{"id": "2737155", "revid": "124123", "url": "https://it.wikipedia.org/wiki?curid=2737155", "title": "Gregorio Comanini", "text": "Biografia.\nFu un canonico amico e seguace di Torquato Tasso sia nello stile lirico sia nei modelli teorici.\nDefinito dal Panofsky \u00abChierico di alta cultura\u00bb, si mise in evidenza per il suo \"Canzoniere\", uscito postumo nel 1609, ma anche e soprattutto per la sua attivit\u00e0 di trattatista, in un periodo di transizione della storiografia da una gestione egemonizzata degli artisti ad una in mano ai filosofi ed ai letterati.\nTra i suoi trattati pi\u00f9 significativi si annover\u00f2 \"Il Figino overo del fine della Pittura\", pubblicato a Mantova nel 1591, scritto sotto forma di dialogo e incentrato sul fine dell'attivit\u00e0 pittorica, che secondo l'autore pu\u00f2 essere sia il piacere sia l'utile. Importante fu la sua distinzione fra l'\"imitazione icastica\", pi\u00f9 affine al pittore, e l'\"imitazione fantastica\", tipica invece del poeta, che giunse alla conclusione della superiorit\u00e0 della poesia.\nL'accostamento tra pittura e poesia viene rafforzato con un'associazione delle regole delle due discipline: ad esempio il \"verso\" della poesia \u00e8 paragonato alla \"proporzione\" in pittura; e da questi paragoni si evidenziano elementi comuni quali la \"sentenza\", il \"temperamento\", l'\"apparato\", i \"costumi\", la \"melodia\".\nInterlocutori dei dialoghi del trattato del Comanini, sono il canonico lateranense Ascanio Martinengo, difensore della Controriforma, il pittore Ambrogio Figino, portavoce di una posizione moderata, lo scrittore Stefano Guazzo, rappresentante della laicit\u00e0. In questa opera fu discusso lo spirito del Concilio di Trento e della Controriforma, utilizzando le teorie letterarie pi\u00f9 all'avanguardia.\nComanini appartenne all'ambiente lombardo di osservanza manieristica e controriformistica. Il suo orientamento fu sostanzialmente platonico, impreziosito da idee aristoteliche. Tra i meriti attribuiti a Comanini vi \u00e8 quello di aver inserito nello studio dei movimenti artistici le idee letterarie del suo tempo, di Mazzoni e di Torquato Tasso, che da quelle rinascimentali condurranno, attraverso quelle manieristiche, ad anticipare quelle barocche.\nIl manierismo di Comanini si pales\u00f2 anche nell'ammirazione per l'Arcimboldi e nella importante e preziosa analisi delle sue \u00abconsonanze cromatiche\u00bb, paragonate all'invenzione dell'armonia musicale di Pitagora.\nComanini lavor\u00f2 per i Gonzaga, scrivendo \"Trionfo del Mincio\", in occasione delle nozze del Principe di Mantova e Monferrato e la Signora Principessa di Parma e Piacenza, pubblicato a Mantova nel 1581; oltre che l\"'Orazione in morte di Guglielmo, duca di Mantova\", stampato a Mantova nel 1587. \nComanini inoltre si distinse anche per \"De gli affetti della mistica teologia tratti dalla Cantica\" (Venezia 1590), per l\"'Orazione a papa Gregorio XIV nella di lui assunzione al pontificato\" (Milano 1591), per il \"Canzoniere spirituale, morale e d'onore\" (Mantova 1609).\nIl Comanini mor\u00ec a Gubbio nel 1608."}
{"id": "2737157", "revid": "277947", "url": "https://it.wikipedia.org/wiki?curid=2737157", "title": "Svetozar \u0106orovi\u0107", "text": "Biografia.\nDopo aver effettuato studi commerciali, svolse contemporaneamente l'attivit\u00e0 di commerciante, di scrittore e di fervente patriota.\nDal 1887 pubblic\u00f2 varie opere in molti giornali e riviste come \"Golub\" (\"Il piccione\"), \"Neven\", \"Bosanska Vila\" (\"Fata bosniaca\"), \"Lu\u010da\", \"Otad\u017ebina\" (\"Patria\") e \"Brankovo Kolo\".\nFu un membro attivo della Societ\u00e0 di Mostar chiamata \"Gusle\". Ha anche partecipato ad altre attivit\u00e0 letterarie e culturali serbe. Fu editore del calendario \"Neretljanin\" (1894-1895), iniziatore ed editore dei primi tre numeri della rivista \"Zora\" (\"Alba\") (1896-1901), membro del comitato editoriale del giornale di opposizione \"Narod\" (\"Gente\") (1907). Anche i suoi contemporanei Jovan Du\u010di\u0107 e Aleksa \u0160anti\u0107 vivevano a Mostar e insieme a lui hanno creato la famosa Troika culturale e letteraria di Mostar.\nNel 1908, a causa della sua avversione al regime austro-ungarico presente in Bosnia-Erzegovina fu costretto ad espatriare in Italia.\nDurante la prima guerra mondiale venne catturato ed imprigionato. Ammalatosi di tubercolosi, mor\u00ec nel 1919.\nHa scritto numerose opere: ha pubblicato una dozzina di libri di racconti, quasi altrettanti romanzi e diverse opere teatrali.\nIl suo esordio letterario avvenne in et\u00e0 giovanile con una serie di poesie di tematiche amorose e patriottiche. In breve tempo, per\u00f2 opt\u00f2 per la prosa, tramite la quale dipinse quadri di personaggi e scenari della antica Erzegovina, immersi talvolta in atmosfere commoventi e toccanti, e in altre occasioni in pagine fresche e vivaci. Le sue furono descrizioni di vite quotidiane della gente, con le sue paure, aspirazioni, speranze, ansie, a volte il suo dolore e la disperazione, e talvolta il suo amore e felicit\u00e0. I suoi personaggi sono sacerdoti, mercanti, artigiani, soldati, vicini e amici.\nIl pretesto della rievocazione del passato, \u0106orovi\u0107 lo utilizz\u00f2 per analizzare le difficolt\u00e0 contemporanee, in primis la guerra mondiale e la lotta per l'indipendenza.\nIl premio letterario \"Svetozar \u0106orovi\u0107\" viene assegnato in suo onore dalla Serbia e dalla Repubblica Serba di Bosnia ed Erzegovina.\nSpos\u00f2 la sorella di Alekse \u0160anti\u0107, Radojko \u0160anti\u0107; suo fratello era Vladimir \u0106orovi\u0107, un illustre storico serbo che fu ucciso nel 1941 durante la seconda guerra mondiale in Grecia."}
{"id": "2737160", "revid": "1543377", "url": "https://it.wikipedia.org/wiki?curid=2737160", "title": "Peter von Cornelius", "text": "Biografia.\nFiglio di un ispettore della galleria di D\u00fcsseldorf, sin da giovane evidenzi\u00f2 una passione per il disegno copiando incisioni di Marco Antonio. Frequent\u00f2 con poco successo l'accademia di D\u00fcsseldorf nel 1795 a causa di dissidi con gli insegnanti, cos\u00ec come risult\u00f2 sfortunata la sua partecipazione al concorso 'Amici dell'arte di Weimar' (\"Weimarer Preisaufgaben\") negli anni 1803-1805.\nIl suo primo lavoro degno di nota furono gli affreschi in San Quirino a Neuss risalenti al 1807, influenzati da evidenti simpatie raffaellesche. Due anni dopo oper\u00f2 in una stanza nella villa Schmidt a Francoforte sul Meno, impreziosendola con dodici disegni raffiguranti il \"Faust\", incentrati soprattutto sul personaggio di Margherita.\nRealizz\u00f2 disegni per l'opera \"Canto dei Nibelunghi\" (1812-1817), oltre che dipinti a tematica religiosa.\nIl 14 ottobre 1811, arriv\u00f2 a Roma, dove si avvicin\u00f2 ai Nazareni, destinati a fondare una scuola di arte germanica. Assieme al movimento, partecip\u00f2 ai lavori per la casa Bartholdy romana, dove contribu\u00ec con due \"Storie di Giuseppe\", e ad una serie di affreschi con tematiche dantesche, tassesche, ariostesche presso Villa Massimo.\nNel 1819 si trasfer\u00ec a Monaco al servizio di Ludovico di Baviera e nel giro di un decennio affresc\u00f2 tre sale alla Glyptothek con soggetti omerici. Nel biennio 1824-1825, assunse anche il ruolo di direttore della Accademia di belle arti.\nDal 1829 al 1838 lavor\u00f2 per la chiesa di San Luigi.\nAgli inizi degli anni quaranta abbandon\u00f2 Monaco per soggiornare a Berlino, dove esegu\u00ec un ciclo di cartoni, dall\"'Apocalisse\" alla decorazione del Camposanto dei re di Prussia.\nCome artista Peter von Cornelius si distinse non solamente come pittore, ma anche come teorico e riformatore.\nStilisticamente fu influenzato da Schlegel, e apprezz\u00f2 l'utilizzo di forme allegoriche, perseguendo una saldatura tra il classicismo greco e il cristianesimo; si dimostr\u00f2 eclettico nelle sue ispirazioni, intellettuale e teatrale, e di notevole grandezza concettuale."}
{"id": "2737162", "revid": "1305772", "url": "https://it.wikipedia.org/wiki?curid=2737162", "title": "Type 59", "text": ""}
{"id": "2737164", "revid": "1318658", "url": "https://it.wikipedia.org/wiki?curid=2737164", "title": "Peter Cornelius (compositore)", "text": "Biografia.\nProveniente da una famiglia di attori, da giovanissimo effettu\u00f2 studi regolari contemporaneamente alla recitazione e alle attivit\u00e0 musicali.\nIn particolar modo suon\u00f2 il violino e compose lieder e studi\u00f2 composizione con Heinrich Esser nel 1841.\nCornelius visse con suo zio Peter von Cornelius a Berlino dal 1844 al 1852, ed in questo periodo ebbe l'occasione di incontrare importanti artisti quali i fratelli Grimm, Friedrich R\u00fcckert e Felix Mendelssohn. Durante gli ultimi anni di permanenza berlinese, si occup\u00f2 di critica musicale per varie riviste scrisse e divenne amico di Hans von B\u00fclow.\nLiszt lo condusse a Weimar nel 1853 e nel giro di pochi anni Cornelius si impose con l'opera \"Der Barbier von Bagdad\" del 1858. Nonostante il debutto del 15 dicembre 1858, sotto la direzione di Liszt, si rivel\u00f2 un fiasco (a causa del pubblico ostile a Liszt), l'opera fu un tentativo riuscito di liberare l'operismo dalle catene degli stili e dei gusti italiani e francesi, e riscosse un grande consenso sia presso un germanologo come Listz sia, successivamente, per il grande pubblico. Tra gli altri fattori che contribuirono al successo spicc\u00f2 l'utilizzo dell'argomento comico.\nNel suo soggiorno viennese strinse amicizia con Richard Wagner, di cui ammirava lo slancio verso un'arte tedesca, anche se si dimostr\u00f2 soprattutto un ammiratore di Schubert e di Mozart.\nNel 1864, durante la sua permanenza a Monaco di Baviera, si spos\u00f2 e divenne padre di quattro figli.\nCornelius divenne celebre per il trattamento del pianoforte e della voce e si ritagli\u00f2 un posto di riguardo nella storia dei Lieder, che si caratterizzarono per qualche affinit\u00e0 Biedermeier, per i toni innocenti, per la sicurezza formale ed il sincero fervore.\nSi occup\u00f2 a lungo anche di opere, e tra i titoli spiccarono il \"Gunl\u00f6d\" ed il \"Der Cid\".\nEbbero un notevole successo il ciclo \"Trauer und Trost op.3\" e quello sul testo del \"Pater Noster\".\nOpere principali.\nComposizioni\nPubblicazioni"}
{"id": "2737168", "revid": "28997492", "url": "https://it.wikipedia.org/wiki?curid=2737168", "title": "Don Berto", "text": ""}
{"id": "2737170", "revid": "287204", "url": "https://it.wikipedia.org/wiki?curid=2737170", "title": "Corneille de Lyon", "text": "Biografia.\nTrasferitosi a Lione nel 1533, otto anni dopo ottenne il titolo di pittore del Delfino, il futuro Enrico II, e dopo essere diventato cittadino francese, nel 1569 si convert\u00ec al cattolicesimo.\nLa presenza di Corneille a Lione \u00e8 attestata nel 1533 da due documenti: viene menzionato come pittore che ha decorato la citt\u00e0 per l'entrata solenne della regina Eleonora; e un amico del pittore, il poeta latino Jean Second, racconta il loro incontro e la loro visita della citt\u00e0 per vedere gli spettacoli fatti durante le feste reali.\nSpos\u00f2 Marguerite Fradin prima del 1547. \u00c8 figlia dello stampatore Fran\u00e7ois Fradin, specializzato nella pubblicazione di libri \nlegali, tra cui il \"Corpus juris civilis\" e il \"Corpus juris canonici\". Importante figura della citt\u00e0, mor\u00ec nel 1537. \nIl matrimonio di Corneille \u00e8 probabilmente all'origine della sua domanda di naturalizzazione. In effetti, in quanto straniero, non paga le normali tasse urbane, ma in caso di morte, la sua propriet\u00e0 viene sequestrata secondo la legge.\nCorneille e Marguerite hanno quattro figlie, Clemence, Marguerite, Jane, Regne (o Renee) e due figli, Jacques e Christophe. Clemence \u00e8 l'unica ragazza il cui matrimonio \u00e8 noto. Sposa l'artista Jean Maignan, che \u00e8 direttore della corporazione di pittori e scultori. Ha lavorato per diversi ingressi reali, tra cui quello di Enrico IV nel 1595 e quello di Maria de' Medici nel 1600. \u00c8 anche noto come architetto e ha lavorato nella chiesa di Saint-Bruno-les-Chartreux a Lione. Gli altri due figli sono pittori come il loro padre, ma non lo seguono nella carriera di ritrattista. Attraverso i suoi figli, Corneille fond\u00f2 una linea di discendenza di pittori lionesi fino alla fine del XVII secolo.\nEsaltato dai suoi contemporanei grazie ai numerosi ritratti degli esponenti della Casa Reale, elogiato in un sonetto del 1544 dal poeta Eustorge de Beaulieu, che lod\u00f2 la verosimiglianza dei suoi ritratti, ancora oggi per la critica moderna la sua mole di opere \u00e8 avvolta in un mistero, in quanto la sua vasta produzione, raccolta nel 1600 da Roger de Gaign\u00e8res non appare completamente uniforme a causa dei numerosi collaboratori che lo aiutarono a soddisfare le tante richieste.\nInoltre i quadri dell\"'atelier\" di Corneille de Lyon sono privi di disegni preparatori e quindi gli storici fecero riferimento al diario dell'ambasciatore veneto Capelli, che descrisse i ritratti nelle loro peculiari dimensioni, ridotte rispetto alla media di quelli contemporanei.\nTra le caratteristiche principali vi \u00e8 senza dubbio il grande risalto dei visi, sproporzionati rispetto a tutto il resto, che emergono su sfondi tipicamente verdi o blu. Il pittore non persegu\u00ec tanto la somiglianza, quanto la ricerca di un modello ideale, conservando una qualit\u00e0 pregevole dell'intera opera.\nIl Louvre e il Metropolitan Museum of Art di New York conservano un buon numero di opere di Corneille, tra le quali menzioniamo il ritratto del poeta Marot (1540), caratterizzato dallo sguardo sognante, non proprio concordante con la dissolutezza dell'autore, oltre a quello di Jacqueline de Rohan-Gi\u00e9 (1540) e di Gabrielle de Rochechouart (1547).\nMor\u00ec nel 1575 e fu sepolto l'8 novembre nel convento dei Giacobini, insieme alla moglie."}
{"id": "2737173", "revid": "116772547", "url": "https://it.wikipedia.org/wiki?curid=2737173", "title": "Matija \u010cop", "text": "Biografia.\n\u010cop nacque in una famiglia ricca, nella provincia della Carniola superiore, in Slovenia ai tempi dell'Impero Asburgico.\nVenne mandato dapprima a Lubiana per seguire i corsi di studio primari e secondari e poi a Vienna per quelli di filosofia per tre anni. Rientrato a Lubiana nel 1817, per tre anni frequent\u00f2 il seminario, prima di abbandonarlo per la carriera di insegnante, in un primo tempo, a Fiume e successivamente a Lubiana.\nDurante la sua permanenza a Lubiana, ebbe l'occasione di stringere amicizia con il poeta France Pre\u0161eren. \nNel 1835, all'et\u00e0 di trentotto anni, \u010cop mor\u00ec durante un bagno nel fiume Sava. \nPre\u0161eren dedic\u00f2 il suo maggiore poema \"Il Battesimo presso la Savica\", alla memoria dell'amico scomparso.\nPensiero.\n\u010cop viene ritenuto uno degli uomini sloveni pi\u00f9 colti del suo tempo, data la sua capacit\u00e0 di leggere e tradurre in una ventina di lingue. Questa sua dote gli consent\u00ec di diffondere i capolavori della letteratura mondiale, con una preferenza per le opere di Dante e Petrarca, presso gli ambienti culturali sloveni.\n\u010cop sostenne la possibilit\u00e0 di sviluppare una cultura nazionale autonoma slovena e divenne uno degli esponenti di spicco del movimento di innovatori che avallava l'utilizzo di temi profani nell'arte, di una certa libert\u00e0 di svolgimento e di forma, dell'inserimento di motivi patriottici, in contrasto con i conservatori giansenisti contemporanei.\nLe schermaglie tra i conservatori e gli innovatori le innesc\u00f2 proprio \u010cop con una serie di articoli intitolati \"Guerra dell'alfabeto\" incentrati su problematiche ortografiche, prese a pretesto per allargare la polemica sui diritti e doveri degli scrittori. Dopo che alcuni critici letterari conservatori condannarono la presunta immoralit\u00e0 dei temi delle liriche di Pre\u0161eren, \u010cop intervenne personalmente a difendere il suo amico poeta e sul periodico in lingua tedesca \"Illyrisches Blatt\" (\"Foglio sloveno\"), cerc\u00f2 con una serie di articoli intitolati \"La guerra dell'alfabeto sloveno\" di ricomporre i due movimenti in contrasto, per agevolare una spinta autonomistica culturale slovena.\nDiverse strade, scuole, e altre istituzioni slovene portano il suo nome, inclusa la importante \"via \u010cop\" lubianese."}
{"id": "2737175", "revid": "399678", "url": "https://it.wikipedia.org/wiki?curid=2737175", "title": "Luigi Conconi", "text": "Biografia.\nMaggiore di undici figli nasce dal ragioniere Pietro, di famiglia patrizia patrizia originaria di Malnate nel Varesotto e da Amelia Gamba; \u00e8 nipote di Mauro Conconi, pittore romantico prematuramente mancato nel pieno della carriera artistica.\nPersonaggio schivo e riservato, costantemente in ansia per le precarie condizioni economiche della famiglia a causa di una complicata vertenza giudiziaria, inizia il suo percorso di formazione nel 1872 studiando architettura presso l'L'Accademia milanese di Brera e nel 1874 al Politecnico di Milano con Luca Beltrami, conseguendo una laurea in architettura.\nIn questo periodo avvia la frequentazione con alcuni tra i maggiori esponenti della corrente artistica scapigliata come Tranquillo Cremona, Giuseppe Grandi e Daniele Ranzoni, dai quali Conconi trae spunto per la sua prima opera \"Giovinetta Malata\" del 1877, anno nel quale presenta al Salon di Parigi l'acquaforte \"Cortile di Palazzo Marino\", che ottiene buoni riscontri da parte del pubblico.\nDopo aver presentato la tela \"Ragazzi in giardino\", altra opera di impronta scapigliata, nel 1880 partecipa all'Esposizione di Belle Arti di Milano con alcune acqueforti caratterizzate da elementi romantici, fra le quali \"La casa del mago\", \"Ombra\", \"Luna\", \"Pioggia\", \"Luce\", \"Aria e sole\", \"Ritratto di Francesco Pozza\" e \"Le streghe\", comparabili ai \"noirs\" francesi di Gustave Moreau e Odilon Redon, opere che scandalizzano pubblico e critica per il gusto macabro molto insolito per il tempo.\nNello stesso anno realizza il noto \"Ritratto di Primo Levi\".\nNel 1881 entra a far parte del sodalizio \"Famiglia Artistica\" e partecipa all\"'Indisposizione Artistica\", goliardica mostra allestita dagli Scapigliati in concomitanza della Esposizione nazionale di Belle Arti di Milano; l'anno successivo fonda con Alberto Pisani Dossi, Carlo Borghi e Luca Beltrami il settimanale \"Guerin Meschino\", al quale collabora per anni come illustratore e sagace caricaturista.\nNello stesso anno si aggiudica, in associazione con Guido Pisani, una medaglia di rame nel Premio Broggi destinato alle migliori opere di architettura.\nFino al 1885 condivide con il divisionista Gaetano Previati il proprio studio di Palazzo Spinola in via San Paolo n.10, caratterizzato da un'atmosfera surreale di gusto macabro, arredato con elementi insoliti come teschi, pipistrelli imbalsamati e gatti mummificati\nNel 1886 espone \"Paesaggio\" e \"Interno\" alla Nazionale di Milano.\nNel 1887 completa \"Visione romantica\" e \"Intermezzo\", quest'ultimo presentato all\u2019Esposizione nazionale artistica di Venezia, confermando il successo gi\u00e0 ottenuto l\u2019anno precedente quando la tela, non ancora compiuta, appare alla mostra inaugurale della Societ\u00e0 per le Belle Arti di Milano. Nel 1889 espone a Berlino \"La madre\", \"La bimba\" e \"Cenerentola\".\nTra il 1891 e il 1896 lavora alla serie di quadri \"Fiabe e leggende\", rimasta incompiuta, i cui soggetti sono in gran parte tratti dal Decamerone di Giovanni Boccaccio e che include fra gli altri \" Intermezzo\", \"La strada del mago\" e \"Il trono della bella Mantesca\".\nNel 1896 acquista una parte del Chiostro di Voltorre, in provincia di Varese, che adibisce a casa e a studio e l'anno successivo sposa la pittrice Eugenia Dal Co, sua modella in \"Confidenze\" e dalla quale ha quattro figli, dedicandosi all'insegnamento di Storia dell'arte alla Societ\u00e0 Umanitaria e all'Associazione di mutuo soccorso degli operai, dove guida la direzione della Scuola di disegno per cinque anni.\nConconi si dedica anche alla politica, diventando membro del Consiglio comunale di Milano dal 1899 al 1904, partecipando anche a numerose commissioni organizzative e giudicatrici: tra le altre, si ricordano quelle per l'Esposizione di arte decorativa a Torino del 1902 e l'Esposizione internazionale di Roma e Torino del 1911.\nNel 1913, dopo che la Sovrintendenza gli impedisce il restauro del suo chiostro, crollato a seguito di un incendio, il Conconi d\u00e0 vita all\u2019ironica incisione \"Ai benemeriti per la conservazione del Chiostro di Voltorre\".\nNello stesso anno, partecipa all'Esposizione di Monaco, dove viene premiato con la medaglia d'oro per la tela \"La notte serena\". \nNel 1915 si aggiudica il concorso indetto dall\u2019Associazione degli incisori e acquafortisti italiani.\nConconi muore a Milano, dopo una lunga malattia, il 23 gennaio 1917 ed \u00e8 sepolto presso il cimitero Monumentale di Milano.\nNel 1920 la sua citt\u00e0 gli tributa in omaggio una mostra postuma alla galleria Pesaro.\nPittura.\nUniversalmente identificato come esponente della Scapigliatura milanese, Conconi \u00e8 artista polivalente e dotato di ampia fantasia che si esprime liberamente, con alterne fortune, in architettura, pittura e disegno (acquerelli e acqueforti), riscuotendo successi in particolare in quest'ultime applicazioni.\nNella sua fase matura, si avvicina maggiormente al Simbolismo.\nNel biennio 1879 - 1880 esordisce con le prime opere di pittura a olio \"Ragazzi in giardino\", \"Ritratto di Primo Levi\", \"Giovinetta Malata\", \"Ritratto di Amelia Possenti Pisani\" e \"Attrazione\" che, pur rivelando una stretta influenza stilistica di Tranquillo Cremona, si differenziano nella maggiore ricerca plastica delle figure, che influenzer\u00e0 artisti successivi come lo scultore Medardo Rosso.\nFino alla sua fase matura, Conconi resta comunque un seguace dei modi Cremona nei suoi temi pi\u00f9 consueti, quali ritratti, quadri in costume, mentre rivela la sua originalit\u00e0 nei quadri di genere, nella paesaggistica e nelle costruzioni fantastiche e immaginifiche., oltre alle lunghe figure femminili delicate, in pose eleganti e insolite, dalle ambientazioni stravaganti e con sfumature prive di dettagli, tratte dalla riproduzione della moglie Eugenia, sua modella prediletta.\nLa produzione di acqueforti viene attualmente considerata oggetto di maggior valenza artistica, dove l'estrema fantasia dell'artista trova una perfetta applicazione, come in \"Palazzo Marino\", \"Arco di Tito\", \"La casa del mago\" e \"Le streghe\", realizzate con un'impronta misteriosa e suggestiva che non ha precedenti nel suo tempo.\nArchitettura.\nDopo aver conseguito il diploma in Architettura civile, nel 1874 entra nello studio degli ingegneri Combi e Sizzo, con i quali collabora nel 1877 alla realizzazione di Palazzo Turati a Milano.\nConconi non ha riscosso rilevanti successi in ambito architettonico, in particolare a causa del carattere innovativo dei suoi progetti in un momento storico nel quale l'architettura era prevalentemente aderente al modello gotico: a fronte di numerosi progetti sottoposti ai vari concorsi, solo pochi hanno portato ad applicazioni dirette, come l'edificio di via Dante a Milano (1891), la Villa Pisani Dossi a Como, realizzata per l'amico Guido Pisani Dossi, la tomba di Felice Cavallotti a Dagnente (1897-1898), l'Edicola Segre nel Riparto Israeliti del Cimitero Monumentale di Milano (1900)."}
{"id": "2737177", "revid": "1305772", "url": "https://it.wikipedia.org/wiki?curid=2737177", "title": "Search and Destroy (The Stooges)", "text": "Search and Destroy \u00e8 una canzone del gruppo proto-punk statunitense degli Stooges, registrata per il loro terzo album, \"Raw Power\", del 1973. Nel 1997, \"Search and Destroy\" e gli altri brani presenti su \"Raw Power\" furono remixati e rimasterizzati da Iggy Pop e Bruce Dickinson, cosa che rese il sound dei pezzi pi\u00f9 aggressivo rispetto alle versioni originali, mixate da David Bowie.\nLa canzone \u00e8 stata reinterpretata da numerosi artisti, tra cui i Cursed, i Def Leppard, i Red Hot Chili Peppers, gli EMF, i Sex Pistols, Sid Vicious, i Vennaskond, i Samiam, i Dead Boys, i Rocket from the Tombs, i Dictators, gli Shotgun Messiah, i Verdena, Peaches, gli Hives, gli Emanuel, i Radio Birdman, gli Adult Crash, i Turbonegro, e gli You Am I. .\nNel 2004, la rivista Rolling Stone posizion\u00f2 il brano alla 468esima posizione nella lista delle 500 migliori canzoni di tutti i tempi. Nel 2009, il pezzo \u00e8 apparso alla posizione no. 49 nella classifica \"100 Greatest Hard Rock Songs\", stilata dalla rete televisiva VH1."}
{"id": "2737179", "revid": "767487", "url": "https://it.wikipedia.org/wiki?curid=2737179", "title": "Henry Constable", "text": "Biografia.\nHenry Constable, nato a Newark-on-Trent nel 1562, era l'unico figlio di Sir Robert Constable (morto il 12 novembre 1591) e di Christiana Dabridgecourt, vedova di Anthony Forster, e figlia di John Dabridgecourt di Langdon Hall, Warwickshire. I suoi nonni paterni erano Sir Robert Constable (prima del 1495 - 29 ottobre 1558) e Katherine Manners, figlia di George Manners, 11 \u00b0 barone di Ros, e sorella di Thomas Manners, 1 \u00b0 conte di Rutland.\nHenry Constable venne educato a Cambridge. \nTerminati gli studi, intraprese la carriera diplomatica al servizio di sir Francis Walsingham e viaggi\u00f2 lungamente in Europa.\nConstable serv\u00ec sotto Thomas Radclyffe, terzo conte di Sussex, nella campagna dopo la ribellione del Nord del 1569, e fu nominato cavaliere del Sussex a Berwick. Fu maresciallo di Berwick dal 1576 al 1578, e fu nominato tenente generale dell'Ordinanza prima del 4 agosto 1588. Nello stesso anno ha avuto un figlio che \u00e8 stato anche chiamato Henry. \nFu inviato dal papa in Scozia per una delicata missione diplomatica presso il re Giacomo VI che nel giro di pochi anni divenne Giacomo I d'Inghilterra.\nDurante l'annata 1591 Constable si rec\u00f2 in Normandia con le forze inglesi che assediarono Rouen. A un certo punto tra il suo arrivo in Francia e la morte di suo padre, il 12 novembre 1591, Constable si convert\u00ec al Cattolicesimo romano.\nA causa di motivi religiosi e politici venne arrestato in Inghilterra nel 1604, ma sei anni dopo riusc\u00ec ad evadere e a rifugiarsi in Belgio.\nMor\u00ec a Liegi nel 1613.\nOpere.\nNel 1623 venne stampata l'edizione inglese di \"The Catholike Moderator\", pubblicato anonimo a Parigi nel 1589.\nNel 1592 pubblic\u00f2 la raccolta di sonetti dedicata alla donna amata, intitolata \"Diana\", influenzata dal gusto francese e dal canzoniere del Philip Sidney.\nLa sua canzone pastorale \"Venus and Adonis\" ispir\u00f2 l'opera di Shakespeare omonima.\nLa produzione di Constable \u00e8 impreziosita da una collezione di \"Spiritual Sonnets\" scoperta dopo la morte dell'autore.\nIl suo stile si caratterizz\u00f2 sia per il fervore e sia per il raffinato concettismo."}
{"id": "2737181", "revid": "775372", "url": "https://it.wikipedia.org/wiki?curid=2737181", "title": "Fantascienza sociologica", "text": "L'espressione fantascienza sociologica fu introdotta in Italia alla fine degli anni cinquanta, come corrispondente dell'inglese \"social science fiction\", per definire un nuovo insieme emergente di romanzi e racconti di fantascienza a sfondo sociale, incentrati sulle scienze sociali pi\u00f9 che sulla tecnologia, scritti soprattutto da un gruppo di autori che facevano da apripista, quali Robert Sheckley, Frederik Pohl, Cyril M. Kornbluth, William Tenn, cui in seguito si unirono molti altri, fra cui Margaret Atwood, Richard Matheson, Mack Reynolds e Philip K. Dick. Nella prima met\u00e0 degli anni sessanta, tali istanze sarebbero sfociate nel filone detto pi\u00f9 precisamente \"New Wave\". Una definizione pi\u00f9 generale che \u00e8 stata a sua volta usata per comprendere questi temi (ma senza una particolare cornice storica o letteraria) \u00e8 \"fantascienza soft\". A differenza di \"fantascienza hard\", n\u00e9 \"fantascienza sociologica\" n\u00e9 \"fantascienza soft\" corrispondono a un preciso filone letterario o commerciale.\nTemi.\nNelle opere degli scrittori della cosiddetta \"fantascienza sociologica\", l'accento era posto non tanto sulle nuove tecnologie futuribili, o sui viaggi spaziali tipici della space opera, quanto su ipotetiche evoluzioni future della societ\u00e0 umana o di alcuni elementi del vivere sociale dell'epoca: politica (anzitutto), economia, industria, mass media e dilagare della pubblicit\u00e0, legalit\u00e0, morale, sentimenti, abitudini, atteggiamenti.\nTali mutazioni del plurimillenario \"modus vivendi\" erano di solito risultato dell'impatto di nuove tecnologie \"facilitanti\"; al contempo le storie assumevano una maggiore consapevolezza narrativa e stilistica, ed estrapolavano in modo acuto su aspetti del sociale odierno, proiettandone nel futuro le estreme conseguenze. Non di rado si attingeva alla satira, all'ironia, al sarcasmo, talora all'utopia (ma capovolgendone le valenze nell'\"antiutopia\", o \"utopia negativa\", detta anche \"distopia\").\nIl risultato era una visione critica - talora ferocemente - del presente, o delle aspettative e delle illusioni umane, in descrizioni di futuri visti come specchio distorto dell'epoca attuale.\nPrecedenti.\nLa \"social science fiction\" evidentemente non nasceva dal nulla. Volendo risalire a precursori, va citato anzitutto il Herbert George Wells. Le sue anticipazioni fantastiche, quali i romanzi \"La macchina del tempo\" (1895), \"L'isola del dottor Moreau\" (1896), \"L'uomo invisibile\" (1897), \"Il risveglio del dormiente\", possedevano gi\u00e0 una valenza fortemente sociale, come del resto era per buona parte dell'opera dello scrittore britannico. Componente questa che, sia pure in misura diversa, si pu\u00f2 dire abbia sempre fatto parte del DNA della fantascienza, se si eccettuano le storie di semplice intrattenimento. \u00c8 Wells infatti, pi\u00f9 che Jules Verne, l'ispiratore della \"science fiction\" moderna.\nAnni cinquanta.\nFu negli anni cinquanta che si crearono le condizioni affinch\u00e9 si affermasse il filone della \"social science fiction\", filone narrativo che si differenziava dalla fantascienza \"popolare\" classica, prevalentemente avventuroso-tecnologica, dominante nei decenni precedenti, chiamati \"epoca d'oro della fantascienza\" a causa della popolarit\u00e0 che aveva assunto il genere negli Stati Uniti.\nTerminata la seconda guerra mondiale, avviata la ricostruzione, diviso il mondo in due \"blocchi\" in concorrenza seppure in pericoloso equilibrio politico da Guerra fredda, si incominciava a guardare con occhio critico allo sviluppo della nuova societ\u00e0 emergente, cogliendone le contraddizioni. Per esempio, nel racconto di Robert Sheckley \"Il costo della vita\" (\"Cost of Living\", 1952), si prospettava - con sguardo acuto e premonitore - una societ\u00e0 consumista al punto da \"spalmare\" i debiti delle famiglie sulle generazioni future.\nSempre Sheckley, nel racconto \"La settima vittima\" (\"The Seventh Victim\", 1954) ipotizzava una societ\u00e0 che, per evitare i conflitti bellici, ma volendo anche lasciar sfogo all'innato istinto violento dell'uomo, paradossalmente istituzionalizzava l'omicidio. Ci\u00f2, attraverso una sorta di gioco mortale privato tra \"preda\" e \"cacciatore\": gare con vere e proprie regole da rispettare e premi ai \"cacciatori\" pi\u00f9 esperti. Il racconto ebbe enorme risonanza, trov\u00f2 imitazioni, variazioni, e ne usc\u00ec anche una versione cinematografica italiana con titolo \"La decima vittima\" (1965), per la regia di Elio Petri.\nRay Bradbury, nel suo romanzo \"Fahrenheit 451\" (1953) narrava di una societ\u00e0 futura antidemocratica in cui giochi a premi tv interattivi ottundevano le menti della gente; possedere libri era un crimine e i pompieri avevano non pi\u00f9 il compito di spegnere gli incendi bens\u00ec quello di bruciare i libri. Fran\u00e7ois Truffaut nel trasse il film omonimo nel 1966.\nFantapolitica.\nUn ramo fecondissimo della \"fantascienza sociologica\" - che presto si estese anche alla cinematografia - fu quello che descriveva visioni futuribili della politica; feconda al punto da assumere una sua propria definizione: \"fantapolitica\". Famosissimo, nell'ambito, il film \"\" di Stanley Kubrick del 1964, in cui si fa una feroce satira della guerra fredda.\nNel tempo, l'etichetta \"fantascienza sociologica\" ha assimilato varie opere narrative anche non dichiaratamente di fantascienza, ampliando cos\u00ec il suo ambito: in questo senso, oggi - per fare alcuni esempi - i romanzi come \"1984\" di George Orwell, \"Noi\" di Evgenij Ivanovi\u010d Zamjatin, \"Il mondo nuovo\" di Aldous Huxley vengono spesso fatti rientrare nella categoria."}
{"id": "2737182", "revid": "1865216", "url": "https://it.wikipedia.org/wiki?curid=2737182", "title": "Pierre Contant d'Ivry", "text": "Biografia.\nEntrato a far parte dell'Accademia dal 1728 e divenuto nello stesso anno \"Architecte du Roi\", fu uno degli artefici dello Stile Luigi XVI, tendenzialmente classicheggiante anche se ancora lontano dal gusto della prima fase neoclassica.\nTra i suoi lavori principali si segnalarono quelli all'abbazia di Panth\u00e9mont (1747-1756), voluto dalla badessa Marie-Catherine de B\u00e9thisy de M\u00e9zi\u00e8res; la realizzazione della chiesa e del convento di Port Royal (dal 1749); la costruzione del convento di Saint Vaast ad Arras.\nTra le sue collaborazioni si ricordano quella al Palais-Royal parigino nel 1754, che merit\u00f2 una ragguardevole citazione di Diderot e d'Alembert nell\"'Encyclop\u00e9die\", oltre a quella di Jacques-Fran\u00e7ois Blondel, che elogi\u00f2 \u00abil loro corretto percorso intermedio tra due eccessi, quello del pesante peso dei nostri antenati e quello della frivolezza\u00bb. Esempi sopravvissuti includono la sala da pranzo della Duchessa d'Orl\u00e9ans (ora la Salle du Tribunal des Conflits del Conseil d'\u00c9tat), che \u00e8 in stile neo-classico con pilastri, e un'altra delle sue stanze (ora la Salle des Finances), in cui la sua decorazione sopravvissuta del soffitto e dei pannelli delle porte \u00e8 pi\u00f9 leggera e ricorda il precedente periodo della Regency francese.\nNel 1763 un incendio che inizi\u00f2 nell'ala est del teatro dell'opera, la Salle du Palais-Royal, distrusse non solo il teatro, ma anche le sezioni adiacenti del palazzo. Mentre il comune di Parigi era responsabile del teatro dell'opera e assunse il proprio architetto, Pierre-Louis Moreau-Desproux, che progett\u00f2 anche le nuove facciate sul lato di Rue Saint-Honor\u00e9 dell'edificio, Luigi Filippo contatt\u00f2 Contant d'Ivry, che progett\u00f2 gli interni del corpo di ferro ricostruito, le facciate della Cour d'Honneur (sul lato del giardino), e una grande scalinata, lo \"splendido scalatore d'honneur\", che con il suo rivestimento a cupola e drammatico discesa curva, \u00e8 giustamente famoso. \nAltri lavori importanti furono quelli al Castello di Saint-Cloud, al palazzo del governo a Lilla e alla chiesa di Cond\u00e9-sur-l'Escaut.\nTra i suoi clienti pi\u00f9 prestigiosi si possono menzionare Charles de Rohan, principe de Soubise, il barone Andreas Peter Bernstorff, Luigi Filippo I.\nIl suo progetto pi\u00f9 significativo avrebbe dovuto essere per\u00f2 la chiesa della Madeleine parigina, ma a causa della sua improvvisa morte, avvenuta nel 1777, venne completato da altri colleghi."}
{"id": "2737192", "revid": "125310185", "url": "https://it.wikipedia.org/wiki?curid=2737192", "title": "Athl\u012btik\u012b En\u014ds\u012b Kition", "text": "Athl\u012btik\u012b En\u014ds\u012b Kition (in greco \u0391\u03b8\u03bb\u03b7\u03c4\u03b9\u03ba\u03ae \u0388v\u03c9\u03c3\u03b7 \u039a\u03af\u03c4\u03b9\u03bf\u03bd, \"Unione atletica Kition\"), abbreviato AEK e internazionalizzato in AEK Larnaca, \u00e8 una societ\u00e0 polisportiva cipriota di Larnaca la cui sede si trova nel quartiere cittadino di Kathari, corrispondente all'antico insediamento greco di Kition.\nLa squadra di calcio della polisportiva milita nella prima divisione cipriota.\nStoria.\nLa fondazione risale al 18 luglio 1994, in seguito alla fusione tra due titolate squadre della citt\u00e0, il e l'.\nHa vinto due Coppe di Cipro conquistando la prima nel 2004 a scapito dell' e la seconda nel 2018 con l'. La squadra ha inoltre disputato altre due finali di coppa e due di Supercoppa.\nNel 2008-2009 \u00e8 arrivata la prima retrocessione dalla massima serie alla seconda divisione.\nNel 2011-2012 \u00e8 arrivata la prima qualificazione alla fase a gironi della UEFA Europa League.\nNel 2017-2018 vince la sua seconda Coppa di Cipro, battendo in finale l', per 2-1, al GSP Stadium di Nicosia, davanti a 12.000 spettatori.\nPrende parte ai preliminari di UEFA Europa League 2018-2019: la prima squadra che elimina \u00e8 il Dundalk con un convincente 4-0 in casa dopo un pareggio senza reti in Irlanda. I ciprioti si ripetono di nuovo successivamente contro lo e vincono entrambi i match, in Austria per 2-0 e in casa con un\u2019altra prova convincente, 5-0 (nel match di andata in trasferta si registra un caso di violenza sull\u2019arbitro: la partita viene sospesa perch\u00e9 una lattina piena di birra lanciata dai tifosi austriaci colpisce in faccia l\u2019arbitro, costringendolo all\u2019abbandono e alla corsa immediata in ospedale). L\u2019ultimo turno li vede davanti ad un lanciatissimo Tren\u010d\u00edn, motivato dopo aver eliminato il blasonato Feyenoord, ma i ciprioti sfruttano il fattore campo e, dopo un pareggio in Slovacchia, regnano per 3-0 al ritorno. La squadra giunge alla fase a gironi e viene inserita in quello A assieme a Bayer Leverkusen, FC Zurich e Ludogorets Razgrad, ma qui accumula solo 5 punti, non sufficienti per qualificarsi alla fase successiva.\nStatistiche e record.\nStatistiche nelle competizioni UEFA.\nTabella aggiornata alla fine della stagione 2018-2019.\nGiocatori.\nK\u014dnstantinos M\u012bna ha militato nella societ\u00e0 per 12 anni consecutivamente dal 1998 al 2009, anno del suo ritiro.\nOrganico.\nRosa 2021-2022.\n\"Aggiornata al 16 gennaio 2022.\""}
{"id": "2737193", "revid": "585241", "url": "https://it.wikipedia.org/wiki?curid=2737193", "title": "AEK Larnaca", "text": ""}
{"id": "2737195", "revid": "339392", "url": "https://it.wikipedia.org/wiki?curid=2737195", "title": "AEK Larnaca FC", "text": ""}
{"id": "2737196", "revid": "1199936", "url": "https://it.wikipedia.org/wiki?curid=2737196", "title": "Lorenzo Franchi", "text": "Biografia.\nPrimo di sette figli, fin dalla giovinezza si dedic\u00f2 agli studi classici.\nAll'inizio della Seconda guerra mondiale, non ancora diciottenne, si arruol\u00f2 volontario nell'esercito, fu assegnato al 2\u00ba Reggimento Artiglieria Celere (Voloire) e nel 1941, spedito in Libia per raccogliere i resti dell'armata del generale Rodolfo Graziani. Partecip\u00f2 alla controffensiva di Rommel e i suoi Afrika Corps, in Africa Settentrionale, finendo a Tobruk e a Sollum, dove nel giugno dello stesso anno riport\u00f2 gravi ferite e la perdita di un occhio.\nTornato in patria, ader\u00ec alla Repubblica Sociale di Mussolini e venne inviato nel luglio del 1944 nei dintorni di Danzica (Prussia Orientale) come lavoratore a sostegno dei tedeschi. Alcuni mesi dopo riusc\u00ec a ritornare a Verona, passando da Berlino.\nA conclusione dei combattimenti venne incaricato della distribuzione degli aiuti UNRRA, e per molti anni partecip\u00f2 alla ricostruzione del Paese (Piano Marshall) come impiegato della Prefettura.\nDopo la guerra ha viaggiato per tutto il mondo per approfondire i suoi studi su usi, costumi e sistemi di governo.\nHa collaborato con giornali e riviste pubblicando articoli di storia, filosofia e letteratura.\nHa compiuto, in particolare, numerosi viaggi in estremo oriente, dove ha avuto anche modo di curare lo studio della filosofia buddista e di altre filosofie esoteriche. Risultato di questi studi fu la prima traduzione italiana di due testi di base: \"Filosofia buddista essenziale\" e \"Studio comparativo tra buddismo e cristianesimo\". Come giornalista, in Italia, si \u00e8 occupato a lungo della criminalit\u00e0 e della sua psicologia.\nCollegamenti esterni.\nrecensione de \"Il senso della vita\""}
{"id": "2737197", "revid": "1543377", "url": "https://it.wikipedia.org/wiki?curid=2737197", "title": "3 Words (singolo)", "text": "3 Words \u00e8 un singolo della cantante britannica Cheryl, secondo estratto dall'album di debutto omonimo. \u00c8 una collaborazione della cantante con will.i.am, che ha curato anche la produzione e la scrittura della canzone, di cui sono autori anche George Pajon e la cantante stessa.\nIl CD singolo include anche la b-side \"Boys\", canzone scritta dalla cantante Emeli Sand\u00e9.\nIl singolo \u00e8 stato pubblicato a partire dal 18 dicembre 2009 dalle etichette discografiche Fascination, Polydor e Universal in diverse nazioni e ha segnato il debutto della cantante in Italia. In Italia il pezzo ha ottenuto un grande successo raggiungendo la numero 7 nella classifica FIMI. Le vendite del singolo nel Regno Unito ammontano a pi\u00f9 di 300.000.\nVideo.\nIl video musicale \u00e8 ambientato in una stanza chiusa, arredata con busti di divinit\u00e0 greche e munita di una sola finestra rossa. Le riprese sono state effettuate dal regista Vincent Haycock nell'ottobre 2009. Una telecamera sorvola la stanza, inquadrando un gruppo di persone seminude distese sul pavimento, tra le quali la cantante stessa, l'unica ad avere gli occhi aperti e ad essere interamente vestita. Una seconda telecamera riprende will.i.am, seduto in un altro punto della stanza che accompagna nel canto Cheryl"}
{"id": "2737199", "revid": "1543377", "url": "https://it.wikipedia.org/wiki?curid=2737199", "title": "Henri Michel Lavoix", "text": "Entr\u00f2 al Cabinet des m\u00e9dailles della Biblioth\u00e8que nationale de France nel 1842. Qui si dedic\u00f2 allo studio della collezione delle monete islamiche, le cui monete erano state fino ad allora erano state trascurate. Riusc\u00ec, coinvolgendo il conservatore capo Chabouillet, ad accrescere sostanzialmente la collezione delle monete islamiche in particolare quelle degli Omayyadi, degli Abbasidi e dei Fatimidi.\nNel 1851 pubblic\u00f2 il suo primo studio di numismatica, \u00abM\u00e9moire sur les dinars \u00e0 l\u00e9gendes latines frapp\u00e9s en Espagne en l'an CXI de l'H\u00e9gire\u00bb.\nPi\u00f9 tardi cur\u00f2 la pubblicazione del cataloghe delle monete islamiche del Gabinetto. Il primo volume, \"Khalifes orientaux\", fu dato alle stampe nel 1887 e il secondo, \"Espagne et Afrique\", usc\u00ec nel 1891. Quando il terzo volume, \"\u00c9gypte et Syrie\", era gi\u00e0 in fase di stampa, Lavoix ebbe un attacco apoplettico e mor\u00ec nella notte tra il 22 e il 23 ottobre 1892. Il lavoro usc\u00ec grazie a Paul Casanova.\nFu conservatore capo del Gabinetto delle medaglie dal 1890 al 1892, succedendo a Chabouillet.\nLavoix era interessato in generale alla cultura dell'Oriente, in cui aveva viaggiato da giovane ed aveva scritto diversi articoli anche sull'arte araba. Oltre alla attivit\u00e0 di numismatico scrisse diversi articoli di arte, letteratura e teatro sul \"Moniteur\", sul \"Journal Officiel\", sulla Gazette des Beaux-Arts e su \"L\u2019Illustration\" usando lo pseudonimo di Savigny, il nome di uno zio."}
{"id": "2737201", "revid": "24443", "url": "https://it.wikipedia.org/wiki?curid=2737201", "title": "Monte Colombine", "text": "Il monte Colombine (\u00a0) \u00e8 una montagna delle Prealpi Bresciane nelle Prealpi Bresciane e Gardesane. Si trova in Lombardia (provincia di Brescia).\nLa montagna \u00e8 collocata tra Collio e Bagolino nel comprensorio del Maniva.\nSi pu\u00f2 salire sulla vetta partendo dal Goletto delle Crocette o proseguendo dal monte Dasdana, partendo dall'omonimo passo."}
{"id": "2737203", "revid": "11959", "url": "https://it.wikipedia.org/wiki?curid=2737203", "title": "Khandaq", "text": ""}
{"id": "2737208", "revid": "599013", "url": "https://it.wikipedia.org/wiki?curid=2737208", "title": "Ricardo Vaz T\u00e9", "text": ""}
{"id": "2737215", "revid": "386574", "url": "https://it.wikipedia.org/wiki?curid=2737215", "title": "Mezzo-vampiro", "text": ""}
{"id": "2737219", "revid": "6923", "url": "https://it.wikipedia.org/wiki?curid=2737219", "title": "Banteay Prei Nokor", "text": "Banteay Prei Nokor si trova circa 35\u00a0km ad est della moderna Kampong Cham, in Cambogia. \u00c8 il sito dell'antica citt\u00e0 khmer di Vyadhapura (secondo Vickery) o Indrapura (secondo Jacques).\nDescrizione del sito.\nIl sito venne identificato gi\u00e0 nel 1900 da Etienne Aymonier. Nel 1936 le fotografie aeree di Victor Goloubew misero chiaramente in evidenza l'enorme fossato quadrato di quasi 2,5\u00a0km di lato che lo circonda e cinque \"baray\" esterni. I resti monumentali attualmente visibili sono esigui: le torri preangkoriane in mattoni a camera singola del Prasat Preah Theat Toch e del Prasat Preah Theat Thom (dietro al quale vi \u00e8 un moderno tempio buddista).\nStoria.\nSi ritiene che Banteay Prei Nokor fosse un importante centro preangkoriano. Nei pressi sono state ritrovate iscrizioni della seconda met\u00e0 del VII secolo. Da iscrizioni pi\u00f9 tarde gli studiosi hanno dedotto che possa trattarsi di una delle prime capitali di Jayavarman II, o del luogo ove inizi\u00f2 la sua carriera politica, ma non vi sono stati eseguiti scavi che possano confermare le tesi degli epigrafisti. Da essa si diramavano due strade, una verso nord (rintracciabile per oltre 20\u00a0km), l'altra verso il Mekong a nordest.\nStatus UNESCO.\nIl tempio di Wat Nokor (che si trova poco fuori della citt\u00e0 di Kampong Cham) \u00e8 stato proposto, sotto il nome di Banteay Prey Nokor, come Candidato alla lista dei Patrimoni dell'Umanit\u00e0 dell'UNESCO il 1\u00ba settembre 1992, nella categoria culturale."}
{"id": "2737234", "revid": "1975430", "url": "https://it.wikipedia.org/wiki?curid=2737234", "title": "L'anno che verr\u00e0 (programma televisivo)", "text": "L'anno che verr\u00e0 \u00e8 un programma televisivo italiano di intrattenimento in onda in prima serata su Rai 1 dal 2003.\nIl programma.\nIl programma consiste in un'unica serata a cadenza annuale, durante la quale si alternano ospiti musicali e personaggi dello spettacolo, con l'intento di festeggiare in diretta televisiva il passaggio tra il vecchio e il nuovo anno, solitamente scandito da un countdown posto in sovrimpressione.\nLocation.\nDal 2003 al 2010 l'evento si \u00e8 svolto nel piazzale Federico Fellini a Rimini, mentre dal 2011 al 2014 \u00e8 stato organizzato in diversi palasport presso Courmayeur. Nei cinque anni successivi, il programma \u00e8 stato realizzato in varie citt\u00e0 della Basilicata: Matera (2015 e 2018), Potenza (2016 e 2019) e Maratea (2017).\nL'edizione 2020, inizialmente prevista in Umbria e svoltasi nel 2021 (presso il piazzale antistante le Acciaierie di Terni), viene trasmessa dallo Studio 5 del CPTV Fabrizio Frizzi in Roma, a causa delle restrizioni sul contenimento della pandemia di COVID-19.\nMessa in onda.\nIl programma va in onda su Rai 1, trasmesso dalle 21:00 circa del 31 dicembre (subito dopo il consueto messaggio di fine anno del Presidente della Repubblica), per poi terminare alle 2:00 circa del 1\u00ba gennaio.\nInoltre, dal 2003 al 2007, la trasmissione \u00e8 andata in onda in contemporanea anche su Rai 2, mentre dal 2016 \u00e8 in onda anche su Rai Italia. \nDal 2017, l'evento viene trasmesso in simultanea radiofonica su Rai Radio 1.\nSigla.\nSin dalla prima edizione, la trasmissione utilizza come sigla l'omonimo brano (dalla quale prende il titolo) di Lucio Dalla. Fino alla settima edizione (2009-2010) \u00e8 stato usato in versione originale come sigla di apertura, di chiusura e come jingle prima e dopo gli intervalli pubblicitari. A partire dall'ottava edizione (2010-2011), la canzone \u00e8 eseguita in apertura dal vivo dagli ospiti della serata, mentre la versione originale \u00e8 presente come sigla di chiusura e jingle prima e dopo gli intervalli.\nEdizioni.\nNona edizione (2011-2012).\nNella sigla iniziale, la sigla mostra i cinque protagonisti, ovvero Virginio Simonelli, Annalisa Scarrone, Karima, Jury e Antonino Spadaccino in cui cantano la loro canzone di Lucio Dalla, e nella sigla finale cantano la stessa canzone, in seguito dai titoli di coda che appaiono e le telecamere panoramiche vanno nella scritta \"Buon Anno\" e appare la regione Valle d'Aosta. \nDecima edizione (2012-2013).\nA partire da questa edizione, la sigla \u00e8 cantata da Ottavio de Stefano, Claudia Casciaro, Carlo Alberto di Micco, Fausto Leali, e Rosalia Misseri, e nella sigla finale ci sono gli Arhea54 e in seguito appaiono i titoli di coda. \nStatistiche.\nConduttori pi\u00f9 presenti.\nIl maggior numero di conduzioni della trasmissione \u00e8 di Carlo Conti, con 9 edizioni, seguito da Amadeus (7 edizioni). I restanti volti elencati nella seguente tabella hanno preso parte a una sola edizione dell'evento."}
{"id": "2737237", "revid": "124156088", "url": "https://it.wikipedia.org/wiki?curid=2737237", "title": "D-dimero", "text": "Il D-dimero (a volte chiamato anche dimero D) \u00e8 un frammento proteico rilevabile nel sangue in caso di fibrinolisi, come prodotto di degradazione della fibrina. \nIl nome deriva dal fatto che \u00e8 costituito da un dimero di frammenti D di fibrina, stabilizzati da legami crociati covalenti. Il peso molecolare del D-dimero si aggira intorno a 180 000 dalton e l'emivita \u00e8 pari a 4-6 ore. \nLa sua determinazione mediante un esame del sangue \u00e8 stata introdotta negli anni novanta e oggi trova indicazione clinica nella diagnosi dell'embolia polmonare, della trombosi venosa profonda (TVP) e della coagulazione intravascolare disseminata (CID). L'esecuzione del test del D-dimero pu\u00f2 evitare un numero significativo di esami di \"imaging\" ed \u00e8 meno invasiva.\nLa misurazione presenta alta sensibilit\u00e0 (se basso, pu\u00f2 permettere di escludere una patologia trombo-embolica) ma bassa specificit\u00e0 (se \u00e8 alto, non \u00e8 necessariamente dovuto a una patologia trombo-embolica).\nBiochimica.\nLa coagulazione, ovvero la formazione di un coagulo di sangue o di un trombo, si verifica quando le proteine della cascata della coagulazione vengono attivate, sia per il contatto con l'endotelio del vaso sanguigno danneggiato (via intrinseca) sia per attivazione del fattore VII dovuta al rilascio di altri fattori.\nEntrambe le vie (intrinseca ed estrinseca) conducono alla generazione di trombina, un enzima che trasforma il fibrinogeno, proteina solubile presente nel sangue, in fibrina, la quale tende ad aggregarsi in proteofibrille. Un altro enzima attivato dalla trombina, il fattore XIII, \u00e8 anche in grado di stabilizzare le proteofibrille in corrispondenza del sito del frammento D, portando alla formazione di un gel insolubile che serve come impalcatura per la formazione dei coaguli di sangue.\nL'enzima circolante plasmina, responsabile principale della fibrinolisi, scinde il gel di fibrina in pezzi: i frammenti risultanti, polimeri ad alto peso molecolare, sono digeriti pi\u00f9 volte dalla plasmina fino a dar luogo a un polimero di peso intermedio e poi a piccoli polimeri, i cosiddetti prodotti di degradazione della fibrina/fibrinogeno (o FDP).\nIl tipico frammento di D-dimero contiene due domini D e un dominio E della molecola originale di fibrinogeno. Il legame reticolare tra due frammenti D rimane intatto, e questi sono esposti sulla superficie quando i frammenti di fibrina sono sufficientemente digeriti.\nMetodi di dosaggio del D-dimero.\nEsistono diversi metodi di dosaggio del D-dimero. Purtroppo i diversi laboratori sono ancora lontani da una adeguata standardizzazione dei diversi metodi, principalmente per la notevole eterogeneicit\u00e0 del D-dimero (la maggior parte del quale \u00e8 contenuta in frammenti pi\u00f9 grandi quali DD/E, YD/DY, YY/DXD), per la difficolt\u00e0 di scelta di un calibratore adeguato, e per la diversa reattivit\u00e0 verso i prodotti di degradazione della fibrina dei diversi anticorpi monoclonali utilizzati.\nI principali metodi sono:\nCaratteristiche dei test.\nIl limite inferiore di normalit\u00e0 per la maggior parte dei kit in commercio \u00e8 intorno a 0, mentre quello superiore varia fra 50 e 500\u00a0ng/mL.\nVari kit hanno una sensibilit\u00e0 compresa tra 93% e 95% e circa il 50% di specificit\u00e0 nella diagnosi di malattia trombotica.\nFalsi positivi possono essere dovuti a varie cause: malattie del fegato, un elevato valore del fattore reumatoide, infiammazioni, tumori maligni, traumi, gravidanza, interventi chirurgici recenti, cos\u00ec come l'et\u00e0 avanzata.\nFalsi negativi si verificano in particolare se il campione \u00e8 raccolto troppo presto dopo la formazione dei trombi oppure se il test \u00e8 eseguito con grave ritardo (nell'ordine di diversi giorni). Inoltre, un trattamento anticoagulante in corso pu\u00f2 rendere il test negativo perch\u00e9 impedisce l'estensione del trombo.\nFalsi valori possono essere ottenuti se la provetta del campione non viene sufficientemente riempita (si registra un valore falsamente basso se viene riempito in modo insufficiente, e un valore falsamente alto se riempita eccessivamente). Ci\u00f2 \u00e8 dovuto all'effetto di diluizione dell'anticoagulante (il campione \u00e8 raccolto correttamente quando i rapporto sangue-anticoagulante \u00e8 pari a 9:1). I limiti del test di laboratorio sono pi\u00f9 frequenti con il classico test al lattice, per interferenza di proteine plasmatiche, emolisi, sostanze cross-reagenti, anticorpi.\nNei pazienti anziani il D-dimero presenta una specificit\u00e0 ridotta e perci\u00f2 \u00e8 meno utile. \u00c8 per\u00f2 possibile costruire dei valori di cut-off dipendenti dall'et\u00e0 in modo da adattare e rendere utile l'esecuzione del test anche nei soggetti anziani.\nRuolo clinico.\nUna bassa concentrazione di D-dimero pu\u00f2 essere riscontrata anche nel sangue dei soggetti in buona salute: ci\u00f2 indica che esiste un equilibrio dinamico fra la fase di formazione di fibrina e la sua degradazione da parte del sistema fibrinolitico, anche in condizioni fisiologiche. La concentrazione del D-dimero in vivo riflette quindi la condizione di quella che pu\u00f2 essere definita \u201cbilancia emostatica\u201d, e pertanto presenta una marcata variabilit\u00e0 da individuo a individuo, sia esso in buona salute o affetto da condizioni patologiche.\nAumenti fisiologici del D-dimero si verificano nell'et\u00e0 oltre 65 anni (forse correlati a minore mobilit\u00e0 e all'aterosclerosi, nel periodo neonatale, in gravidanza (espressione dell'aumentata ipercoagulabilit\u00e0 intrinseca).\nDal momento che anche in soggetti in buona salute \u00e8 possibile dosare il D-dimero, esiste un intervallo di riferimento che individua soggetti \"normali\". Tale intervallo viene appunto definito range di normalit\u00e0.\nPer il clinico \u00e8 molto meglio individuare dei valori che permettano di \"stratificare\" i pazienti in gruppi a bassa, media, oppure alta probabilit\u00e0 di patologia trombotica. A tale fine sono stati individuati dei valori di cut-off (limite superiore dell'intervallo di riferimento e livello decisionale per tromboembolia venosa).\nIl test del D-dimero \u00e8 di utilit\u00e0 clinica quando vi \u00e8 un sospetto di trombosi venosa profonda, embolia polmonare oppure coagulazione intravascolare disseminata.\nIl test \u00e8 in fase di studio anche per la diagnosi di dissecazione aortica.\nPer la TVP e la EP, sono possibili diversi sistemi di punteggio che vengono utilizzati per determinare la probabilit\u00e0 a priori clinica di queste malattie. Tra tutti si segnala quello introdotto da Wells e collaboratori nel 2000, cosiddetto score di Wells. Per un punteggio molto alto, oppure una elevata probabilit\u00e0 clinica, il valore del D-dimero fa poca differenza e la terapia anticoagulante viene generalmente incominciata a prescindere dai risultati dei test. Possono essere eseguite indagini per la trombosi venosa profonda o l'embolia polmonare.\nPer un punteggio oppure una probabilit\u00e0 clinica bassa o moderata:\nIn alcune strutture l'esecuzione del test del D-dimero viene eseguita solo dietro presentazione di un modulo che mostra il punteggio di probabilit\u00e0 clinica pre-test, e solo se il punteggio di probabilit\u00e0 \u00e8 basso o intermedio. Questo atteggiamento riduce la necessit\u00e0 di test inutili in pazienti che si trovano gi\u00e0 in una condizione di alta probabilit\u00e0 per test. "}
{"id": "2737245", "revid": "30580", "url": "https://it.wikipedia.org/wiki?curid=2737245", "title": "Gran Premio d'Italia 1962", "text": "Il Gran Premio d'Italia 1962 si \u00e8 svolto domenica 16 settembre 1962 all'Autodromo Nazionale di Monza. La gara \u00e8 stata vinta da Graham Hill su BRM, seguito dal compagno di squadra Richie Ginther e da Bruce McLaren su Cooper. Dopo il disastro della passata edizione, il gran premio si spost\u00f2 sulla sola pista stradale, escludendo quindi l'anello ad alta velocit\u00e0 considerato troppo pericoloso.\nNote.\nHill e Ginther regalano una bella doppietta BRM al GP d'Italia 1962 - f1world.it/amarcord"}
{"id": "2737247", "revid": "111504279", "url": "https://it.wikipedia.org/wiki?curid=2737247", "title": "Futbalov\u00fd Klub P\u00fachov", "text": "Il Futbalov\u00fd klub P\u00fachov \u00e8 una societ\u00e0 calcistica slovacca con sede nella citt\u00e0 di P\u00fachov. Milita in \"1. Slovensk\u00e1 Futbalov\u00e1 Liga\", la seconda divisione del campionato slovacco di calcio.\nLa societ\u00e0 \u00e8 stata fondata nel 1920, ma vanta i suoi migliori trascorsi durante il periodo di sponsorizzazione della societ\u00e0 \"Matador\", quando la societ\u00e0 si \u00e8 chiamata FK Matador P\u00fachov. In questo periodo la squadra ha conquistato una Coppa di Slovacchia e partecipato ad alcune edizioni della Coppa UEFA.\nDopo il ritiro della sponsorizzazione da parte della Matador, alla fine della stagione 2005-06, la societ\u00e0 \u00e8 stata costretta ad abbandonare la massima serie e ripartire dalla terza divisione. Attualmente la squadra milita nella seconda divisione nazionale."}
{"id": "2737248", "revid": "28998849", "url": "https://it.wikipedia.org/wiki?curid=2737248", "title": "SPECTRA", "text": ""}
{"id": "2737250", "revid": "339392", "url": "https://it.wikipedia.org/wiki?curid=2737250", "title": "FK Matador P\u00fachov", "text": ""}
{"id": "2737253", "revid": "131358", "url": "https://it.wikipedia.org/wiki?curid=2737253", "title": "Zvartnots Yerevan", "text": ""}
{"id": "2737254", "revid": "1320609", "url": "https://it.wikipedia.org/wiki?curid=2737254", "title": "Daniele Menozzi", "text": "Biografia.\nAllievo di Giuseppe Alberigo a Bologna e di Giovanni Miccoli, ha insegnato Storia della Chiesa e Storia contemporanea presso le universit\u00e0 di Trieste, Bologna, Lecce, Firenze. Dal 2003 al 2017 \u00e8 stato professore ordinario di Storia contemporanea presso la Scuola Normale Superiore di Pisa, dove ora \u00e8 professore emerito: dal 2009 al 2012 ne \u00e8 anche stato preside della classe di Lettere e Filosofia. Membro del Comitato scientifico dell'Istituto dell'Enciclopedia italiana, \u00e8 socio corrispondente dell'Accademia Nazionale dei Lincei. \nAutore di numerosi saggi, tra cui varie monografie, ma anche edizioni di fonti e curatele, si \u00e8 occupato di storia della Chiesa dalla Rivoluzione francese a oggi, soffermandosi in modo particolare sul rapporto tra Chiesa e nazione, sul tema della \"guerra giusta\" nel cattolicesimo fra '800 e '900, sull'utilizzo, da parte della Chiesa contemporanea, di immagini o culti volti alla riaffermazione della propria funzione nella societ\u00e0 di fronte al processo di secolarizzazione seguito alla Rivoluzione Francese, sul rapporto fra cattolicesimo e totalitarismo.\nCon Giovanni Filoramo ha curato una \"Storia del Cristianesimo\" dall'antichit\u00e0 ai giorni nostri in quattro volumi. \u00c8 condirettore, assieme allo stesso Filoramo, della \"Rivista di Storia del Cristianesimo\". I suoi studenti della Scuola Normale gli hanno dedicato il volume \"Un mestiere paziente. Gli allievi pisani per Daniele Menozzi\" (Pisa, ETS, 2017). "}
{"id": "2737257", "revid": "154893", "url": "https://it.wikipedia.org/wiki?curid=2737257", "title": "Hogan's Alley", "text": ""}
{"id": "2737262", "revid": "135224", "url": "https://it.wikipedia.org/wiki?curid=2737262", "title": "Carbapenemi", "text": "Per carbapenemi si intende una classe di antibiotici ad ampio spettro d'azione con struttura ad anello \u03b2-lattamico. Pi\u00f9 precisamente la struttura chimica dei carbapenemi contiene il 2,3-diidro-1Hpirrolo.\nI carbapenemi sono attivi nei confronti di molti batteri Gram positivi e Gram negativi, aerobi ed anaerobi. \nFarmaci.\nFanno parte di questa classe di farmaci:\nSpettro d'azione.\nI carbapenemi hanno un'attivit\u00e0 ad ampio spettro nei confronti dei batteri Gram-negativi e un'attivit\u00e0 leggermente pi\u00f9 bassa contro i batteri Gram-positivi. In terapia vengono combinati con un secondo farmaco con attivit\u00e0 gram-positiva ad ampio spettro. Negli ultimi anni \u00e8 emersa preoccupazione per l'aumento dei tassi di resistenza ai carbapenemi, poich\u00e9 esistono poche opzioni terapeutiche per il trattamento delle infezioni causate da batteri resistenti a questi farmaci (come \"Klebsiella pneumoniae\" ed enterobatteri).\nPatogeni Gram-negativi.\nLo spettro di attivit\u00e0 di imipenem, doripenem e meropenem comprende la maggior parte delle Enterobacteriaceae, tra cui \"Escherichia coli\", \"Klebsiella pneumoniae\", \"Enterobacter cloacae\", \"Citrobacter freundii\", \"Proteus mirabilis\" e \"Serratia marcescens\". L'attivit\u00e0 viene mantenuta contro la maggior parte dei ceppi di \"E. coli\" e \"K. pneumoniae\" produttori di beta-lattamasi a spettro esteso resistenti alle cefalosporine. L'imipenem, doripenem e meropenem hanno una buona attivit\u00e0 contro la maggior parte dei ceppi di \"Pseudomonas aeruginosa\" e \"Acinetobacter\". L'attivit\u00e0 osservata contro questi agenti patogeni \u00e8 importante perch\u00e9 sono resistenti a molte altre classi di antibiotici.\nPatogeni Gram-positivi.\nLo spettro di attivit\u00e0 contro i batteri gram-positivi \u00e8 abbastanza ampio, ma non quanto i batteri gram-negativi. Si osserva una buona attivit\u00e0 contro gli \"Staphylococcus\" sensibili alla meticillina, anche se esistono altri antibiotici che forniscono adeguata copertura per tali infezioni. Si osserva una buona attivit\u00e0 per gli streptococchi, compresi i ceppi resistenti alla penicillina. I carbapenemi non sono molto attivi contro lo Staphylococcus aureus resistente alla meticillina e gli enterococchi poich\u00e9 non si legano alla proteina legante la penicillina utilizzata da questi agenti patogeni. \nAltro.\nI carbapenemi hanno una buona attivit\u00e0 contro gli anaerobi come i \"Bacteroides fragilis\". Come altri beta-lattamici, non hanno attivit\u00e0 contro i batteri atipici, che non hanno parete cellulare e quindi non sono influenzati dagli inibitori della sintesi della parete cellulare.\nUtilizzo.\nSono utilizzati esclusivamente in ambiente ospedaliero nelle infezioni gravi e sensibili al farmaco specifico, verificando la sensibilit\u00e0 tramite antibiogramma al fine di evitare l'insorgenza di resistenze.\nAlcuni tipi di batteri sono divenuti resistenti ai carbapenemi, tra questi vi sono alcuni ceppi di enterobatteri, \"Klebsiella pneumoniae\", \"Stenotrophomonas maltophilia\", \"Pseudomonas aeruginosa\" e \"Proteus mirabilis\".\nInfezioni intra-addominali.\nL'ertapenem \u00e8 uno dei farmaci di prima scelta raccomandati per il trattamento delle infezioni intra-addominali acquisite in comunit\u00e0 di gravit\u00e0 da lieve a moderata. Doripenem, imipenem e meropenem sono raccomandati per le infezioni addominali acquisite in comunit\u00e0 ad alto rischio e per le infezioni addominali acquisite in ospedale.\nPolmonite.\nL'imipenem e meropenem sono raccomandati nella terapia della polmonite acquisita in ospedale a insorgenza tardiva o associata ai ventilatori, specialmente se causata da \"Pseudomonas\", \"Acinetobacter\" o \"Enterobatteri\" produttori di beta-lattamasi a spettro esteso. La terapia prevede la combinazione in genere con un aminoglicoside, ed \u00e8 raccomandata nelle infezioni da \"Pseudomonas\" per evitare lo sviluppo di resistenza durante il trattamento. \nI carbapenemi sono usati meno nel trattamento della polmonite acquisita in comunit\u00e0, poich\u00e9 i patogeni responsabili pi\u00f9 comuni (\"Streptococcus pneumoniae\", \"Haemophilus influenazae\", batteri atipici e Enterobatteri) sono pi\u00f9 sensibili a fluorochinoloni, amoxicillina o azitromicina. L'imipenem e meropenem sono utili nei casi in cui ci sia il sospetto di un'infezione da \"P. aeruginosa\". \nInfezioni del sangue.\nUno studio del 2015 ha stabilito che la combinazione piperacillina-tazobactam d\u00e0 risultati equivalenti al trattamento con carbapenem nei pazienti con sepsi. Per le infezioni da \"Enterobatteri\", i carbapenemi sono superiori ai trattamenti alternativi.\nControindicazioni.\nI carbapenemi sono controindicati nei pazienti con precedenti reazioni allergiche agli antibiotici beta-lattamici. Visto che le formulazioni intramuscolari di ertapenem e imipenem prevedono l'aggiunta di lidocaina, questi tipi di farmaci sono controindicati nei pazienti con precedenti reazioni avverse alla lidocaina. Inoltre, i carbapenemi sono controindicati nei pazienti che assumono acido valproico per le convulsioni, poich\u00e9 riduce la concentrazione di acido valproico fino al 90%. \nEffetti avversi.\nNei pazienti trattati con carbapenemi possono verificarsi reazioni allergiche gravi e occasionalmente fatali. Le convulsioni sono rare e legate alla dose sia nell'imipenem che nel meropenem. Si possono verificare casi di diarrea correlata al \"Clostridium difficile\". I soggetti con un'allergia alla penicillina possono sviluppare sensibilit\u00e0 crociata ai carbapenemi. "}
{"id": "2737264", "revid": "118031", "url": "https://it.wikipedia.org/wiki?curid=2737264", "title": "Zasu Pitts", "text": ""}
{"id": "2737265", "revid": "1573940", "url": "https://it.wikipedia.org/wiki?curid=2737265", "title": "Jurij \u010ceban", "text": "Nelle precedenti olimpiadi di Atene 2004 era uscito nelle semifinali sia nella gara del C1 1000\u00a0m che nel C1 500\u00a0m."}
{"id": "2737267", "revid": "1543377", "url": "https://it.wikipedia.org/wiki?curid=2737267", "title": "Ferrari 166 S", "text": " \nLa 166 S \u00e8 un'autovettura da competizione costruita dalla Ferrari dal 1948 al 1950.\nLa vettura.\nFu un'evoluzione della 125 S. Divideva il suo telaio tubolare opera di Aurelio Lampredi, le sospensioni a doppio braccio trasversale e assale rigido, e il passo da 2420\u00a0mm con l'antenata. La versione da strada derivata dalla 166 S fu la 166 Inter.\nFurono prodotti 39 esemplari dalla sua presentazione al Salone dell'automobile di Torino del 1948 al suo ritiro nel 1950. Fu sostituita dalla 195 S.\nLa prima 166 Inter fu progettata da Carlo Anderloni, progettista capo della Carrozzeria Touring. Le versioni da competizione erano invece opera della Carrozzeria Allemano.\nLa carrozzeria era disponibile in versione berlinetta e roadster. Il motore era anteriore con trazione posteriore. Questo propulsore V12, progettato da Gioachino Colombo, fu cambiato rispetto a quello installato sull'antenata 125 S, con un singolo albero a camme per la distribuzione ed una pi\u00f9 alta cilindrata, passata da 1500 cm\u00b3 a 1995\u00a0cm\u00b3. Questo risultato fu raggiunto con l'incremento dell'alesaggio e della corsa, ora di 60 e 58,8 mm. La potenza fu incrementata da 110 a 140 hp a 6000 giri al minuto. A differenza della 125 S montava tre carburatori invece che uno.\nGli esemplari.\nFurono costruite otto 166 Spider Corsa e tre 166 Sport. La pi\u00f9 vecchia Ferrari esistente con certificazione \u00e8 una 166 S numerata VIN#002C; era originariamente una 159 S, ed \u00e8 posseduta da James Glickenhaus.\nLe corse.\nLa Ferrari 166 versione competizione vinse la Mille Miglia nel 1948 e nel 1949, guidate rispettivamente da Clemente Biondetti e Giuseppe Navone, e l'anno successivo da Biondetti e Ettore Salani. Le vetture guidate furono rispettivamente la 166 S e la 166 MM. Alla guida di quest'ultima, nel 1949, Luigi Chinetti e Patrick Mitchell-Thompson vinsero la 24 Ore di Le Mans e, a bordo di una 166 S, Clemente Biondetti e Igor Troubetzkoy vinsero la Targa Florio. Nello stesso anno una 166 MM vinse la 24 Ore di Spa con alla guida Luigi Chinetti e Jean Lucas, facendo della Ferrari 166 l'unica vettura a vincere tutte e tre le gare.\nNel 1950 un modello con telaio della 166 e motore della 195 S vinse la Mille Miglia con alla guida Giannino Marzotto e Marco Crosara.\nCitata in una canzone.\nLa 166 fu citata in una canzone dei Rush del loro album Moving Pictures, \"Red Barchetta\"."}
{"id": "2737268", "revid": "125295685", "url": "https://it.wikipedia.org/wiki?curid=2737268", "title": "Filippico", "text": "Vita e carriera.\nSotto Maurizio.\nSi sa poco sui primi anni di vita. Si spos\u00f2 con la sorella di Maurizio, Gordia, probabilmente nel 583, e venne a un certo punto elevato al rango di \"patricius\". Nello stesso tempo, venne assunto come \"comes Excubitorum\" (Comandante delle guardie imperiali), e nel 584, sostitu\u00ec Giovanni Mystacon come \"magister militum per orientem\", diventando quindi il comandante delle legioni orientali in guerra contro i Persiani.\nCondusse numerose campagne nel 584 e nel 585, saccheggiando i dintorni di Nisibi, e effettuando alcune incursioni nelle regioni dell'Arzanene e della Mesopotamia orientale. Al contempo, tent\u00f2 di migliorare la disciplina e l'efficienza delle sue truppe.\nSvern\u00f2 nel 585-586 a Costantinopoli, e ritorn\u00f2 ai suoi quartieri generali a Amida in primavera. Dopo che vennero respinte alcune proposte di pace da parte dei Persiani, avanz\u00f2 con le sue truppe verso la frontiera, dove sconfisse un superiore esercito persiano nella Battaglia di Solachon. In seguito invase e saccheggi\u00f2 l'Arzanene e assedi\u00f2 la fortezza di Chlomaron. Tuttavia, l'avvicinarsi di un esercito persiano mise in panico i Romani, che si ritirarono in disordine in territorio romano. Qui, probabilmente per malattia, affid\u00f2 il comando del suo esercito al suo \"hypostrategos\" (generale luogotenente) Eraclio, il padre del futuro imperatore Eraclio. Nella primavera del 587, cadde di nuovo malato. Affid\u00f2 due terzi del suo esercito a Eraclio e il resto ai generali Teodoro e Andrea, e li invi\u00f2 a saccheggiare i territori persiani. A causa della sua malattia, non pot\u00e9 partecipare alle campagne militari in quell'anno, e in inverno, torn\u00f2 a Costantinopoli. Venne sostituito da Prisco.\nTuttavia, quando Prisco arriv\u00f2 in Oriente, i soldati rifiutarono di obbedirgli, e al suo posto elessero generale Germano. Filippico, che venne ben presto riassunto come comandante d'Oriente, pot\u00e9 assumere il comando solo dopo che l'ammutinamento venne sedato grazie all'intervento del Patriarca di Antiochia. Dopo essersi riconciliato con le sue truppe, nell'estate del 589 tent\u00f2 di riconquistare Martiropoli, che era caduta recentemente in mano persiana a causa di un tradimento. La spedizione tuttavia non ebbe successo. Dopo questo fallimento, venne sostituito da Comenziolo.\nFatta eccezione per una missione diplomatica nel 590, Filippico scompare dalla scena per alcuni anni. Nel 598, venne per un breve periodo nominato generale delle legioni a difesa dei Balcani.\nSotto Foca e Eraclio.\nNel 602, Filippico viene sospettato di voler complottare contro Maurizio, dato che una profezia affermava che il nome del successore di Maurizio sarebbe iniziato con una \"\u03a6\" (Phi). Invece poco dopo, Maurizio venne deposto e ucciso da una rivolta condotta da Foca. In quanto cognato di Maurizio, Filippico venne costretto a farsi monaco e a entrare in un monastero a Crisopoli. Era ancora in quel monastero quando Eraclio rovesci\u00f2 Foca nel 610, e venne inviato dal nuovo imperatore a negoziare con il fratello di Focas, Comenziolo, che comandava l'esercito orientale. Venne imprigionato da Comenziolo e doveva essere giustiziato, ma l'assassinio di Comenziolo gli salv\u00f2 la vita.\nNel 612, Eraclio lo nomin\u00f2 \"magister militum per Orientem\"; Filippico combatt\u00e9 contro i Persiani in Armenia. Nel 614, quando un esercito persiano sotto il comando di Shahin invase l'Asia Minore e raggiunse le coste del Bosforo a Calcedonia, Filippico invase la Persia, sperando che Shahin, venuto a sapere della mossa di Filippico, si ritirasse dall'Anatolia per confrontarsi con lui.\nFilippico mor\u00ec poco dopo, e venne sepolto in una chiesa che aveva costruito a Crisopoli.\nAutore dello \"Strategikon\"?\nFilippico \u00e8 uno dei possibili autori dello \"Strategikon\", avendo avuto il tempo e l'opportunit\u00e0 di scriverlo, dopo il 603, mentre era in monastero, ma sembra pi\u00f9 certo che venne scritto dall'imperatore bizantino Maurizio (582-602)."}
{"id": "2737270", "revid": "729019", "url": "https://it.wikipedia.org/wiki?curid=2737270", "title": "Gran Premio degli Stati Uniti d'America 1962", "text": "Il Gran Premio degli Stati Uniti 1962 si \u00e8 svolto domenica 7 ottobre 1962 sul circuito di Watkins Glen. La gara \u00e8 stata vinta da Jim Clark su Lotus, seguito da Graham Hill su BRM e da Bruce McLaren su Cooper."}
{"id": "2737273", "revid": "838137", "url": "https://it.wikipedia.org/wiki?curid=2737273", "title": "Antonio Contarini", "text": "Biografia.\nNato nel 1450 ed ex canonico di san Salvatore, mons. Contarini fu nominato patriarca di Venezia dal Senato veneto il 17 novembre 1508 e, dopo la ratifica del Concistoro, fu consacrato il 4 febbraio 1509 dall'arcivescovo di Spalato, mons. Zane. Durante il suo ministero lott\u00f2 tenacemente contro la corruzione del clero e per la riforma dei costumi conventuali femminili. A motivo della sua vita austera si conquist\u00f2 fama di santit\u00e0. Tra le sue opere merita di esser ricordata la ricostruzione, da lui promossa, del palazzo patriarcale. Mor\u00ec il 7 ottobre 1524 di tisi, malattia di cui soffriva da tempo. Qualche anno dopo la morte fu proclamato beato.\nGenealogia episcopale.\nLa genealogia episcopale \u00e8:"}
{"id": "2737281", "revid": "1573940", "url": "https://it.wikipedia.org/wiki?curid=2737281", "title": "Thomas Hall (canoista)", "text": ""}
{"id": "2737287", "revid": "339392", "url": "https://it.wikipedia.org/wiki?curid=2737287", "title": "Moriwaki Motul Racing", "text": ""}
{"id": "2737288", "revid": "339392", "url": "https://it.wikipedia.org/wiki?curid=2737288", "title": "Serguei Ulegin", "text": ""}
{"id": "2737290", "revid": "28999490", "url": "https://it.wikipedia.org/wiki?curid=2737290", "title": "Eurocopter Tigre", "text": ""}
{"id": "2737292", "revid": "287204", "url": "https://it.wikipedia.org/wiki?curid=2737292", "title": "Glee club", "text": "I glee club sono gruppi musicali, storicamente composti da voci maschili, ma anche da donne o voci miste, tradizionalmente specializzati nell'esecuzione di brevi canzoni, eseguite da trii o quartetti. Il primo glee club \u00e8 stato fondato a Londra nel 1787, in seguito diventarono molto popolari nel Regno Unito, da allora fino alla met\u00e0 del 1850. Nel corso degli anni vennero progressivamente sostituiti da gruppi corali.\nEntro la met\u00e0 del XX secolo i glee club erano molto rari, ma tuttavia il termine rimase, e rimane tuttora, per identificare cori fondati in college o universit\u00e0 giapponesi o dell'America settentrionale.\nIl pi\u00f9 antico glee club negli Stati Uniti \u00e8 l'Harvard Glee Club, fondato nel 1858. Ad esso seguirono la fondazione dell'University of Michigan Men's Glee Club nel 1859, del Yale Glee Club nel 1861, del Penn Glee Club nel 1862, dell'USNA Men's Glee Club nel 1861-1862, mentre il Cornell University Glee Club fu istituito nel 1868."}
{"id": "2737293", "revid": "71433", "url": "https://it.wikipedia.org/wiki?curid=2737293", "title": "Glee Club", "text": ""}
{"id": "2737294", "revid": "174925", "url": "https://it.wikipedia.org/wiki?curid=2737294", "title": "Shift work sleep disorder", "text": ""}
{"id": "2737295", "revid": "729019", "url": "https://it.wikipedia.org/wiki?curid=2737295", "title": "Gran Premio del Sudafrica 1962", "text": "Il Gran Premio del Sudafrica 1962 si \u00e8 svolto domenica 29 dicembre 1962 sul circuito di Prince George. La gara \u00e8 stata vinta da Graham Hill su BRM, che si laurea campione del mondo, seguito da Bruce McLaren e da Tony Maggs, entrambi su Cooper."}
{"id": "2737298", "revid": "1528507", "url": "https://it.wikipedia.org/wiki?curid=2737298", "title": "Cuv\u00e9e", "text": "Cuv\u00e9e \u00e8 una parola francese che si \u00e8 imposta in ambito enologico a livello internazionale, in particolar modo nella produzione di spumante, derivata dal mondo dello champagne.\nIn generale, \"cuv\u00e9e\" significa miscela ovvero l'assemblaggio di vini diversi, senza intendere un significato qualitativo ma solo produttivo (nella spumantistica la cuv\u00e9e \u00e8 la situazione ordinaria, contrapposta a situazioni millesimate e/o monovitigno e/o monovigneto). Specie per le grandi \"maison\", l'obiettivo della cuv\u00e9e \u00e8 assicurare anno dopo anno uniformit\u00e0 e riconoscibilit\u00e0 del prodotto.\nParticolarit\u00e0.\nVi sono usi particolari del termine, di tipo gergale.\n\"Cuv\u00e9e\" indica il risultato ottenuto dall'unione di \"cru\" (in francese indica un determinato vigneto, o una parte di esso dalla quale si ottiene un particolare vino) diversi, per formare un certo tipo di vino, allo scopo di raggiungere la qualit\u00e0 ottimale. Analogamente per l'unione di vini (anche dello stesso tipo) ma di annate diverse.\nIl termine viene talvolta anche usato per indicare le migliori produzioni di case vinicole perch\u00e9 s'intende il mosto prodotto dalla prima spremitura di uve.. Essa indica inoltre la quantit\u00e0 di vino che si produce ogni volta in un tino. In questo senso si pu\u00f2 dire di un viticoltore che ha prodotto un certo numero di \"cuv\u00e9e\" di vino e che alcune botti di vino appartengono ad una medesima \"cuv\u00e9e\".\nSi chiama \"t\u00eate de cuv\u00e9e\" (o \"t\u00eate de vin\") il vino ottenuto dalle prime \"cuv\u00e9e\" d'una vendemmia di qualit\u00e0 (soprattutto nei \"crus\" di Bourgogne e di Champagne). Si usa talvolta anche il termine \"cuv\u00e9e\" per designare la quantit\u00e0 di acini prodotti da un vigneto e posti in \"cuv\u00e9e\", in una sola volta, per la fermentazione."}
{"id": "2737308", "revid": "287204", "url": "https://it.wikipedia.org/wiki?curid=2737308", "title": "Cuvee", "text": ""}
{"id": "2737311", "revid": "1573940", "url": "https://it.wikipedia.org/wiki?curid=2737311", "title": "Sergej Ulegin", "text": "Ai Mondiali del 2003 a Gainesville vinse 2 ori e 1 argento ma venne in seguito squalificato per essere risultato positivo a un test antidoping effettuato durante la manifestazione."}
{"id": "2737313", "revid": "111319", "url": "https://it.wikipedia.org/wiki?curid=2737313", "title": "Thomasz Wylenzek", "text": ""}
{"id": "2737316", "revid": "173469", "url": "https://it.wikipedia.org/wiki?curid=2737316", "title": "Carlo Teodoro di Baviera (1839-1909)", "text": ""}
{"id": "2737317", "revid": "599013", "url": "https://it.wikipedia.org/wiki?curid=2737317", "title": "Brigitte Foster-Hylton", "text": ""}
{"id": "2737318", "revid": "106908", "url": "https://it.wikipedia.org/wiki?curid=2737318", "title": "Codici postali della Danimarca", "text": "I codici postali in Danimarca sono composti da 4 cifre e sono stati introdotti nel 1967.\nI codici dal 1000 al 1999 sono assegnati a singole strade oppure ad aziende o alla pubblica amministrazione.\nZelanda (1000-3699 e 4000-4999).\nCopenaghen, Frederiksberg e zone vicine (1000-2999).\n 1000-1499 Copenaghen K\n 1500-1799 Copenaghen V\n 1800-1999 Frederiksberg C\n 2000 Frederiksberg\n 2100 Copenaghen \u00d8\n 2200 Copenaghen N\n 2300 Copenaghen S\n 2400 Copenaghen NV\n 2450 Copenaghen SV\n 2500 Valby\n 2600 Glostrup\n 2605 Br\u00f8ndby\n 2610 R\u00f8dovre\n 2620 Albertslund\n 2625 Vallensb\u00e6k\n 2630 Taastrup\n 2635 Ish\u00f8j\n 2640 Hedehusene\n 2650 Hvidovre\n 2660 Br\u00f8ndby Strand\n 2665 Vallensb\u00e6k Strand\n 2670 Greve\n 2680 Solr\u00f8d Strand\n 2690 Karlslunde\n 2700 Br\u00f8nsh\u00f8j\n 2720 Vanl\u00f8se\n 2730 Herlev\n 2740 Skovlunde\n 2750 Ballerup\n 2760 M\u00e5l\u00f8v\n 2765 Sm\u00f8rum\n 2770 Kastrup\n 2791 Drag\u00f8r\n 2800 Kongens Lyngby\n 2820 Gentofte\n 2830 Virum\n 2840 Holte\n 2850 N\u00e6rum\n 2860 S\u00f8borg\n 2870 Dysseg\u00e5rd\n 2880 Bagsv\u00e6rd\n 2900 Hellerup\n 2920 Charlottenlund\n 2930 Klampenborg\n 2942 Skodsborg\n 2950 Vedb\u00e6k\n 2960 Rungsted Kyst\n 2970 H\u00f8rsholm\n 2980 Kokkedal\n 2990 Niv\u00e5\nZelanda parte nord (3000-3699).\n 3000 Helsing\u00f8r\n 3050 Humleb\u00e6k\n 3060 Esperg\u00e6rde\n 3070 Snekkersten\n 3080 Tik\u00f8b\n 3100 Hornb\u00e6k\n 3120 Dronningm\u00f8lle\n 3140 \u00c5lsg\u00e5rde\n 3150 Helleb\u00e6k\n 3200 Helsinge\n 3210 Vejby\n 3220 Tisvildeleje\n 3230 Gr\u00e6sted\n 3250 Gilleleje\n 3300 Frederiksv\u00e6rk\n 3310 \u00d8lsted\n 3320 Sk\u00e6vinge\n 3330 G\u00f8rl\u00f8se\n 3360 Liseleje\n 3370 Melby\n 3390 Hundested\n 3400 Hiller\u00f8d\n 3450 Aller\u00f8d\n 3460 Birker\u00f8d\n 3480 Fredensborg\n 3490 Kvistg\u00e5rd\n 3500 V\u00e6rl\u00f8se\n 3520 Farum\n 3540 Lynge\n 3550 Slangerup\n 3600 Frederikssund\n 3630 J\u00e6gerspris\n 3650 \u00d8lstykke\n 3660 Stenl\u00f8se\n 3670 Veks\u00f8 Sj\u00e6lland\nZelanda ovest, Lolland, Falster and M\u00f8n (4000-4999).\n 4000 Roskilde\n 4030 Tune\n 4040 Jyllinge\n 4050 Skibby\n 4060 Kirke S\u00e5by\n 4070 Kirke Hyllinge\n 4100 Ringsted\n 4130 Viby Sj\u00e6lland\n 4140 Borup\n 4160 Herlufmagle\n 4171 Glums\u00f8\n 4173 Fjenneslev\n 4174 Jystrup Midtsj\u00e6lland\n 4180 Sor\u00f8\n 4190 Munke Bjergby\n 4200 Slagelse\n 4220 Kors\u00f8r\n 4230 Sk\u00e6lsk\u00f8r\n 4241 Vemmelev\n 4242 Boeslunde\n 4243 Rude\n 4250 Fuglebjerg\n 4261 Dalmose\n 4262 Sandved\n 4270 H\u00f8ng\n 4281 G\u00f8rlev\n 4291 Ruds Vedby\n 4293 Dianalund\n 4295 Stenlille\n 4296 Nyrup\n 4300 Holb\u00e6k\n 4320 Lejre\n 4330 Hvals\u00f8\n 4340 T\u00f8ll\u00f8se\n 4350 Ugerl\u00f8se\n 4360 Kirke Eskilstrup\n 4370 Store Merl\u00f8se\n 4390 Vipper\u00f8d\n 4400 Kalundborg\n 4420 Regstrup\n 4440 M\u00f8rk\u00f8v\n 4450 Jyderup\n 4460 Snertinge\n 4470 Sveb\u00f8lle\n 4480 Store Fuglede\n 4490 Jerslev Sj\u00e6lland\n 4500 Nyk\u00f8bing Sj\u00e6lland\n 4520 Svinninge\n 4532 Gislinge\n 4534 H\u00f8rve\n 4540 F\u00e5revejle\n 4550 Asn\u00e6s\n 4560 Vig\n 4571 Grevinge\n 4572 N\u00f8rre Asmindrup\n 4573 H\u00f8jby\n 4581 R\u00f8rvig\n 4583 Sj\u00e6llands Odde\n 4591 F\u00f8llenslev\n 4592 Sejer\u00f8\n 4593 Eskebjerg\n 4600 K\u00f8ge\n 4621 Gadstrup\n 4622 Havdrup\n 4623 Lille Skensved\n 4632 Bj\u00e6verskov\n 4640 Faxe\n 4652 H\u00e5rlev\n 4653 Karise\n 4654 Faxe Ladeplads\n 4660 Store Heddinge\n 4671 Str\u00f8by\n 4672 Klippinge\n 4673 R\u00f8dvig Stevns\n 4681 Herf\u00f8lge\n 4682 Tureby\n 4683 R\u00f8nnede\n 4684 Holmegaard\n 4690 Haslev\n 4700 N\u00e6stved\n 4720 Pr\u00e6st\u00f8\n 4733 Tappern\u00f8je\n 4735 Mern\n 4736 Karreb\u00e6ksminde\n 4750 Lundby\n 4760 Vordingborg\n 4771 Kalvehave\n 4772 Langeb\u00e6k\n 4773 Stensved\n 4780 Stege\n 4791 Borre\n 4792 Askeby\n 4793 Bog\u00f8 By\n 4800 Nyk\u00f8bing Falster\n 4840 N\u00f8rre Alslev\n 4850 Stubbek\u00f8bing\n 4862 Guldborg\n 4863 Eskilstrup\n 4871 Horbelev\n 4872 Idestrup\n 4873 V\u00e6ggerl\u00f8se\n 4874 Gedser\n 4880 Nysted\n 4891 Toreby Lolland\n 4892 Kettinge\n 4894 \u00d8ster Ulslev\n 4895 Errindlev\n 4900 Nakskov\n 4912 Harpelunde\n 4913 Horslunde\n 4920 S\u00f8llested\n 4930 Maribo\n 4941 Bandholm\n 4943 Torrig Lolland\n 4944 Fej\u00f8\n 4951 N\u00f8rreballe\n 4952 Stokkemarke\n 4953 Vesterborg\n 4960 Holeby\n 4970 R\u00f8dby\n 4983 Dannemare\n 4990 Saksk\u00f8bing\nBornholm (3700-3799).\n 3700 R\u00f8nne\n 3720 Aakirkeby\n 3730 Nex\u00f8\n 3740 Svaneke\n 3751 \u00d8stermarie\n 3760 Gudhjem\n 3770 Allinge\n 3782 Klemensker\n 3790 Hasle\nFionia e isole (5000-5999).\n 5000 Odense C\n 5200 Odense V\n 5210 Odense NV\n 5220 Odense S\u00d8\n 5230 Odense M\n 5240 Odense N\u00d8\n 5250 Odense SV\n 5260 Odense S\n 5270 Odense N\n 5290 Marslev\n 5300 Kerteminde\n 5320 Agedrup\n 5330 Munkebo\n 5350 Rynkeby\n 5370 Mesinge\n 5380 Dalby\n 5390 Martofte\n 5400 Bogense\n 5450 Otterup\n 5462 Morud\n 5463 Harndrup\n 5464 Brenderup Fyn\n 5466 Asperup\n 5471 S\u00f8nders\u00f8\n 5474 Veflinge\n 5485 Skamby\n 5491 Blommenslyst\n 5492 Vissenbjerg\n 5500 Middelfart\n 5540 Ullerslev\n 5550 Langeskov\n 5560 Aarup\n 5580 N\u00f8rre Aaby\n 5591 Gelsted\n 5592 Ejby\n 5600 Faaborg\n 5610 Assens\n 5620 Glamsbjerg\n 5631 Ebberup\n 5642 Millinge\n 5672 Broby\n 5683 Haarby\n 5690 Tommerup\n 5700 Svendborg\n 5750 Ringe\n 5762 Vester Skerninge\n 5771 Stenstrup\n 5772 Kv\u00e6rndrup\n 5792 \u00c5rslev\n 5800 Nyborg\n 5853 \u00d8rb\u00e6k\n 5854 Gislev\n 5856 Ryslinge\n 5863 Ferritslev Fyn\n 5871 Fr\u00f8rup\n 5874 Hesselager\n 5881 Sk\u00e5rup Fyn\n 5882 Vejstrup\n 5883 Oure\n 5884 Gudme\n 5892 Gudbjerg Sydfyn\n 5900 Rudk\u00f8bing\n 5932 Humble\n 5935 Bagenkop\n 5953 Tranek\u00e6r\n 5960 Marstal\n 5970 \u00c6r\u00f8sk\u00f8bing\n 5985 S\u00f8by \u00c6r\u00f8\nJutland (6000-9999).\nJutland sud e parte dello Jutland ovest (6000-6999).\n 6000 Kolding\n 6040 Egtved\n 6051 Almind\n 6052 Viuf\n 6064 Jordrup\n 6070 Christiansfeld\n 6091 Bjert\n 6092 S\u00f8nder Stenderup\n 6093 Sj\u00f8lund\n 6094 Hejls\n 6100 Haderslev\n 6200 Aabenraa\n 6230 R\u00f8dekro\n 6240 L\u00f8gumkloster\n 6261 Bredebro\n 6270 T\u00f8nder\n 6280 H\u00f8jer\n 6300 Gr\u00e5sten\n 6310 Broager\n 6320 Egernsund\n 6330 Padborg\n 6340 Krus\u00e5\n 6360 Tinglev\n 6372 Bylderup-Bov\n 6392 Bolderslev\n 6400 S\u00f8nderborg\n 6430 Nordborg\n 6440 Augustenborg\n 6470 Sydals\n 6500 Vojens\n 6510 Gram\n 6520 Toftlund\n 6534 Agerskov\n 6535 Branderup Jylland\n 6541 Bevtoft\n 6560 Sommersted\n 6580 Vamdrup\n 6600 Vejen\n 6621 Gesten\n 6622 B\u00e6kke\n 6623 Vorbasse\n 6630 R\u00f8dding\n 6640 Lunderskov\n 6650 Br\u00f8rup\n 6660 Lintrup\n 6670 Holsted\n 6682 Hovborg\n 6683 F\u00f8vling\n 6690 G\u00f8rding\n 6700 Esbjerg\n 6705 Esbjerg \u00d8\n 6710 Esbjerg V\n 6715 Esbjerg N\n 6720 Fan\u00f8\n 6731 Tj\u00e6reborg\n 6740 Bramming\n 6752 Glejbjerg\n 6753 Agerb\u00e6k\n 6760 Ribe\n 6771 Gredstedbro\n 6780 Sk\u00e6rb\u00e6k\n 6792 R\u00f8m\u00f8\n 6800 Varde\n 6818 \u00c5rre\n 6823 Ansager\n 6830 N\u00f8rre Nebel\n 6840 Oksb\u00f8l\n 6851 Janderup Vestjylland\n 6852 Billum\n 6853 Vejers Strand\n 6854 Henne\n 6855 Outrup\n 6857 Bl\u00e5vand\n 6862 Tistrup\n 6870 \u00d8lgod\n 6880 Tarm\n 6893 Hemmet\n 6900 Skjern\n 6920 Videb\u00e6k\n 6933 Kib\u00e6k\n 6940 Lem St.\n 6950 Ringk\u00f8bing\n 6960 Hvide Sande\n 6971 Spjald\n 6973 \u00d8rnh\u00f8j\n 6980 Tim\n 6990 Ulfborg\nJutland ovest e parti a sud dello Jutland est (7000-7999).\n 7000 Fredericia\n 7080 B\u00f8rkop\n 7100 Vejle\n 7120 Vejle \u00d8st\n 7130 Juelsminde\n 7140 Stouby\n 7150 Barrit\n 7160 T\u00f8rring\n 7171 Uldum\n 7173 Vonge\n 7182 Bredsten\n 7183 Randb\u00f8l\n 7184 Vandel\n 7190 Billund\n 7200 Grindsted\n 7250 Hejnsvig\n 7260 S\u00f8nder Omme\n 7270 Stakroge\n 7280 S\u00f8nder Felding\n 7300 Jelling\n 7321 Gadbjerg\n 7323 Give\n 7330 Brande\n 7361 Ejstrupholm\n 7362 Hampen\n 7400 Herning\n 7430 Ikast\n 7441 Bording\n 7442 Engesvang\n 7451 Sunds\n 7470 Karup Jylland\n 7480 Vildbjerg\n 7490 Aulum\n 7500 Holstebro\n 7540 Haderup\n 7550 S\u00f8rvad\n 7560 Hjerm\n 7570 Vemb\n 7600 Struer\n 7620 Lemvig\n 7650 B\u00f8vlingbjerg\n 7660 B\u00e6kmarksbro\n 7673 Harbo\u00f8re\n 7680 Thybor\u00f8n\n 7700 Thisted\n 7730 Hanstholm\n 7741 Fr\u00f8strup\n 7742 Vesl\u00f8s\n 7752 Snedsted\n 7755 Bedsted Thy\n 7760 Hurup Thy\n 7770 Vestervig\n 7790 Thyholm\n 7800 Skive\n 7830 Vinderup\n 7840 H\u00f8jslev\n 7850 Stoholm Jylland\n 7860 Sp\u00f8ttrup\n 7870 Roslev\n 7884 Fur\n 7900 Nyk\u00f8bing Mors\n 7950 Erslev\n 7960 Karby\n 7970 Redsted Mors\n 7980 Vils\n 7990 \u00d8ster Assels\nJutland parte ad est (8000-8999).\n 8000 \u00c5rhus C\n 8200 \u00c5rhus N\n 8210 \u00c5rhus V\n 8220 Brabrand\n 8230 \u00c5byh\u00f8j\n 8240 Risskov\n 8250 Eg\u00e5\n 8260 Viby Jylland\n 8270 H\u00f8jbjerg\n 8300 Odder\n 8305 Sams\u00f8\n 8310 Tranbjerg Jylland\n 8320 M\u00e5rslet\n 8330 Beder\n 8340 Malling\n 8350 Hundslund\n 8355 Solbjerg\n 8361 Hasselager\n 8362 H\u00f8rning\n 8370 Hadsten\n 8380 Trige\n 8381 Tilst\n 8382 Hinnerup\n 8400 Ebeltoft\n 8410 R\u00f8nde\n 8420 Knebel\n 8444 Balle\n 8450 Hammel\n 8462 Harlev Jylland\n 8464 Galten\n 8471 Sabro\n 8472 Sporup\n 8500 Grenaa\n 8520 Lystrup\n 8530 Hjortsh\u00f8j\n 8541 Sk\u00f8dstrup\n 8543 Hornslet\n 8544 M\u00f8rke\n 8550 Ryomg\u00e5rd\n 8560 Kolind\n 8570 Trustrup\n 8581 Nimtofte\n 8585 Glesborg\n 8586 \u00d8rum Djurs\n 8592 Anholt\n 8600 Silkeborg\n 8620 Kjellerup\n 8632 Lemming\n 8641 Sorring\n 8643 Ans By\n 8653 Them\n 8654 Bryrup\n 8660 Skanderborg\n 8670 L\u00e5sby\n 8680 Ry\n 8700 Horsens\n 8721 Daug\u00e5rd\n 8722 Hedensted\n 8723 L\u00f8sning\n 8732 Hovedg\u00e5rd\n 8740 Br\u00e6dstrup\n 8751 Gedved\n 8752 \u00d8stbirk\n 8762 Flemming\n 8763 Rask M\u00f8lle\n 8765 Klovborg\n 8766 N\u00f8rre Snede\n 8781 Stenderup\n 8783 Hornsyld\n 8800 Viborg\n 8830 Tjele\n 8831 L\u00f8gstrup\n 8832 Skals\n 8840 R\u00f8dk\u00e6rsbro\n 8850 Bjerringbro\n 8860 Ulstrup\n 8870 Lang\u00e5\n 8881 Thors\u00f8\n 8882 F\u00e5rvang\n 8883 Gjern\n 8900 Randers C\n 8920 Randers NV\n 8930 Randers N\u00d8\n 8940 Randers SV\n 8960 Randers S\u00d8\n 8950 \u00d8rsted\n 8961 Alling\u00e5bro\n 8963 Auning\n 8970 Havndal\n 8981 Spentrup\n 8983 Gjerlev Jylland\n 8990 F\u00e5rup\nJutland parte nord (9000-9999).\n 9000 Aalborg\n 9200 Aalborg SV\n 9210 Aalborg S\u00d8\n 9220 Aalborg \u00d8st\n 9230 Svenstrup Jylland\n 9240 Nibe\n 9260 Gistrup\n 9270 Klarup\n 9280 Storvorde\n 9293 Kongerslev\n 9300 S\u00e6by\n 9310 Vodskov\n 9320 Hjallerup\n 9330 Dronninglund\n 9340 Asaa\n 9352 Dybvad\n 9362 Gandrup\n 9370 Hals\n 9380 Vestbjerg\n 9381 Sulsted\n 9382 Tylstrup\n 9400 N\u00f8rresundby\n 9430 Vadum\n 9440 Aabybro\n 9460 Brovst\n 9480 L\u00f8kken\n 9490 Pandrup\n 9492 Blokhus\n 9493 Saltum\n 9500 Hobro\n 9510 Arden\n 9520 Sk\u00f8rping\n 9530 St\u00f8vring\n 9541 Suldrup\n 9550 Mariager\n 9560 Hadsund\n 9574 B\u00e6lum\n 9575 Terndrup\n 9600 Aars\n 9610 N\u00f8rager\n 9620 Aalestrup\n 9631 Gedsted\n 9632 M\u00f8ldrup\n 9640 Fars\u00f8\n 9670 L\u00f8gst\u00f8r\n 9681 Ranum\n 9690 Fjerritslev\n 9700 Br\u00f8nderslev\n 9740 Jerslev Jylland\n 9750 \u00d8stervr\u00e5\n 9760 Vr\u00e5\n 9800 Hj\u00f8rring\n 9830 T\u00e5rs\n 9850 Hirtshals\n 9870 Sindal\n 9881 Bindslev\n 9900 Frederikshavn\n 9940 L\u00e6s\u00f8\n 9970 Strandby\n 9981 Jerup\n 9982 \u00c5lb\u00e6k\n 9990 Skagen\nGroenlandia.\n 3900 Nuuk\n 3905 Nuussuaq\n 3910 Kangerlussuaq\n 3911 Sisimiut\n 3912 Maniitsoq\n 3913 Tasiilaq\n 3915 Kulusuk\n 3919 Alluitsup Paa\n 3920 Qaqortoq\n 3921 Narsaq\n 3922 Nanortalik\n 3923 Narsarsuaq\n 3924 Ikerasassuaq\n 3930 Kangilinnguit\n 3932 Arsuk\n 3940 Paamiut\n 3950 Aasiaat\n 3951 Qasigiannguit\n 3952 Ilulissat\n 3953 Qeqertarsuaq\n 3955 Kangaatsiaq\n 3961 Uummannaq\n 3962 Upernavik\n 3964 Qaarsut\n 3970 Pituffik\n 3971 Qaanaaq\n 3980 Ittoqqortoormiit\n 3984 Danmarkshavn\n 3985 Constable Pynt"}
{"id": "2737319", "revid": "599013", "url": "https://it.wikipedia.org/wiki?curid=2737319", "title": "Terremoti del XX secolo", "text": "Questo articolo riporta una lista dei terremoti pi\u00f9 disastrosi avvenuti nel mondo nel XX secolo.\nNota: il numero di vittime, nel caso non sia riportato all'unit\u00e0, \u00e8 il dato approssimativo stimato. "}
{"id": "2737323", "revid": "729019", "url": "https://it.wikipedia.org/wiki?curid=2737323", "title": "GAF Nomad", "text": "Il GAF Nomad \u00e8 un aereo da trasporto leggero bimotore ad elica, progettato e costruito dall'azienda aeronautica australiana Government Aircraft Factories (GAF). \u00c8 un velivolo STOL (Short Take-Off and Landing) ovvero una macchina capace di effettuare decolli ed atterraggi corti. Ne sono stati realizzati 170 esemplari in 9 versioni e la produzione \u00e8 terminata nel 1984.\nStoria.\nIl Nomad fu concepito verso la fine degli anni sessanta dalla Government Aircraft Factories (GAF). L'azienda svilupp\u00f2 un progetto di un velivolo polivalente e robusto, adatto sia per l'impiego civile che militare, con caratteristiche di decollo e atterraggio corti, in grado di operare nel difficile ambiente australiano.\nIl prototipo, designato N2 Nomad, vol\u00f2 per la prima volta il 23 luglio 1971.\nLa prima versione di serie, designata N22, trasportava fino a 12 passeggeri con un equipaggio di 2 uomini. Successivamente la GAF ne svilupp\u00f2 e realizz\u00f2 un modello con una fusoliera allungata, capace di trasportare comodamente 17 passeggeri.\nOltre che in ambito civile, il Nomad, \u00e8 stato adottato anche da diversi operatori militari in vari paesi asiatici, come pattugliatore marittimo a corto raggio, idrovolante e infine in una variante militare con fusoliera corta."}
{"id": "2737324", "revid": "486946", "url": "https://it.wikipedia.org/wiki?curid=2737324", "title": "Marta (Sailor Moon)", "text": ""}
{"id": "2737325", "revid": "339392", "url": "https://it.wikipedia.org/wiki?curid=2737325", "title": "Andrey Bagdanovich", "text": ""}
{"id": "2737326", "revid": "28999928", "url": "https://it.wikipedia.org/wiki?curid=2737326", "title": "Autocostruzione di telescopi", "text": ""}
{"id": "2737327", "revid": "1573940", "url": "https://it.wikipedia.org/wiki?curid=2737327", "title": "Andr\u0117j Bahdanovi\u010d", "text": "Sempre a Pechino l'equipaggio \u00e8 arrivato quarto nella gara del C2 500m. Nel C2 1000 metri all'olimpiade 2012 vince la medaglia d'argento insieme a suo fratello."}
{"id": "2737333", "revid": "339392", "url": "https://it.wikipedia.org/wiki?curid=2737333", "title": "Aleksandr Bagdanovich", "text": ""}
{"id": "2737338", "revid": "339392", "url": "https://it.wikipedia.org/wiki?curid=2737338", "title": "Aleks Bogdanovich", "text": ""}
{"id": "2737339", "revid": "339392", "url": "https://it.wikipedia.org/wiki?curid=2737339", "title": "Alexandr Bogdanovich", "text": ""}
{"id": "2737340", "revid": "1573940", "url": "https://it.wikipedia.org/wiki?curid=2737340", "title": "Aljaksandr Bahdanovi\u010d", "text": "Sempre a Pechino l'equipaggio \u00e8 arrivato quarto nella gara del C2 500\u00a0m.\nNella precedente edizione di Atene 2004, in coppia con Aliaksandr Kurliandchyk, si \u00e8 classificato sesto nel C2 500\u00a0m mentre \u00e8 uscito nella semifinale del C2 1000\u00a0m."}
{"id": "2737343", "revid": "287204", "url": "https://it.wikipedia.org/wiki?curid=2737343", "title": "1. division 1985", "text": "La 1. Division 1985 \u00e8 stata la 72\u00aa edizione della massima serie del campionato danese di calcio conclusa con la vittoria del Br\u00f8ndby, al suo primo titolo.\nCapocannoniere del torneo fu Lars Bastrup dell'Ikast FS con 20 reti.\nClassifica finale.\n(*) Squadre neopromosse"}
{"id": "2737347", "revid": "767487", "url": "https://it.wikipedia.org/wiki?curid=2737347", "title": "Reefer Madness (film 1936)", "text": "Reefer Madness \u00e8 un film d'exploitation statunitense del 1936. Girato inizialmente con il titolo di \"Tell Your Children\", aveva un evidente intento propagandistico riguardo ai pericoli di una presunta o forse simulata diffusione tra i giovani della pratica di fumare \"marijuana\".\nTrama.\nLa seguente storia \u00e8 raccontata dal Dr. Carroll, relatore ad una serata di sensibilizzazione a tema: Mae Coleman e il suo convivente Jack Perry spacciano marijuana. Svolgono la loro attivit\u00e0 prevalentemente nel loro appartamento, dove gli amici e clienti Ralph e Blanche portano loro nuovi clienti desiderosi di concludere le loro serate all'insegna degli eccessi.\nUna sera il giovane Jimmy partecipa portandosi appresso il ragazzo della sorella Mary, Bill Harper. Jack chiede un passaggio a Jimmy per rifornirsi di droga, e i due si allontanano dalla festa per un po'. Il viaggio risulter\u00e0 deleterio, poich\u00e9 Jimmy, in preda ai fumi della marijuana, investir\u00e0 un pedone senza prestargli soccorso. Nei giorni successivi la polizia arriver\u00e0 a fare domande anche a Mary, che - sospettando un'implicazione del fratello - gli fornir\u00e0 un alibi. Nel frattempo Jack, avendo vissuto in prima persona l'incidente, accorda omert\u00e0 reciproca con Jimmy.\nL'uso e abuso di marijuana proseguono per numerose serate a casa di Jack e Mae, in cui il giovane Bill diventa sempre pi\u00f9 schiavo della terribile droga e durante una di queste serate Blanche gli si concede, mentre Mary raggiunge l'appartamento in cerca del fidanzato sempre pi\u00f9 assente. Per dare il tempo a Bill di ricomporsi, un alienatissimo Ralph droga Mary e tenta di approfittare di lei. Alle urla della fidanzata, Bill sopraggiunge, sorprendendo i due. Nel tentativo di sedare la zuffa che segue, il padrone di casa Jack impugna una pistola e fa accidentalmente partire un colpo che uccide Mary. Con estremo sangue freddo, Jack stordisce Bill con il calcio della pistola e lo risveglia solo dopo avergli fatto impugnare l'arma. La scarsa lucidit\u00e0 del giovane lo autoconvince della responsabilit\u00e0 nella morte dell'amata, obnubilando nella sua testa la realt\u00e0 dei fatti.\nNell'attesa della sentenza di colpevolezza, i quattro ingannano il tempo nell'appartamento di Blanche. Tra loro Ralph \u00e8 quello che sembra reggere meno il peso della coscienza, fino a delirare in preda al fumo. A Jack, preoccupato di mantenere il segreto, viene consigliato di uccidere Ralph, il quale ha per\u00f2 la meglio, ammazzando lo spacciatore a bastonate. Il film suggerisce come sia stata proprio la marijuana a rendere selvaggio e violento Ralph, al punto di uccidere l'avversario pur se armato.\nLe vicende che seguono l'arresto dei tre rivelano la vera dinamica dell'altro omicidio, per il quale Bill era quasi entrato nel braccio della morte. Ralph, ormai fuori di senno per il troppo uso di cannabis, viene dichiarato insano di mente e rinchiuso a vita in un istituto di igiene mentale. Blanche, in preda alla disperazione per quanto la sua dissolutezza abbia rovinato la vita delle persone care, si getta da una finestra della centrale di polizia subito dopo aver consegnato la propria testimonianza firmata.\nDistribuzione e accoglienza.\nIl film prima della distribuzione fu rieditato dal produttore, convinto delle maggiori possibilit\u00e0 commerciali del genere \"exploitation\". Col nuovo titolo \"Reefer Madness\" la pellicola fu distribuita nelle sale statunitensi mostrando situazioni allora scandalose, quali sesso gratuito, scene di nudo parziale, promiscuit\u00e0 sessuale ed efferati omicidi e suicidi causati dal consumo di droghe.\nTuttavia, neanche cos\u00ec il film riusc\u00ec a trovare un successo commerciale. Negli anni settanta ci fu come una riscoperta della pellicola, che divenne presto un \"film culto\", duplice icona di un proibizionismo bigotto degli americani e dell\"'exploitation\" fine a se stessa. Il film infatti risulta palesemente inaccurato e iperbolico nello stigmatizzare la marijuana come causa di ogni male della societ\u00e0, inclusi omicidio e stupro. Nella sua totale ignoranza, vera o simulata, dell'improbabilit\u00e0 degli argomenti trattati, il film sprigiona un'involontaria comicit\u00e0 amplificata da situazioni artefatte, dialoghi irreali, ruoli stereotipati e recitazione ostentata.\nIl termine \"reefer\" era un neologismo usato dalle forze di polizia dell'epoca, e che sarebbe dovuto diventare di largo uso per indicare uno spinello. Tuttavia il termine non attecch\u00ec mai nel tessuto socio-culturale statunitense, facendo oggi risultare ridicoli gli intenti del film fin dai titoli di testa.\nRemake e riferimenti cinematografici.\nDel film, che per la sua ipocrisia \u00e8 stato anche parodiato in uno dei segmenti del film \"Donne amazzoni sulla Luna\", nel 2005 \u00e8 stato girato un in chiave satirica, sotto forma di musical."}
{"id": "2737348", "revid": "1494169", "url": "https://it.wikipedia.org/wiki?curid=2737348", "title": "Reefer Madness", "text": ""}
{"id": "2737351", "revid": "212348", "url": "https://it.wikipedia.org/wiki?curid=2737351", "title": "Tam\u00e1s Kiss (canoista)", "text": "\u00c8 stato inserito nella nazionale ungherese di canoa due mesi prima l'inizio dell'Olimpiade di Pechino, in seguito all'improvvisa morte del connazionale Gy\u00f6rgy Kolonics."}
{"id": "2737354", "revid": "287204", "url": "https://it.wikipedia.org/wiki?curid=2737354", "title": "1. division 1984", "text": "La 1. Division 1984 \u00e8 stata la 71\u00aa edizione della massima serie del campionato danese di calcio conclusa con la vittoria del Vejle, al suo quinto titolo.\nCapocannoniere del torneo fu Steen Thychosen del Vejle con 24 reti.\nClassifica finale.\n(*) Squadre neopromosse"}
{"id": "2737355", "revid": "1573940", "url": "https://it.wikipedia.org/wiki?curid=2737355", "title": "Galeodidae", "text": "I Galeodidi (Galeodidae ) sono una famiglia di aracnidi dell'ordine Solifugae.\nSono presenti in Eurasia e in Africa.\nClassificazione.\nComprende i seguenti generi:"}
{"id": "2737357", "revid": "287204", "url": "https://it.wikipedia.org/wiki?curid=2737357", "title": "3950 Yoshida", "text": "3950 Yoshida \u00e8 un asteroide della fascia principale. Scoperto nel 1986, presenta un'orbita caratterizzata da un semiasse maggiore pari a 2,9951527\u00a0UA e da un'eccentricit\u00e0 di 0,0513075, inclinata di 8,92317\u00b0 rispetto all'eclittica.\nL'asteroide \u00e8 dedicato al giapponese Tougo Yoshida (1864-1918), studioso di toponomastica."}
{"id": "2737359", "revid": "126257", "url": "https://it.wikipedia.org/wiki?curid=2737359", "title": "Ferrari 166S", "text": ""}
{"id": "2737360", "revid": "126257", "url": "https://it.wikipedia.org/wiki?curid=2737360", "title": "Ferrari 159S", "text": ""}
{"id": "2737361", "revid": "212813", "url": "https://it.wikipedia.org/wiki?curid=2737361", "title": "Galeodidi", "text": ""}
{"id": "2737368", "revid": "38120", "url": "https://it.wikipedia.org/wiki?curid=2737368", "title": "Videogioco di football americano", "text": ""}
{"id": "2737375", "revid": "767487", "url": "https://it.wikipedia.org/wiki?curid=2737375", "title": "Japanese Boy", "text": "Japanese Boy \u00e8 il primo singolo della cantante scozzese Aneka, pubblicato nel maggio del 1981 dall'etichetta discografica Hansa.\nIl singolo, contenuto nel primo ed unico album della cantante, \"Japanese Boy\", \u00e8 stato un successo in tutta l'Europa, raggiungendo le prime posizioni delle classifiche in Regno Unito, Irlanda, Svizzera e Svezia, vendendo in tutto circa cinque milioni di copie.\nLa canzone, scritta da Bobbie Heatlie e prodotta dallo stesso insieme a Neil Ross, si \u00e8 rivelata l'unico grande successo della cantante, che non riusc\u00ec a bissare i risultati di questo singolo raggiungendo posizioni inferiori in classifica negli anni seguenti, scomparendo definitivamente dalle scene musicali nel 1985. La canzone, per questi motivi, \u00e8 da considerarsi una one-hit wonder.\nCover.\nDella canzone sono state incise varie cover, la prima delle quali \u00e8 opera del gruppo musicale taiwanese S.H.E, pubblicata nell'album \"Encore\" del 2004, seguita dalla versione del gruppo dance giapponese Shanadoo nel 2007.\nNel 2008 \u00e8 stata ripresa dagli svedesi Smile.dk per il loro album \"Party Around the World\", mentre nel 2009 un'altra versione \u00e8 stata realizzata dal gruppo rock svedese Sahara Hotnights per l'album \"Sparks\"."}
{"id": "2737392", "revid": "1573940", "url": "https://it.wikipedia.org/wiki?curid=2737392", "title": "Cinnyris mariquensis", "text": "La nettarinia di Mariqua (\"Cinnyris mariquensis\" ) \u00e8 un uccello della famiglia Nectariniidae, diffuso in Africa.\nDistribuzione.\nHa un areale molto ampio, esteso a buona parte dell'Africa subsahariana, comprendente Angola, Botswana, Burundi, Eritrea, Etiopia, Kenya, Mozambico, Namibia, Ruanda, Somalia, Sudafrica, Sudan, Swaziland, Tanzania, Uganda, Zambia e Zimbabwe.\nTassonomia.\nAscritta in passato al genere \"Nectarinia\" \u00e8 stata recentemente attribuita al genere \"Cinnyris\".\nComprende le seguenti sottospecie:"}
{"id": "2737395", "revid": "1745361", "url": "https://it.wikipedia.org/wiki?curid=2737395", "title": "Palici", "text": "I Pal\u00ecci (; \"pal\u00ecco\" al singolare) sono una coppia di divinit\u00e0 gemelle ctonie sicule della mitologia sicula, greca e romana. Onorate nella parte orientale della Sicilia antica dove, nell'odierna Piana di Catania, avevano il loro santuario di cui ci parla Diodoro, narrando dei crateri dai quali sgorgavano acque, evidentemente sulfuree, che perennemente ribollivano. Questi crateri, presso i quali sembra che sorgessero are e sontuosi portici, s'identificherebbero con l'odierno lago Naftia, nei pressi di Palagonia, anzich\u00e9, come altri supposero, con le cosiddette Salinelle presso Patern\u00f2. Sono menzionati nelle \"Metamorfosi\" di Ovidio e nell'\"Eneide\" di Virgilio (quest'ultimo parla sia di un tempio nei pressi del fiume Simeto dedicato ai Palici, sia del vicino bosco di Marte dove il siculo Arcente addestr\u00f2 nelle armi il figlio).\nMito.\nL'origine della mitologia non \u00e8 certa. Secondo una leggenda i Palici sarebbero due fratelli, figli di Zeus e della ninfa Talia, altri affermano che i Palici erano figli del dio siculo Adranos e della ninfa Etna; ma altri ancora parlano di Efesto. Il mito dei Palici \u00e8 raccontato nelle \"Etnee\" di Eschilo di cui rimangono pochi frammenti. Talora vengono associati ai Cabiri o ai Delli, tra cui \u00e8 noto l'eroe Pediocrate, cui la popolazione indigena versava offerte per superare le carestie.\nCulto.\nIl culto dei Palici era incentrato attorno a due piccoli laghi che emettevano vapori sulfurei nelle vicinanze di Palagonia che i Siculi ritenevano molto profondi e associati al mondo sotterraneo. Accanto ai laghetti fu costruito il santuario dedicato ai Palici e in seguito, nell'area fu fondata la citt\u00e0 sicula di Palik\u00e9. Nel santuario si esercitavano il giuramento ordalico, l'oracolo e l'asilo. Il giuramento avveniva attorno alle cavit\u00e0 da cui sgorgavano getti d'acqua. Ivi si poteva stabilire un contatto con la divinit\u00e0 a condizione che il chiamato in giudizio rispettasse un rituale. Il giurante si avvicinava alle cavit\u00e0 e pronunciava la formula del giuramento, iscritta su una tavoletta, che veniva gettata in acqua, se questa non galleggiava l'uomo veniva ritenuto spergiuro e punito con la morte o la cecit\u00e0. L'oracolo indicava la divinit\u00e0 e il tipo di sacrificio necessario ad ottenere il favore. All'interno del santuario potevano trovare rifugio gli schiavi maltrattati da padroni crudeli. Questi ultimi non potevano portar via con la forza i loro servi, se non dopo aver garantito con un giuramento ai Palici di trattarli umanamente."}
{"id": "2737398", "revid": "101496364", "url": "https://it.wikipedia.org/wiki?curid=2737398", "title": "Pettinari", "text": ""}
{"id": "2737399", "revid": "287204", "url": "https://it.wikipedia.org/wiki?curid=2737399", "title": "Codex Sinopensis", "text": "Il Codex Sinopensis (Gregory-Aland: O o 023; Soden: \u03b5 21) \u00e8 un manoscritto onciale in greco datato al VI secolo. Contiene alcune parti del Vangelo secondo Matteo, ed \u00e8 scritto su pergamena tinta viola.\nIl \"Codex Sinopensis\", assieme ai manoscritti \u03a6, N, e \u03a3, appartiene al gruppo dei manoscritti onciali purpurei.\nDescrizione.\nIl codice \u00e8 composto da 44 spessi fogli di pergamena, delle dimensioni di 30 per 25\u00a0centimetri.\nCritica testuale.\nIl testo del codice \u00e8 rappresentativo del tipo testuale bizantino. Kurt Aland lo ha collocato nella Categoria V.\nStoria.\nIl codice \u00e8 stato scoperto nel 1899 a Sinope (da qui il suo nome), da un ufficiale francese. Il codice \u00e8 conservato presso la Biblioth\u00e8que nationale de France (Gr. 1286, 43 fol.) a Parigi."}
{"id": "2737402", "revid": "1305772", "url": "https://it.wikipedia.org/wiki?curid=2737402", "title": "Hollywood Undead", "text": "Gli Hollywood Undead sono un gruppo musicale rap rock statunitense, formatosi a Los Angeles nel 2005. La particolarit\u00e0 del gruppo \u00e8 che tutti i componenti utilizzano pseudonimi e indossano una propria maschera unica, la maggior parte delle quali sono basate sul disegno della maschera da portiere di hockey. Gli attuali componenti del gruppo sono Charlie Scene, Danny, Funny Man, J -Dog e Johnny 3 Tears.\nHanno pubblicato il loro album di debutto \"Swan Songs\" il 2 settembre 2008, a cui ha fatto seguito l'album dal vivo \"Desperate Measures\", uscito il 10 novembre 2009. Il loro secondo album in studio, \"American Tragedy\", \u00e8 stato pubblicato il 5 aprile 2011. Il loro terzo album in studio, intitolato \"Notes from the Underground\", \u00e8 stato pubblicato l'8 gennaio 2013. Ad esso hanno fatto seguito \"Day of the Dead\", uscito nel marzo 2015, \"Five\" nell'ottobre 2017 e \"New Empire, Vol. 1\", uscito il 14 febbraio 2020.\nStoria del gruppo.\nPrimi anni (2005-2007).\nLa band \u00e8 nata il 3 giugno 2005 da una canzone intitolata \"The Kids\" che Jorel Decker (J-Dog) e Aron Erlichman (Deuce) pubblicarono sul profilo di Myspace del gruppo, cosa che li condusse a formare il gruppo Hollywood Undead con i loro amici Jeff Philips (Shady), George Ragan (Johnny 3 Tears), Jordon Terrell (Charlie Scene), Dylan Alvarez (Funny Man), e Matthew St. Claire (Da Kurlzz). In un'intervista con la rivista \"Shave\", J-Dog ha spiegato che quando formarono il gruppo \"chi era in sala al momento e suonava uno strumento \u00e8 stato ammesso nel gruppo\". Shady Jeff successivamente ha abbandonato il gruppo per ragioni attualmente sconosciute al pubblico. Attualmente lavora come meccanico e sta lavorando sulla conversione di auto diesel in veicoli che possono funzionare con olio vegetale.\n\"Swan Songs\" e \"Desperate Measures\" (2007-2009).\nIl loro album di debutto \"Swan Songs\" ha richiesto un anno di lavoro. Gli altri due anni sono stati spesi alla ricerca di un'etichetta discografica che non avrebbe cercato di censurare l'album. In primo luogo hanno firmato un contratto discografico con la MySpace Records nel 2005, abbandonandola in un secondo momento dopo che quest'ultima ha cercato di censurare il loro album. Hanno poi firmato un contratto con la A&amp;M Records e il loro primo album, \"Swan Songs\" \u00e8 stato pubblicato il 2 settembre 2008 e raggiunto la posizione numero 22 della Billboard 200 nella prima settimana di uscita, vendendo 21.000 copie. L'album \u00e8 stato poi pubblicato nel Regno Unito il 18 maggio 2009 con due bonus track. Il 23 giugno 2009, gli Hollywood Undead hanno pubblicato l'EP \"Swan Songs B-Sides EP\" tramite iTunes.\nIl novembre 2009 il gruppo ha pubblicato l'album dal vivo \"Desperate Measures\", che racchiude un CD di sei brani inediti (di cui tre cover), un remix del brano \"Everywhere I Go\" e sei registrazioni dal vivo di altrettanti brani tratti da \"Swan Songs\" e un DVD di un concerto intero del gruppo. Nel dicembre 2009, la band ha vinto il Best Crunk/Rock Rap Artist al Rock on Request Awards. Nella sua prima settimana di uscita,\"Desperate Measures\" ha raggiunto la 29\u00aa posizione nella Billboard 200. Ha inoltre raggiunto la posizione numero 10 nella classifica Rock Albums della Billboard, la n\u00ba 8 sul classifica Alternative Albums, la n\u00ba 5 nella classifica Hard Rock Albums, e la n\u00ba 15 nella classifica Digital Albums.\nL'allontanamento di Deuce (2010).\nAll'inizio del 2010, gli Hollywood Undead hanno annunciato l'abbandono del cantante Deuce, allontanatosi a causa di divergenze musicali. Sentori di un allontanamento di Deuce erano stati notati quando lui non ha preso parte allo \"Vatos Locos\" tour. Dopo un paio di settimane in tour, il gruppo ha chiesto ad un amico di lunga data, Daniel Murillo, di sostituire il ruolo di Deuce. Questo \u00e8 accaduto poco dopo che Murillo aveva passato le audizioni per la nona stagione di American Idol. Murillo decise di abbandonare la competizione e unirsi al gruppo. Daniel Murillo era anche il cantante dei Lorene Drive, che \u00e8 tuttora in pausa per via del suo coinvolgimento con gli Hollywood Undead. Deuce ha poi pubblicato un brano intitolato \"Story of a Snitch,\" indirizzato al gruppo, sostenendo di essere stato espulso. Il gruppo ha dichiarato che non vogliono \"abbassarsi al suo livello\" e ha scelto di ignorare semplicemente la polemica. A met\u00e0 gennaio, il gruppo ha formalizzato l'entrata di Daniel Murillo, il quale ha assunto il soprannome di \"Danny\".\nNon si sapeva molto circa la situazione fino a quando l'argomento \u00e8 stato portato dall'intervistatore Bryan Stars su YouTube. Johnny 3 Tears e Da Kurlzz hanno comunicato all'intervistatore che il gruppo doveva accontentare costantemente Deuce durante il tour. \"\u00c8 stato cos\u00ec un male che io non credo che ci sarebbe stato un'altra canzone se fosse stato ancora con noi\" ha detto Da Kurlzz all'intervistatore, \"Abbiamo fatto di tutto per accogliere Deuce\". Johnny 3 Tears, stancatosi dell'argomento, ha concluso: \"Era solo che non gli piaceva essere sulla strada, quindi avremmo dovuto fare le cose solo a modo suo per renderlo felice. Egli ha anche affermato di scrivere tutte le canzoni, e tutto questo B.S.\". La band ha deciso in seguito di lasciar cadere l'argomento, dicendo di aver superato la situazione e preferendo non entrare troppo nel dettaglio.\nMartini Beerman di rock.com ha intervistato Charlie Scene e J-Dog, ed i due hanno deciso di spiegare gli eventi finali che hanno portato alla scissione. Charlie Scene ha detto all'intervistatore: \"Lui voleva che il suo assistente personale (Jimmy Yuma) venisse in tour. Nessuno di noi ha assistenti personali, non siamo egocentrici. Non ne abbiamo bisogno, e ha voluto che il gruppo lo pagasse e l'abbiamo fatto per quattro mesi. Dopo di che ci siamo detti 'Noi non pagheremo 800 dollari a settimana per tenerci il tuo amico in tour'. Siamo andati all'aeroporto per prendere il volo per il nostro prossimo tour e lui non si \u00e8 presentato. Eravamo in un momento come 'Che cazzo facciamo adesso?', lo abbiamo chiamato e lui non ha risposto. Cos\u00ec per le prime 2 settimane di quel tour, ho cantato tutte le sue parti.\"\n\"American Tragedy\" (2010\u20132011).\nIl 1\u00ba luglio 2010 gli Hollywood Undead hanno rivelato di essere al lavoro su nuovo materiale, annunciando che il secondo album sarebbe stato pubblicato verso la fine del 2010. L'8 dicembre 2010 \u00e8 stata pubblicata la copertina del singolo \"Hear Me Now\", pubblicato il 13 dicembre nelle radio statunitensi e successivamente distribuito digitalmente sull'iTunes Store britannico il 25 febbraio 2011. La canzone tratta di una persona depressa e senza speranza e, secondo il blog radio di AOL, il contrasto di melodie e strumenti rende questo un grande \"American Rock Smash\". Nel 2011 \u00e8 stato pubblicato il secondo album in studio del gruppo, intitolato \"American Tragedy\". Ad esso hanno fatto seguito l'album di remix \"American Tragedy Redux\", pubblicato il 21 novembre 2011, e il secondo singolo \"Levitate\", pubblicato il 6 dicembre dello stesso anno.\n\"Notes from the Underground\" (2011-2013).\nNel 2011 Charlie Scene ha annunciato l'intenzione di iniziare un terzo album in studio verso la fine di novembre dello stesso anno. L'annuncio \u00e8 arrivato dopo la conclusione del \"World War III Tour\" tenuto con gli Asking Alexandria. Charlie Scene ha dichiarato che la band stava iniziando a scrivere e registrare demo mentre affrontava il \"Buried Alive Tour\" con gli Avenged Sevenfold e che avrebbe iniziato a registrare una volta che il tour si fosse concluso nel dicembre 2011. Egli ha anche affermato l'album sarebbe suonato pi\u00f9 simile a \"Swan Songs\" che ad \"American Tragedy\". Commentando la differenza di registrazione, ha affermato: \nIn un'intervista con Keven Skinner di \"The Daily Blam\", Charlie Scene ha rivelato ulteriori informazioni sui dettagli dell'album. Egli ha rivelato che ci possono essere collaborazioni con artisti ospiti dell'album. \"[Le collaborazioni] sarebbero fantastiche. Penso sia brutto che tu [le] faccia nei tuoi primi due dischi, dover chiedere alle persone, ma penso che il terzo disco \u00e8 un po' il punto in cui forse puoi avere qualcuno con cui fare la collaborazione. Penso sarebbe davvero bello avere qualcuno che canti un coro in una delle nostre canzoni o faccia un verso\". Alla domanda sulle maschere, ha risposto che loro aggiorneranno le loro maschere per il prossimo album, come hanno fatto con i precedenti due album. Charlie Scene ha anche spiegato che il terzo album uscir\u00e0 molto prima di come fece \"American Tragedy\", ed ha previsto che sarebbe stato distribuito entro l'estate del 2012. \"Abbiamo un sacco di brani composti e stiamo scrivendo pi\u00f9 lungo la strada. Abbiamo portato alcune attrezzature studio con noi, cos\u00ec siamo stati in grado di lavorare sul materiale mentre eravamo in tour. Dopo questo tour, come saremo tornati a casa saremo in grado di lavorare con i produttori con cui vogliamo lavorare insieme e comporre tutte la roba che abbiamo - scheletri di canzoni. Abbiamo qualcosa di veramente buono che siamo davvero entusiasti di lavorare. Una cosa che sicuramente non vogliamo fare \u00e8 perdere tempo come \u00e8 stato per noi con \"American Tragedy\", quindi ci sar\u00e0 sicuramente un terzo disco l'anno prossimo e stiamo sperando nella pi\u00f9 tarda estate\".\nLa band ha rivelato che Griffin Boice e Danny Lohner, che hanno lavorato con la band nei loro album precedenti, sono tornati a produrre il terzo album. Nel corso del 2012, la band ha suonato in una serie di festival musicali, tra cui l'Epicenter 2012, il Summerfest, l'Aftershock e il Rock Fest, suonando insieme a gruppi come Stone Temple Pilots, Escape the Fate e Deftones. Il 19 ottobre hanno pubblicato il brano \"Dead Bite\" dall'album per il download gratuito, insieme ad un video con testo e l'annuncio del primo singolo del prossimo album. Il 29 ottobre, il primo singolo \"We Are\" \u00e8 stato pubblicato in concomitanza con l'annuncio del titolo dell'album, \"Notes from the Underground\". Il 10 dicembre, la band ha pubblicato il loro video musicale ufficiale di \"We Are\" sul loro account Vevo di YouTube. Nell'anteprima del videoclip viene rivelato che il percussionista degli Slipknot Shawn Crahan si \u00e8 occupato della regia dello stesso. L'album \u00e8 stato pubblicato il 13 gennaio ed ha venduto oltre 53.000 copie nella prima settimana, i grafici lo hanno visto salire al 2\u00ba posto della Billboard 200 ed il 1\u00ba posto nella Billboard Canadian Albums.\n\"Day of the Dead\" (2014-2016).\nIl 12 aprile 2014, Johnny 3 Tears ha postato una foto nel suo account Instagram che ha rivelato l'intenzione della band di pubblicare un nuovo album in estate. Il 16 ottobre la band ha postato un video nel loro profilo ufficiale di Facebook e Twitter il 21 ottobre taggandolo con #DayoftheDead. Il 17 ottobre, il canale Vevo degli Hollywood Undead ha trapelato il videoclip del brano \"Day of the Dead\", tuttavia rimosso poco tempo dopo. Dopo quattro giorni, iTunes ha reso il brano disponibile per l'acquisto a partire dal 21 ottobre 2014. In questa data il gruppo ha diffuso il brano ed annunciato il titolo dell'album, \"Day of the Dead\", uscito il 31 marzo 2015.\n\"Five\" e \"Psalms\" (2017-2018).\nIl 19 luglio 2017, la canzone intitolata \"California Dreaming\" \u00e8 stata trapelata online. La traccia \u00e8 stata pubblicata ufficialmente il 24 luglio, come singolo principale dal loro prossimo album \"Five (stilizzato in V\"). Il 25 agosto, \"Whatever It Takes\" \u00e8 stata pubblicata nel canale ufficiale YouTube del gruppo, seguita dalla canzone \"Renegade\", pubblicata il 29 settembre. Il 10 ottobre Da Kurlzz ha lasciato la formazione in via amichevole, con lo scopo di \"inseguire i propri sogni\". Il quarto singolo, \"We Own the Night\" \u00e8 stato pubblicato il 13 ottobre. Un nuovo video musicale per la canzone \"Black Cadillac\", includendo B-Real come ospite, \u00e8 stato pubblicato il 2 dicembre.\nMentre si trovavano al Reading Festival 2018, durante un'intervista con \"Dead Press!\", J-Dog e Danny hanno confermato di voler pubblicare un brano inedito dalle sonorit\u00e0 heavy metal intitolato \"Bloody Nose\". Durante la stessa intervista, hanno anche condiviso i loro piani di registrare e pubblicare il loro sesto album agli inizi del 2019. Il 30 ottobre 2018, il gruppo ha annunciato di pubblicare un nuovo EP, \"Psalms\", pubblicato poi il 2 novembre 2018, includendo due canzoni pubblicate precedentemente nel 2018, \"Gotta Let Go\" e \"Another Level\", insieme alla preannunciata \"Bloody Nose\".\n\"New Empire, Vol. 1\" (2019-presente).\nIl 25 ottobre 2019, il gruppo ha pubblicato il singolo \"Already Dead\". Un video musicale \u00e8 stato pubblicato una settimana dopo, il 31 ottobre. Il secondo singolo, \"Time Bomb\" \u00e8 stato pubblicato il 15 novembre, insieme all'annuncio del nuovo album, intitolato \"New Empire, Vol. 1\". Secondo George \"Johnny 3 Tears\" Ragan, il disco \u00ab\u00e8 il nostro tentativo di reinventare gli Hollywood Undead, non solo con un nuovo sound per quest'opera, ma anche per il gruppo. Il nostro obiettivo fin dall'inizio era quello di fare musica che si distinguesse dagli altri nostri album, ma si adatta perfettamente a quello che abbiamo fatto prima. Costruire sul vecchio per creare un nuovo suono ed un nuovo impero\u00bb.\nIn un'intervista con il cantante Shane Told dei Silverstein, durante il suo podcast show \"Lead Singer Syndrome\", Danny Murillo e Jorel \"J-Dog\" Decker hanno confermato che Benji Madden dei Good Charlotte, Kellin Quinn dei Sleeping with Sirens, e il rapper Killstation appariranno in \"New Empire, Vol. 1\"."}
{"id": "2737406", "revid": "23117", "url": "https://it.wikipedia.org/wiki?curid=2737406", "title": "Nibeiwa", "text": ""}
{"id": "2737407", "revid": "547034", "url": "https://it.wikipedia.org/wiki?curid=2737407", "title": "Annie Gorassini", "text": "Biografia.\nNata da una famiglia di origine francese, si fa notare giovanissima per la sua bellezza, e nel 1957 viene scelta per rappresentare l'Italia nella manifestazione Miss Mondo. Non vince, ma riesce a entrare nel mondo dello spettacolo, partecipando a vari programmi televisivi, tra cui \"Un due tre\", in cui mette in mostra le sue doti di attrice in alcuni sketch con Raimondo Vianello e Ugo Tognazzi.\nLe viene proposto di fare del cinema e debutta nel 1959 in \"Tipi da spiaggia\" di Mario Mattoli: \u00e8 l'inizio di una nuova attivit\u00e0, che svilupper\u00e0 per tutti gli anni sessanta e che avr\u00e0 il suo vertice in \"8\u00bd\" di Federico Fellini. Passa dai film con Franco Franchi e Ciccio Ingrassia come \"2 mattacchioni al Moulin Rouge\" ai musicarelli come \"Questo pazzo, pazzo mondo della canzone\", evidenziando cos\u00ec la sua versatilit\u00e0..\nAlla fine del decennio si dedica alla composizione di testi per canzoni, e questa diventa negli anni settanta la sua attivit\u00e0 principale, che le fa abbandonare il cinema; inoltre, sporadicamente, incide anche qualche disco con sue composizioni. Scrive tra gli altri anche per Ornella Vanoni e Nino Manfredi (suo \u00e8 il testo di \"Per grazia ricevuta\", canzone inserita nel film omonimo del 1971), e nel 1972 partecipa con \"Cin cin pon pon\" (composta dal chitarrista Angelo Baroncini) allo Zecchino d'Oro: la canzone si classifica al quarto posto. Torna in televisione nel 1972, ospite di Arnoldo Fo\u00e0 in \"Ieri e oggi\", per poi ritirarsi dal mondo dello spettacolo e dedicarsi all'attivit\u00e0 di giornalista.\nFilmografia.\nCarosello.\nPartecip\u00f2 inoltre a due edizioni della rubrica pubblicitaria televisiva \"Carosello\": nel 1961, insieme a Francesco Mul\u00e8, per la crema per mani Kaloderma della Aesculapius; nel 1962 insieme a Sergio Fantoni, Lorella De Luca e Leo Gavero, per l'Asti Spumante Cinzano."}
{"id": "2737408", "revid": "1226", "url": "https://it.wikipedia.org/wiki?curid=2737408", "title": "Giovanni Antonio Canal", "text": ""}
{"id": "2737411", "revid": "17654", "url": "https://it.wikipedia.org/wiki?curid=2737411", "title": "Mefisto valzer (Liszt)", "text": ""}
{"id": "2737413", "revid": "80598", "url": "https://it.wikipedia.org/wiki?curid=2737413", "title": "Anna Gorassini", "text": ""}
{"id": "2737417", "revid": "462385", "url": "https://it.wikipedia.org/wiki?curid=2737417", "title": "Saint-Cyr l'\u00c9cole", "text": ""}
{"id": "2737418", "revid": "462385", "url": "https://it.wikipedia.org/wiki?curid=2737418", "title": "Co\u00ebtquidan", "text": ""}
{"id": "2737422", "revid": "339392", "url": "https://it.wikipedia.org/wiki?curid=2737422", "title": "A.S.D Modugno Volley", "text": ""}
{"id": "2737423", "revid": "125739109", "url": "https://it.wikipedia.org/wiki?curid=2737423", "title": "James Callis", "text": "Conosciuto soprattutto per aver interpretato il ruolo del Dr. Gaius Baltar nella miniserie e serie televisiva Battlestar Galactica, e come migliore amico di Bridget Jones ne Il diario di Bridget Jones.\nBiografia.\nPrimi anni.\nCallis \u00e8 nato e cresciuto a Londra, dove ha frequentato la Scuola di Harrow, nel nord ovest di Londra. I suoi genitori gestivano un bed-and-breakfast. Callis \u00e8 ebreo, discendente da immigrati dalla Russia e dalla Polonia. Nel 1990, ha studiato per una laurea in letteratura inglese presso l'Universit\u00e0 di York, dove era membro del Collegio Derwent. All'universit\u00e0 \u00e8 stato un attore, regista e scrittore, e alcune volte appariva in produzioni di amici dell'Universit\u00e0 di Cambridge. Si \u00e8 laureato a York nel 1993.\nCarriera.\nCallis ha frequentato a Londra, l'Accademia di Musica e Arte Drammatica dove si \u00e8 laureato nel 1996, e nello stesso anno ha ricevuto il Jack Tinker Award, per la migliore promessa emergente per la sua performance in Wicked Old Songs.\nCallis \u00e8 apparso in varie produzioni del West End e serie televisive, cos\u00ec come in radio. Il suo primo ruolo al cinema \u00e8 stato Il diario di Bridget Jones, accanto a Ren\u00e9e Zellweger e Hugh Grant, nell'estate del 2000 e tra un film e alcuni altri ruoli TV \u00e8 tornato in scena al Teatro Soho nel dicembre 2002.\nNel 2003, Callis prende in mano il ruolo del Dr. Gaius Baltar nella miniserie Battlestar Galactica e nella serie che segu\u00ec. Nel 2006, vinse come Miglior attore non protagonista un Saturn Award, un Peabody Award e un premio AFI (tutti per Battlestar Galactica).\nVita privata.\n\u00c8 sposato con la moglie Neha dal 1998 ed hanno tre figli: Joshua Aaman (2003), Sacha (2005) e Anika Jahan (2009)."}
{"id": "2737424", "revid": "2149408", "url": "https://it.wikipedia.org/wiki?curid=2737424", "title": "Crespo", "text": ""}
{"id": "2737442", "revid": "48344", "url": "https://it.wikipedia.org/wiki?curid=2737442", "title": "Luigi Antonio di Borbone", "text": ""}
{"id": "2737443", "revid": "2091899", "url": "https://it.wikipedia.org/wiki?curid=2737443", "title": "Memoire", "text": " \u00e8 il primo EP della band visual kei giapponese MALICE MIZER. \u00c8 stato pubblicato il 24 luglio 1994 dalla label indie in edizione limitata e numerata in 3000 esemplari; \u00e8 stata stampata una seconda edizione dell'EP, stavolta non numerata, ma particolarmente rara.\nEsiste una sola versione dell'album con custodia jewel case, ma \u00e8 stato ristampato in una nuova edizione il 24 dicembre dello stesso anno con il titolo : il CD, con una nuova bonus track, \u00e8 contenuto in una custodia jewel case trasparente con il libretto, ma senza il cartoncino sul retro, ed assieme \u00e8 allegato un libriccino fotografico intitolato \"Visual Story Booklet\"; custodia con libretto &amp; CD e libriccino fotografico, sono inseriti in un contenitore in cartoncino con la stessa copertina di \"memoire\".\nDato il numero esiguo di copie stampate (sia numerate sia non) e la grandissima notoriet\u00e0 successivamente raggiunta dal gruppo, \"memoire\" \u00e8 un disco dalle valutazioni molto alte nel mercato dell'usato e del collezionismo.\nTracce.\nTutti i brani sono testo di tetsu e musica di Mana, tranne dove indicato.\nDopo il titolo \u00e8 indicata fra parentesi \"()\" la grafia originale del titolo, eventuali note sono riportate dopo il punto e virgola \";\"."}
{"id": "2737445", "revid": "1543377", "url": "https://it.wikipedia.org/wiki?curid=2737445", "title": "Star Wars Kid", "text": "Star Wars Kid \u00e8 un fenomeno di Internet relativo ad un video di uno studente canadese di una scuola superiore, Ghyslain Raza, che brandisce una mazza da golf come se si trattasse di una spada laser del franchise fantascientifico \"Guerre stellari\".\nOrigini del video e pubblicazione.\nIl 4 novembre 2002, uno studente canadese realizz\u00f2 un video di s\u00e9 stesso mentre oscillava una mazza da golf intorno s\u00e9 stesso come un'arma. Il video fu girato in uno studio della sua scuola superiore, ed il nastro fu lasciato all'interno di uno scantinato. Come si pu\u00f2 vedere dagli ultimi istanti del filmato, esso fu realizzato sovrascrivendo la registrazione di una partita di pallacanestro. Il video fu successivamente rinvenuto da alcuni studenti e postato su internet con il titolo \"Jackass_starwars_funny.wmv\", finendo per diventare un vero fenomeno mediatico Il video \u00e8 apparso per la prima volta in internet il 14 aprile 2003.. Successivamente fu diffusa una versione modificata del video, a cui era stata aggiunta la colonna sonora di \"Guerre stellari\" e vari effetti speciali. Al 27 novembre 2006, \u00e8 stato stimato da The Viral Factory che il video sia stato visto oltre 900 milioni di volte. Al 2010, la prima copia del video postata su YouTube ha ricevuto oltre venti milioni di visualizzazioni.\nQuestioni legali.\nNel luglio 2003, la famiglia dello studente ha intentato una causa di circa 250.000 dollari contro le famiglie di quattro compagni di scuola del ragazzo, colpevoli di aver diffuso il video. Nella querela veniva dichiarato che il ragazzo \"aveva dovuto sopportare, e perdura ancora oggi, le vessazioni e lo scherno dai suoi compagni di scuola e del grande pubblico\" e \"sar\u00e0 sotto cura psichiatrica per un ammontare di tempo indefinito\". Un procedimento legale contro una delle quattro famiglie \u00e8 stato rapidamente risolta. L'azione legale era stata prevista per l'inizio del 10 aprile 2006, ma il 7 aprile, il ragazzo e i suoi genitori hanno raggiunto un accordo amichevole con gli imputati.\nRiconoscimenti.\nNel 2005, CNET ha citato il video \"Star Wars Kid\" come l'ottavo nella classifica \"Web Fads list\", mentre nel 2007, lo show televisivo trasmesso da G4, \"Attack of the Show\", ha giudicato il filmato come il numero 1 tra i video pi\u00f9 diffusi di tutti i tempi. \u00c8 stato inoltre classificato al secondo posto nella classifica \"Top 40 Celebrities Internet\" stilata da VH1, subito dietro Gary Brolsma. Il caso ha sollevato questioni di privacy, ed \u00e8 stato ampiamente riportato dai mass media di tutto il mondo, tra cui \"The New York Times\", \"CBS News\", \"GMTV\" e \"BBC News\".\nNella cultura di massa.\nIl video e la sua popolarit\u00e0 successiva hanno generato numerose parodie e molti riferimenti in vari programmi televisivi, fra cui alcuni episodi di \"The Venture Bros.\", \"American Dad\", \"Arrested Development - Ti presento i miei\", \"Ned - Scuola di sopravvivenza\", \"Cory alla Casa Bianca\" e \"South Park\".\nNel 2006, il comico Stephen Colbert ha avviato un concorso dal titolo \"Stephen Colbert's Greenscreen Challenge\". Colbert ha presentato video di s\u00e9 stesso in piedi di fronte a un green screen, mentre brandisce una spada laser giocattolo per combattere in maniera abbastanza teatrale dei nemici immaginari, nel modo di \"Star Wars Kid\". Il video \u00e8 stato quindi affidato ai telespettatori affinch\u00e9 lo modificassero e lo migliorassero come meglio credevano. Il risultato migliore sarebbe stato poi il vincitore del concorso. Al concorso ha partecipato persino George Lucas che present\u00f2 una sua versione elaborata del video a cura di Industrial Light and Magic."}
{"id": "2737448", "revid": "55935", "url": "https://it.wikipedia.org/wiki?curid=2737448", "title": "Leopoldo, Principe di Salerno", "text": ""}
{"id": "2737450", "revid": "2160814", "url": "https://it.wikipedia.org/wiki?curid=2737450", "title": "Giovanni Bernardo De Rossi", "text": "Biografia.\nAvendo abbracciato lo stato ecclesiastico, dopo gli studi di teologia e filosofia nel seminario vescovile di Ivrea (1758-62), nel 1762 si rec\u00f2 all'universit\u00e0 di Torino per conseguire il dottorato in teologia; qui nel 1764 inizi\u00f2 lo studio dell'ebraico sotto la guida di Giovanni Francesco Marchini. Tra il 1764 e il 1766 si dette allo studio di altre lingue semitiche (quali l'ebraico postbiblico, l'aramaico, il siriaco, il samaritano e l'arabo. Cominci\u00f2 a interessarsi soprattutto alla letteratura rabbinica. Consegu\u00ec la laurea il 21 giugno 1766 e venne ordinato sacerdote il 9 novembre dello stesso anno.\nLa prima opera importante, nella quale \u00e8 possibile identificare i filoni di interesse e le loro connessioni con la teologia (per poter discutere con successo con gli Ebrei occorre padroneggiane la lingua e conoscere a fondo la letteratura rabbinica) \u00e8 il \"De praecipuis caussis\" del 1769 che gli apr\u00ec le porte della ricerca universitaria: nell'ottobre 1769, su segnalazione del Paciaudi, fu infatti nominato dal Tillot (che l'anno precedente aveva espulso i Gesuiti dal ducato di Parma) professore di lingue orientali presso l'Universit\u00e0 di Parma, posizione che mantenne per il resto della sua vita.\nCon la cattedra il De Rossi ricevette anche l'incarico di redigere un \"carmen polyglottum\" per le nozze del duca Ferdinando I con Maria Amalia d'Asburgo-Lorena. Il carme del De Rossi venne stampato dal Bodoni: anzi, \u00e8 la prima opera uscita dai torchi della nuova \"Regia tipografia\" che Bodoni aveva impiantato a Parma dopo la sua chiamato nel marzo 1768. Il carme segna pertanto l'inizio della lunga e importante collaborazione fra il De Rossi e il Bodoni. Nel 1775 Bodoni stamp\u00f2 l'\"Epithalamia exoticis linguis reddita\" del De Rossi, opera che fece epoca per l'uso delle diverse lingue utilizzate (amarico, palmireno, yiddish, gotico, russo, tibetano, georgiano, ecc. e relativi caratteri tipografici molti dei quali compaiono per la prima volta in un testo stampato in occidente.\nDal 1775 in poi De Rossi si dedic\u00f2 quasi esclusivamente a lavori di bibliografia ebraica ed alla raccolta delle varianti del testo biblico. Per portare avanti le sue ricerche dedic\u00f2 ogni sforzo, anche finanziario, alla costituzione della propria biblioteca privata (il \"gabinetto\") che, col passar del tempo, divenne una delle principali raccolte europee di manoscritti e stampati ebraici. Strinse rapporti con eruditi e bibliofili (Giovanni Battista Audiffredi, Stefano Borgia, ecc.) La sua biblioteca venne ceduta il 13 giugno 1816 alla Biblioteca di Parma in cambio di un vitalizio. Il 29 dicembre 1821 venne collocato a riposo dall'Universit\u00e0 di Parma, nominato \u00abprofessore emerito ed onorario\u00bb e fatto cavaliere dell'Ordine Costantiniano di San Giorgio.\nL'opera del De Rossi in campo bibliografico \u00e8 ritenuta di grande importanza; il suo maggior limite, secondo Luzzatto, \u00e8 stato quello di essersi limitato alla sola catalogazione erudita dei documenti, senza tentare di inserirli nella prospettiva storica come sar\u00e0 delineata nel \"Wissenschaft des Judentums\" nel XIX secolo."}
{"id": "2737451", "revid": "599013", "url": "https://it.wikipedia.org/wiki?curid=2737451", "title": "Ferydoon Zandi", "text": ""}
{"id": "2737452", "revid": "36426", "url": "https://it.wikipedia.org/wiki?curid=2737452", "title": "Bernardo De Rossi", "text": ""}
{"id": "2737454", "revid": "76963", "url": "https://it.wikipedia.org/wiki?curid=2737454", "title": "Gigi Edgley", "text": "Interprete in diverse produzioni australiane, in Italia \u00e8 maggiormente conosciuta per l'interpretazione di Chiana nella serie televisiva di fantascienza \"Farscape\". In seguito interpreter\u00e0 Lara Knight, personaggio della serie TV \"Rescue Special Ops\".\nTra i riconoscimenti tributatele vi \u00e8 una nomination come migliore attrice al Film Critics Circle of Australia 2006 in Last Train to Freo."}
{"id": "2737457", "revid": "767487", "url": "https://it.wikipedia.org/wiki?curid=2737457", "title": "Anders \u00d6sterling", "text": "Biografia.\nEsord\u00ec poco pi\u00f9 che ventenne con varie raccolte di poesie di ispirazione simbolica; in particolare i sonetti di \"Canti dell'anno\" del 1907 mostrano un poeta dall'animo particolarmente sensibile, molto attento al paesaggio e ai popoli della Scania, nella Svezia meridionale. Fra i pregi e i meriti della sua poesia vanno ricordati lo stile lineare e piano dei suoi scritti e le immagini della natura, che rivelano una sua composta e serena visione della realt\u00e0. Membro dell'Accademia di Svezia dal 1919 al 1981, ha fatto parte per molti anni del comitato per l'assegnazione del premio Nobel per la letteratura; dal 1947 fu anche socio dell'Accademia Nazionale dei Lincei."}
{"id": "2737458", "revid": "767487", "url": "https://it.wikipedia.org/wiki?curid=2737458", "title": "Gummfluh", "text": "La Gummfluh (2.458\u00a0) \u00e8 una montagna delle Prealpi di Vaud e Friburgo nelle Prealpi Svizzere. Si trova lungo la linea di confine tra il Canton Vaud ed il Canton Berna.\nDescrizione.\nAi piedi della Gummfluh si trova la \"R\u00e9serve naturelle de la Pierreuse\" dove vivono molti stambecchi e camosci.\nCollegamenti esterni.\nLa Gummfluh su hikr.org"}
{"id": "2737460", "revid": "282094", "url": "https://it.wikipedia.org/wiki?curid=2737460", "title": "Clemente Solaro della Margherita", "text": ""}
{"id": "2737465", "revid": "123296101", "url": "https://it.wikipedia.org/wiki?curid=2737465", "title": "Montreux Volley Masters 2003", "text": "Il Monterux Volley Masters di pallavolo femminile 2003 si \u00e8 svolto dal 3 all'8 giugno 2003 a Montreux, in Svizzera. Al torneo hanno partecipato 8 squadre nazionali e la vittoria finale \u00e8 andata per la terza volta alla Cina.\nPodio.\nCampione.\nCina(Terzo titolo)\nSecondo posto.\nRussia\nTerzo posto.\nBrasile"}
{"id": "2737466", "revid": "287204", "url": "https://it.wikipedia.org/wiki?curid=2737466", "title": "Bavly", "text": "Bavly, in tataro \u0411\u0430\u0443\u043b\u044b, Bawl\u0131, \u00e8 una citt\u00e0 della Russia che si trova nella Repubblica autonoma del Tatarstan. Fondata nel 1755 e ottenuto lo status di citt\u00e0 nel 1988, la cittadina sorge lungo il fiume Bavly, a 369 chilometri a sud est di Kazan' ed \u00e8 capoluogo del Bavlinskij rajon . Nel 1989 la popolazione ammontava a 20.025 abitanti, nel 2002 a 22.939.\nCollegamenti esterni.\n Scheda su mojgorod.ru"}
{"id": "2737469", "revid": "1305772", "url": "https://it.wikipedia.org/wiki?curid=2737469", "title": "Mus\u00e9e des Beaux-Arts", "text": ""}
{"id": "2737471", "revid": "339392", "url": "https://it.wikipedia.org/wiki?curid=2737471", "title": "Mus\u00e9e des Beaux-Arts (Digione)", "text": ""}
{"id": "2737472", "revid": "36426", "url": "https://it.wikipedia.org/wiki?curid=2737472", "title": "Mus\u00e9e des beaux-arts", "text": ""}
{"id": "2737473", "revid": "62004", "url": "https://it.wikipedia.org/wiki?curid=2737473", "title": "Domenico Perani", "text": "Tra i dilettanti vinse una tappa alla Corsa della Pace, fu poi professionista dal 1982 al 1984.\nCarriera.\nTra i dilettanti si mise in luce con una vittoria alla Corsa della Pace, la decima tappa nel 1979, e un terzo posto nella prima tappa nel 1980. Altri successi da dilettante furono la Targa Crocifisso del 1975 e il Trofeo Amedeo Guizzi del 1981.\nPassato professionista con la Zonca-Club Amici della Pista nel 1982, vi rimase per due stagioni, cogliendo la sua unica vittoria da professionista nel 1983, con la terza tappa della Ruota d'Oro. Nel 1982 fu settimo in volata nella Milano-Vignola. Nel 1984 corse per l'Alfa Lum, ma al termine della stagione abbandon\u00f2 il ciclismo agonistico. Si mise in evidenza anche su pista, nella specialit\u00e0 del mezzofondo, concludendo quinto ai campionati del mondo 1982 e ai campionati europei 1983."}
{"id": "2737475", "revid": "1442080", "url": "https://it.wikipedia.org/wiki?curid=2737475", "title": "Hopman Cup 2001", "text": "La Hopman Cup 2001 \u00e8 stata la 13\u00aa edizione della Hopman Cup,torneo di tennis riservato a squadre miste. Vi hanno partecipato 8 squadre di tutti i continenti e si \u00e8 disputata al Burswood Entertainment Complex di Perth in Australia, dal 30 dicembre 2000 al 6 gennaio 2001. La vittoria \u00e8 andata alla coppia svizzera formata da Martina Hingis e Roger Federer, che hanno battuto la coppia statunitense formata da Monica Seles e Jan-Michael Gambill."}
{"id": "2737480", "revid": "767487", "url": "https://it.wikipedia.org/wiki?curid=2737480", "title": "Oia (Racconigi)", "text": "Oia o Oja (\"Nova\" in piemontese), \u00e8 una frazione del comune di Racconigi in provincia di Cuneo, distante 5\u00a0km dal capoluogo in direzione Nord, al confine con la provincia di Torino.\nStoria.\nNon esistono documenti certi sull'origine della frazione. Probabile \u00e8 che essa appartenesse al feudo della vicina Migliabruna.\nFino agli anni cinquanta del Novecento era presente una scuola elementare, tre osterie e un asilo facente riferimento alla chiesa di San Matteo in Oia. \nOggi \u00e8 interessata da un aumento di popolazione in seguito alla scelta di alcune famiglie originarie della frazione di rimodernare o costruire nuove abitazioni nella zona.\nGeografia antropica.\nUrbanistica.\nLa frazione, la pi\u00f9 popolosa del territorio di Racconigi \u00e8 l'unica a presentare un assetto urbanistico simile a un quartiere. La frazione \u00e8 attraversata dalla via maestra attorno alla quale si dipartono, a spina di pesce, vie laterali alcune delle quali non asfaltate. La chiesa \u00e8 posta al margine orientale di Oja ed \u00e8 affiancata dalla ex canonica. Oltre la ferrovia si estende il bosco del Merlino, un tempo molto ampio e oggi ridimensionato.\nArte.\nNotevole \u00e8 la chiesa di San Matteo. Edificata nel 1750 essa si presenta in forme barocche con corpo in mattoni a vista e facciata divisa in due ordini. Al livello inferiore accanto alla porta vi sono due finestre con vetri policromi, sopra la porta di ingresso c'\u00e8 un affresco rappresentante San Matteo. Il secondo livello della facciata presenta un minuscolo rosone centrale e termina con un timpano dalla forma lineare. Ad aula unica e pianta rettangolare, conserva alcune pale di altare di scuola piemontese, presenta un interno sobrio. \u00c8 affiancata da uno slanciato campanile dotato di cuspide ed \u00e8 tuttora officiata.\nEconomia.\nPredomina il settore agricolo con coltivazione intensiva di mais, soia, grano e erbe officinali. \nL'allevamento \u00e8 specializzato nel settore suinicolo e bovino.\nEsistono alcune piccole officine meccaniche a conduzione familiare.\nCuriosit\u00e0.\nSecondo la tradizione locale \u00e8 vanto della frazione quello di aver dato il nome alla pi\u00f9 popolare maschera piemontese :Gianduja.\nNella grafia locale il nome della maschera \u00e8 \"Giandoja\" ovvero \"Giovanni d'Oia\", diversamente dalla tradizione torinese e astigiana. \nLa maschera sarebbe stata inventata da Giovanni Bessone oriundo appunto di Oia."}
{"id": "2737484", "revid": "161374", "url": "https://it.wikipedia.org/wiki?curid=2737484", "title": "Divieto di soggiorno", "text": ""}
{"id": "2737485", "revid": "466539", "url": "https://it.wikipedia.org/wiki?curid=2737485", "title": "Antonio Joli", "text": "Biografia.\nFiglio di Ludovico Jola o Joli, si form\u00f2 nella bottega del pittore Raffaello Rinaldi detto \"il Menia\" e, dopo i primi studi in patria, si trasfer\u00ec a Roma nel 1720, dove ebbe modo di perfezionarsi accanto al piacentino Giovanni Paolo Pannini e nello studio Galli-Bibiena. Inizialmente interessato alla pittura di rovine e alla scenografia, integra la sua formazione con l\u2019interesse per la pittura di vedute, aggiornata sugli esempi di Gaspar van Wittel e sulle invenzioni di Filippo Juvarra, che in quegli anni si trovava a Roma.\nA partire dal 1732 inizi\u00f2 la sua esperienza presso varie corti italiane ed europee, dapprima a Perugia, nei Palazzi Donnini e Crispolti, nei quali \u00e8 documentata la sua prima attivit\u00e0 di vedutista e scenografo, trasferendosi poi a Venezia, dove lavor\u00f2 fino al 1742 come scenografo per i teatri pi\u00f9 famosi di Venezia. A Venezia Joli venne in contatto con i pittori Canaletto e Bellotto, che rafforzarono la sua formazione di vedutista e la direzionarono nel senso di prospettive pi\u00f9 ampie. \nDal 1744 al 1749 Joli recevette l'incarico di scenografo al King\u2019s Theatre in Inghilterra.\nNel 1749 lasci\u00f2 l\u2019Inghilterra per la Spagna, dove Ferdinando VI di Borbone lo fece chiamare per intercessione del cantante Farinelli. Dal 1750 si occup\u00f2 delle scenografie del \"Teatro del Buen Retiro\" di Madrid e del Teatro del Palazzo Reale di Aranjuez, lavorando anche per feste e intrattenimenti di corte.\nDal 1756 inizi\u00f2 un\u2019intensa attivit\u00e0 al servizio della corte borbonica a Napoli, e, anche in seguito la partenza di Carlo di Borbone in Spagna, conserv\u00f2 l\u2019incarico lavorando a servizio di Luigi Vanvitelli e di Ferdinando IV di Borbone. Nel 1762 venne nominato capo scenografo e architetto del Teatro San Carlo in sostituzione di Vincenzo Re, dove esord\u00ec dipingendo le scene per l\u2019Antigone di Pietro Metastasio il 4 novembre 1762. Lavor\u00f2 anche nel \"Teatro di Corte\" della Reggia di Caserta, per il quale diresse la costruzione dell\u2019impianto scenico con il complesso meccanismo per il cambio delle scene: Joli elabor\u00f2 un congegno grazie al quale, con un tamburo in legno nascosto nel sottopalco, si poteva cambiare la scena a sipario aperto. Realizz\u00f2 inoltre diversi fondali dipinti, dei quali oggi ne rimane solo uno, presente nel teatro.\nMor\u00ec a Napoli nel 1777.\nOpere.\nI suoi dipinti sono custoditi in diversi musei in tutto il mondo; fra questi si possono elencare i seguenti:"}
{"id": "2737487", "revid": "729019", "url": "https://it.wikipedia.org/wiki?curid=2737487", "title": "Prealpi di Vaud", "text": "Le Prealpi di Vaud sono un gruppo montuoso delle Prealpi di Vaud e Friburgo.\nPrendono il nome dal Canton Vaud dove sono particolarmente dislocate. Interessano parzialmente anche il Canton Berna ed il Canton Friburgo.\nClassificazione.\nLa SOIUSA le vede come un supergruppo alpino delle Prealpi Svizzere e vi attribuisce la seguente classificazione:\nDelimitazioni.\nRuotando in senso orario i limiti geografici sono: Montreux, Colle di Jaman, corso del torrente Hongrin, corso del fiume Saane, Ch\u00e2teau-d'Oex, Saanen, Col du Pillon, Col de la Croix, corso del torrente Gryonne, corso del fiume Rodano, Lago Lemano, Montreux.\nSuddivisione.\nLe Prealpi di Vaud si suddividono in due gruppi e sette sottogruppi\nMontagne.\nLe montagne principali delle Prealpi di Vaud sono:"}
{"id": "2737489", "revid": "287204", "url": "https://it.wikipedia.org/wiki?curid=2737489", "title": "4047 Chang'E", "text": "4047 Chang'E \u00e8 un asteroide della fascia principale. Scoperto nel 1986, presenta un'orbita caratterizzata da un semiasse maggiore pari a 2,6188731\u00a0UA e da un'eccentricit\u00e0 di 0,2078313, inclinata di 3,02213\u00b0 rispetto all'eclittica.\nL'asteroide \u00e8 dedicato all'omonima divinit\u00e0 lunare della mitologia cinese."}
{"id": "2737490", "revid": "121641517", "url": "https://it.wikipedia.org/wiki?curid=2737490", "title": "Officina di Studi Medievali", "text": "L'Officina di Studi Medievali \u00e8 un'associazione culturale non profit fondata nel 1980 a Palermo, finalizzata allo studio e all'approfondimento della conoscenza scientifica sul Medioevo in una prospettiva multidisciplinare. La sua sede \u00e8 a Palermo, nell'antico complesso monumentale della Basilica di San Francesco d'Assisi, ancora oggi dimora dei Frati Minori Conventuali. Dal 1999, l'associazione \u00e8 formalmente registrata anche come casa editrice, campo in cui opera con pubblicazioni librarie e periodiche specialistiche, anche on line.\nPresidente dell'Officina di Studi Medievali \u00e8 stato a lungo Alessandro Musco, professore ordinario di Storia della filosofia medievale all'Universit\u00e0 degli Studi di Palermo, cui \u00e8 succeduto Diego Ciccarelli.\nAttivit\u00e0.\nGli ambiti di ricerca esplorati sono essenzialmente la storia del sapere medievale, espresso nelle sue varie forme, la storia della letteratura mediolatina, gli studi storici e paleografici e lo studio della tradizione metafisica, soprattutto nell'area mediterranea (mondo arabo e islamico, latino e cristiano, ebraico, greco e bizantino).\nL'attivit\u00e0 scientifica \u00e8 organizzata in \"Laboratori\" tematici, coordinati da soci. Quelli operativi sono:\nL'associazione e i suoi laboratori curano convegni e seminari internazionali sul pensiero filosofico e sulla storia e la tradizione medievale.\nAttivit\u00e0 editoriali.\nDal 1999 l'Officina di Studi Medievali \u00e8 anche casa editrice, con proprie collane editoriali e riviste periodiche.\nPubblicazioni periodiche.\nLe pubblicazioni periodiche edite dall\u2019\"Officina\" sono: \nCollane editoriali.\nI libri editi dall\u2019\"Officina\" sono pubblicati in diverse collane editoriali, i cui ambiti tematici sono collegati a quelli dell'attivit\u00e0 dell'associazione:\n\"Biblioteca Francescana\".\nL'associazione dispone di una propria dotazione libraria, alimentata anche da donazioni private, tra cui la pi\u00f9 significativa \u00e8 quella originata dal lascito del prof. Friedrich Stegm\u00fcller (8 dicembre 1902 - 4 agosto 1981), studioso lulliano e fondatore nel 1957 del \"Raimundus Lullus Institut\", di cui fu direttore dalla fondazione al 1968.\nLa Biblioteca Francescana, gestita in collaborazione con l'Officina di Studi Medievali, conta oltre 45\u00a0000 volumi, fra libri antichi di rara reperibilit\u00e0, manoscritti e incunaboli."}
{"id": "2737492", "revid": "404338", "url": "https://it.wikipedia.org/wiki?curid=2737492", "title": "Pediatrico", "text": ""}
{"id": "2737493", "revid": "311148", "url": "https://it.wikipedia.org/wiki?curid=2737493", "title": "Perlasca - Un eroe italiano", "text": "Perlasca - Un eroe italiano il film \u00e8 una miniserie televisiva che narra le vicende di Giorgio Perlasca.\nDescrizione.\nLa fiction venne trasmessa in prima visione TV su Rai 1 in prima serata il 28 e il 29 gennaio 2002. Venne trasmessa in replica da TV2000. La sceneggiatura \u00e8 stata tratta dal libro di Enrico Deaglio \"La banalit\u00e0 del bene\" sulla storia di Perlasca.\nL'attore protagonista \u00e8 Luca Zingaretti nel ruolo di Giorgio Perlasca, considerato lo \u00abSchindler italiano\u00bb.\nTrama.\nGiorgio Perlasca, un commerciante di carni di Padova, \u00e8 un fascista convinto, tanto da lasciare la casa e il lavoro per combattere nell'esercito di Francisco Franco durante la guerra civile spagnola. L'armistizio di Cassibile lo sorprende in Ungheria, dove assiste sconvolto alle persecuzioni ai danni degli ebrei.\nGiorgio ha un attestato firmato dal generale Franco che gli potrebbe valere la fuga in Italia, dove sua moglie lo sta aspettando, ma decide di non usarlo per rimanere a Budapest, con l'intenzione di strappare alla morte quanti pi\u00f9 ebrei possibile. Si presenta con il suo documento all'ambasciata spagnola e riesce a farsi passare dai nazisti per console spagnolo, rischiando la vita. Protetto dall'alta carica, inganna i tedeschi, evita l'incendio del ghetto di Budapest e strappa ai campi di concentramento un gran numero di ebrei (un po' pi\u00f9 di 5000).\nDopo due anni, Giorgio ritorna in Italia, senza raccontare a nessuno ci\u00f2 che ha fatto. La sua storia viene alla luce nel 1988, quando due delle donne ungheresi che aveva salvato lo rintracciano a Padova."}
{"id": "2737494", "revid": "55935", "url": "https://it.wikipedia.org/wiki?curid=2737494", "title": "Gian Bernardo De Rossi", "text": ""}
{"id": "2737495", "revid": "38120", "url": "https://it.wikipedia.org/wiki?curid=2737495", "title": "Perlasca, un eroe italiano", "text": ""}
{"id": "2737504", "revid": "767487", "url": "https://it.wikipedia.org/wiki?curid=2737504", "title": "Le Tarent", "text": "Le Tarent (2.548\u00a0 - detto anche \"La Tournette\") \u00e8 la montagna pi\u00f9 alta delle Prealpi di Vaud e Friburgo nelle Prealpi Svizzere.\nDescrizione.\nSi trova nel Canton Vaud e nel supergruppo delle Prealpi di Vaud. La montagna \u00e8 collocata a nord dei Diablerets.\nCollegamenti esterni.\nLe Tarent su camptocamp.org"}
{"id": "2737507", "revid": "1965277", "url": "https://it.wikipedia.org/wiki?curid=2737507", "title": "Christian Martin Joachim Fr\u00e4hn", "text": "Biografia.\nNativo di Rostock (Ducato di Meclemburgo-Schwerin), Fr\u00e4hn inizi\u00f2 i suoi studi orientalistici sotto Oluf Gerhard Tychsen nell'Universit\u00e0 di Rostock e, in seguito, a Gottinga e Tubinga. Si diplom\u00f2 in Latino nel famoso istituto di Pestalozzi nel 1804, insegn\u00f2 poi come Libero docente (Privatdozent) nel 1806 e l'anno seguente fu prescelto per occupare la cattedra di Lingue Orientali nell'Universit\u00e0 russa di Kazan.\nInsegn\u00f2 qui dal 1815 e fu successivamente invitato a succedere a Oluf Gerhard Tychsen nella sua cattedra a Rostock, ma prefer\u00ec andare a San Pietroburgo, dove divenne direttore del Museo Asiatico e consigliere di Stato.\nFr\u00e4hn nel 1817 fu eletto membro ordinario dell'Accademia. Non insegn\u00f2 a San Pietroburgo, ma alcuni eruditi russi, iranologhi o arabisti, si considerarono suoi allievi perch\u00e9 diede loro delle lezioni private. Vladimir Tizengausen prosegu\u00ec i suoi studi.\nIl 30 gennaio 1823 divenne socio dell'Accademia delle scienze di Torino.\nOpere.\nFr\u00e4hn ha scritto oltre 150 opere. Tra le pi\u00f9 importanti si ricordano:\nLa sua descrizione di alcune monete coniate dai signori samanidi e buwaihidi (1804) fu scritta direttamente in arabo perch\u00e9 non aveva in quel momento tipi dell'alfabeto latino."}
{"id": "2737513", "revid": "120377862", "url": "https://it.wikipedia.org/wiki?curid=2737513", "title": "Leon \u010crn\u010di\u010d", "text": "Carriera.\nClub.\nCresciuto calcisticamente nell'Aluminij, con cui esordisce nella Seconda Divisione slovena, nell'estate 2009 viene acquistato dall'Atalanta, che lo colloca nella propria formazione Primavera.\nNell'estate 2010 si svincola dalla squadra bergamasca e si trasferisce al Leicester City, nella Football League Championship, secondo livello calcistico inglese.\nDopo un anno, nel quale non scende mai in campo in gare ufficiali, torna in patria nel Rudar Velenje, squadra della massima serie slovena, con cui nella stagione 2011-2012 mette a segno 4 gol in 27 partite di campionato. Viene riconfermato anche per la stagione successiva.\nNella stagione 2014-2015 ha esordito nelle coppe europee, giocando 2 partite entrambe da titolare nei preliminari di Europa League.\nNazionale.\nNel 2009 ha rappresentato la propria nazione agli europei Under-19 svoltisi in Ucraina.\nNello stesso anno ha debuttato nella categoria Under-21, con la quale ha disputato due partite di qualificazione all'Europeo di categoria del 2011. Nella partita di debutto, contro Malta, \u010crn\u010di\u010d \u00e8 entrato nel secondo tempo ed ha segnato il gol vittoria; ha disputato anche la partita seguente contro la Francia, da titolare. Complessivamente ha giocato 5 partite in Under-19 e 14 nell'Under-21."}
{"id": "2737516", "revid": "767487", "url": "https://it.wikipedia.org/wiki?curid=2737516", "title": "Australian Open 2000", "text": "L'Australian Open 2000 \u00e8 stata la 88\u00aa edizione dell'Australian Open e prima prova stagionale dello Slam per il 2000. Si \u00e8 disputato dal 17 al 30 gennaio 2000 sui campi in cemento del Melbourne Park di Melbourne in Australia. Il singolare maschile \u00e8 stato vinto dallo statunitense Andre Agassi, che si \u00e8 imposto sul russo Evgenij Kafel'nikov in 4 set. Il singolare femminile \u00e8 stato vinto dalla statunitense Lindsay Davenport, che ha battuto in 2 set la svizzera Martina Hingis. Nel doppio maschile si \u00e8 imposta la coppia formata da Ellis Ferreira e Rick Leach, mentre nel doppio femminile hanno trionfato Lisa Raymond e Rennae Stubbs. Nel doppio misto la vittoria \u00e8 andata alla coppia formata da Rennae Stubbs e Jared Palmer.\nRisultati.\nSingolare maschile.\n Andre Agassi ha battuto in finale Evgenij Kafel'nikov 3\u20136, 6\u20133, 6\u20132, 6\u20134\nSingolare femminile.\n Lindsay Davenport ha battuto in finale Martina Hingis 6\u20131, 7\u20135\nDoppio maschile.\n Ellis Ferreira / Rick Leach hanno battuto in finale Wayne Black / Andrew Kratzmann 6\u20134, 3\u20136, 6\u20133, 3\u20136, 18\u201316\nDoppio femminile.\n Lisa Raymond / Rennae Stubbs hanno battuto in finale Martina Hingis / Mary Pierce 6\u20134, 5\u20137, 6\u20134\nDoppio misto.\n Rennae Stubbs / Jared Palmer hanno battuto in finale Arantxa S\u00e1nchez / Todd Woodbridge 7\u20135, 7\u20136(3)\nJunior.\nSingolare ragazzi.\n Andy Roddick ha battuto in finale Mario An\u010di\u0107 7\u20136(2), 6\u20133\nSingolare ragazze.\n Anik\u00f3 Kapros ha battuto in finale Maria Jos\u00e9 Martinez 6\u20132, 3\u20136, 6\u20132\nDoppio ragazzi.\n Nicolas Mahut / Tommy Robredo hanno battuto in finale Tres Davis / Andy Roddick 6-2, 5-7, 11-9\nDoppio ragazze.\n Anik\u00f3 Kapros / Christina Wheeler hanno battuto in finale Lauren Barnikow / Erin Burdette 6-3, 6-4"}
{"id": "2737520", "revid": "155634", "url": "https://it.wikipedia.org/wiki?curid=2737520", "title": "Australian Open 2000 - Singolare maschile", "text": "Andre Agassi ha battuto in finale Evgenij Kafel'nikov 3-6 6-3 6-2 6-4."}
{"id": "2737524", "revid": "1564499", "url": "https://it.wikipedia.org/wiki?curid=2737524", "title": "Michele Caruso", "text": "Biografia.\nMichele Caruso e la sua banda.\nMichele Caruso assunse il grado informale di \"colonnello\" dopo (cosa assai frequente all'epoca in cui . Caruso, al pari di altri capi briganti dell'epoca, colse l'occasione per accrescere il suo potere militare e avere un alibi per le sue scorribande, in effetti gi\u00e0 commessi e per quelli che sarebbero venuti in seguito.\nSuoi luogotenenti furono: Antonio Secola da Baselice detto \u201cSecola\u201d, Giovanbettista Varanelli da Celenza Valfortore detto \"Tittariello\". Altri importanti briganti della banda erano:\nPetrozzi, Tamburino, Vito di Gioia, Cimino, Cosimo Giordano, d'Agostino, Nunzio di Paolo, Tomaselli, Cascione, Martino, Fasano, Camillo Andreotti detto il Moretto, Fusco, Florenzano, Pace, Carmine Romano, Giovanni d'Elia, Giuseppe Giurassi, Luciano Martino e Salvatore Romano alias Sciamarra, tutti comandanti di piccole bande, che, all'occorrenza, facevano da ausilio alla compagnia del \u201ccolonnello\u201d Caruso; vicecapo brigante era Generoso Fino che dopo l'uccisione di Michele si rifugi\u00f2 a Morroni, in Irpinia; specie quando nella comitiva di questi si avveravano defezioni o perdite in scontri con le forze dell'ordine.\nPer incrementare gli effettivi della banda dopo l'investitura dei Borboni emise il proclama riportato nel box a destra.\nI delitti della banda Caruso.\nIl \"colonnello\" e la sua banda, che ormai contava diverse centinaia di effettivi, operando in un territorio a lui favorevole nelle zone della Capitanata, del Sannio e del Molise, con azioni di guerriglia tipo \"mordi e fuggi\", per circa tre anni riusc\u00ec a sfuggire e tenere in scacco l'esercito italiano (al comando del generale Emilio Pallavicini), Carabinieri e Guardia Nazionale di vari comuni.\nAlleandosi di volta in volta con altri capi briganti come Giuseppe Schiavone, Caruso, non disdegn\u00f2 di affrontare in campo aperto i militari che gli davano la caccia. Questi scontri, con alterne vicende, si concludevano quasi sempre senza prigionieri, con inaudita violenza da una parte e dall'altra, tra i quali si annoverano le seguenti perdite tra i \"regolari\":\nAncora pi\u00f9 efferati risultano i delitti commessi sulle popolazioni di quelle zone tra cui:\nA seguito delle sue scorribande, il prefetto di Foggia, Domenico Varo De Ferraro, emise il seguente bando:\n\u00abPochi assassini, guidati dal vilissimo Michele Caruso, minacciano le popolazioni del confine della provincia verso il Fortore. Non sar\u00e0 per Dio! che un pugno di miserabili ladroni comprometta ancora la quiete, di cui gode finalmente questo paese.\nAll'armi tutti! Le guardie nazionali sono comandate dal distaccamento in ogni comune, nel numero che l'autorit\u00e0 locale, sotto la responsabilit\u00e0 propria, ravviser\u00e0 necessario a difenderlo completamente.\nIl Governo premier\u00e0 sempre da generoso chi far\u00e0 il dovere di buon cittadino, e punir\u00e0 senza misericordia i trasgressori.\nTutti i ladroni, e tutti i loro complici colti in flagranti, saranno ignominiosamente fucilati, appena presi, dalla forza che li prende.\nTutti i sospetti arrestati e tradotti immediatamente a Foggia per subire quelle misure rigorose che il sottoscrittolo ravviser\u00e0 opportune.\nNessuno dimentichi che la piet\u00e0 per gli assassini \u00e8 delitto. Il presente sar\u00e0 subito pubblicato ed eseguilo.\u00bb\nIl bandito Caruso fu infine acciuffato dalla Guardia Nazionale a Molinara, tradotto a Benevento e processato da un tribunale militare. Fu condannato a morte e fucilato nella citt\u00e0 nei pressi di Porta Rufina il 22 dicembre 1863."}
{"id": "2737526", "revid": "29004566", "url": "https://it.wikipedia.org/wiki?curid=2737526", "title": "Filisto da Siracusa", "text": ""}
{"id": "2737528", "revid": "88740", "url": "https://it.wikipedia.org/wiki?curid=2737528", "title": "Siculo", "text": ""}
{"id": "2737529", "revid": "1266208", "url": "https://it.wikipedia.org/wiki?curid=2737529", "title": "Alberto Pignattelli", "text": "Biografia.\nNato ad Arezzo nel 1906, fu il capostipite di un'antica famiglia che all'epoca vantava altri giocatori aretini ovvero i suoi due fratelli: il centravanti Aldo (detto Pisetto) e il terzino Bruno (detto Mencolungo).\nUna volta lasciata Arezzo nel 1927, dove c'erano diverse famiglie con cognome \"Pignattelli\", iniziano i problemi con il suo cognome. Sebbene avesse sempre con s\u00e9 una carta di identit\u00e0 emessa dal comune di Arezzo indicante il cognome esatto, sia le societ\u00e0 calcistiche che le amministrazioni comunali, dove era costretto a chiedere la residenza temporanea, dal suo cognome toglievano una \"t\" perch\u00e9 in quelle citt\u00e0 esistevano varie persone aventi cognome \"Pignatelli\", causandogli notevoli grattacapi nel dover richiedere degli atti pubblici e certificati.\nDopo il ritiro affianca la passione sportiva alla carriera di imprenditore edile, contribuendo alla costruzione in Arezzo di molte opere. La sezione di Arezzo dell'Unione Nazionale Veterani dello Sport \u00e8 intitolata a lui.\nCaratteristiche tecniche.\nFu un giocatore considerato negli anni venti \"moderno\": svariava dal centro all'esterno del campo, era ambidestro e dotato di potentissima elevazione.\nEra un trascinatore, un impulsivo, un entusiasta del gioco d\u2019attacco, oltre ad essere un fine palleggiatore e un piacevole stilista\nCarriera.\nDalla giovane et\u00e0 fino al 1923 fu il capitano della Juventus F.B.C. di Arezzo, che sarebbe diventata nel 1930 l'U.S. Arezzo. Fu uno dei primi giocatori stipendiati (nel caso dell'Arezzo il rimborso spese ammontava a circa 15 lire dell'epoca).\nFu soprattutto il primo giocatore aretino ad andare via dalla citt\u00e0, trasferendosi nel 1927 al Livorno per adempiere gli obblighi militari. Qui suscit\u00f2 gli interessi dell'Ambrosiana; gioc\u00f2 a Milano con la maglia n\u00b0 9 di centravanti, a partire dal 1928, e un suo infortunio permise l'ascesa del grande Peppino Meazza.\n\u00c8 stato quindi il primo aretino a varcare le soglie della Divisione Nazionale in un'epoca in cui Arezzo non aveva ancora l'odierno sviluppo territoriale e demografico. Anche il calcio stesso era un fenomeno con dimensioni ben differenti da quelle attuali.\nNel 1931 \u00e8 nell'Atalanta di Bergamo e a seguire, in varie stagioni, nel Catania, Lucchese Libertas, Perugia, e Catanzarese.\nA Catania si iscrisse all'Universit\u00e0 per laurearsi poi a Bari nel 1936 in Economia e Commercio. Nel 1937 torna ad Arezzo come allenatore-giocatore per trasferire ai pi\u00f9 giovani la sua esperienza e rafforzare lo sviluppo del calcio locale."}
{"id": "2737530", "revid": "1543377", "url": "https://it.wikipedia.org/wiki?curid=2737530", "title": "Australian Open 2000 - Singolare femminile", "text": "Lindsay Davenport ha battuto in finale Martina Hingis 6-1 7-5."}
{"id": "2737535", "revid": "33689", "url": "https://it.wikipedia.org/wiki?curid=2737535", "title": "Winter Challenge", "text": ""}
{"id": "2737536", "revid": "122072506", "url": "https://it.wikipedia.org/wiki?curid=2737536", "title": "Open di Francia 2000", "text": "L'Open di Francia 2000, la 99\u00aa edizione degli Open di Francia di tennis, si \u00e8 svolto sui campi in terra rossa dello Stade Roland Garros di Parigi, Francia, dal 29 maggio all'11 giugno 2000. Il singolare maschile \u00e8 stato vinto dal brasiliano Gustavo Kuerten, che si \u00e8 imposto sullo svedese Magnus Norman in quattro set con il punteggio di 6\u20132, 6\u20133, 2\u20136, 7\u20136(6). Il singolare femminile \u00e8 stato vinto dalla francese Mary Pierce, che ha battuto in finale in due set la spagnola Conchita Mart\u00ednez. Nel doppio maschile si sono imposti Todd Woodbridge e Mark Woodforde. Nel doppio femminile hanno trionfato Martina Hingis e Mary Pierce. Nel doppio misto la vittoria \u00e8 andata alla coppia sudafricana formata da Mariaan de Swardt e David Adams.\nSeniors.\nSingolare maschile.\n Gustavo Kuerten ha battuto in finale Magnus Norman 6\u20132, 6\u20133, 2\u20136, 7\u20136(6).\nSingolare femminile.\n Mary Pierce ha battuto in finale Conchita Mart\u00ednez 6\u20132, 7\u20135.\nDoppio maschile.\n Todd Woodbridge / Mark Woodforde hanno battuto in finale Paul Haarhuis / Sandon Stolle 7\u20136(7), 6\u20134.\nDoppio femminile.\n Martina Hingis / Mary Pierce hanno battuto in finale Virginia Ruano Pascual / Paola Su\u00e1rez 6\u20132, 6\u20134.\nDoppio misto.\n Mariaan de Swardt / David Adams hanno battuto in finale Rennae Stubbs / Todd Woodbridge 6\u20133, 3\u20136, 6\u20133.\nJunior.\nSingolare ragazzi.\n Paul-Henri Mathieu ha battuto in finale Tommy Robredo 3\u20136, 7\u20136, 6\u20132.\nSingolare ragazze.\n Virginie Razzano ha battuto in finale Mar\u00eda Emilia Salerni 5\u20137, 6\u20134, 8\u20136.\nDoppio ragazzi.\n Marc L\u00f3pez / Tommy Robredo hanno battuto in finale Joachim Johansson / Andy Roddick, 7\u20136(2), 6\u20130.\nDoppio ragazze.\n Mar\u00eda Jos\u00e9 Mart\u00ednez S\u00e1nchez / Anabel Medina Garrigues hanno battuto in finale Matea Mezak / Dinara Safina 6\u20130, 6\u20131."}
{"id": "2737539", "revid": "599013", "url": "https://it.wikipedia.org/wiki?curid=2737539", "title": "Peter Luttenberger", "text": "Professionista fra il 1995 e il 2006, vinse il Tour de Suisse 1996 e tre titoli nazionali.\nCarriera.\nDivent\u00f2 professionista nel 1995, ingaggiato dalla squadra Carrera Jeans per un periodo di due anni. La sua migliore stagione \u00e8 stata il 1996, anno in cui si aggiudic\u00f2 il Giro di Svizzera e chiuse il Tour de France al quinto posto. Nel 1997 pass\u00f2 all'olandese Rabobank, dove milit\u00f2 per altre due stagioni, senza riuscire a ripetersi ad alti livelli. Nel 1999 firm\u00f2 per la squadra spagnola ONCE, mentre nel 2001 pass\u00f2 all'italiana Tacconi Sport-Vini Caldirola. La sua carriera si concluse nel Team CSC, con il quale corse dal 2003 fino al 2006."}
{"id": "2737541", "revid": "287204", "url": "https://it.wikipedia.org/wiki?curid=2737541", "title": "Landazuri", "text": ""}
{"id": "2737543", "revid": "33689", "url": "https://it.wikipedia.org/wiki?curid=2737543", "title": "Summer Challenge", "text": ""}
{"id": "2737544", "revid": "155634", "url": "https://it.wikipedia.org/wiki?curid=2737544", "title": "Open di Francia 2000 - Singolare maschile", "text": "Andre Agassi era il detentore del titolo, ma ha perso nel 2\u00ba turno contro Karol Ku\u010dera.\nGustavo Kuerten ha battuto in finale 6\u20132, 6\u20133, 2\u20136, 7\u20136(6), Magnus Norman."}
{"id": "2737545", "revid": "115391115", "url": "https://it.wikipedia.org/wiki?curid=2737545", "title": "Repubblica delle Tre Pievi", "text": "La Repubblica delle Tre Pievi fu un antico territorio semi-indipendente lombardo, che venne a costituirsi all'incirca dopo la pace di Costanza, con cui nel 1183 si concluse il conflitto tra il Barbarossa ed i comuni lombardi, inizialmente soprattutto per mutue necessit\u00e0 difensive. Era costituita dalle tre pievi di Gravedona, Sorico e Dongo e comprendeva grossomodo tutta la parte settentrionale del Lario.\nIl territorio delle Tre Pievi fu, per circa quattro secoli, un importante centro di diffusione del cristianesimo; ebbe il privilegio di avere propri magistrati, di battere moneta e di avere un proprio vessillo. Gravedona era il centro pi\u00f9 antico ed importante ed attraverso il suo territorio passava l'antica Via Regina, strada romana che collegava il Lario a Chiavenna e proseguiva per la Svizzera, terminando a Coira.\nStoria.\nSecondo alcuni storici, il territorio gravedonese raggiunse una sua propria autonomia gi\u00e0 all'epoca della Guerra decennale, in quanto i consoli di Gravedona prima si impegnarono a favore di Milano, poi (1124) conclusero frettolosamente una pace separata coi comaschi, probabilmente perch\u00e9 spaventati dall'approssimarsi dell'esercito di questa citt\u00e0.\nDopo la guerra, malgrado la sconfitta, Como riusc\u00ec a imporre il proprio dominio sul contado circostante sempre pi\u00f9 strettamente. Nel territorio di Dongo, tuttavia, si manifest\u00f2 il proposito autonomista della piccola Cremia: qui, nel 1134, sei \"boni homines\" si pongono alla guida della comunit\u00e0, quasi a voler costituire un apparato pseudo-comunale. Vent'anni dopo, quando l'imperatore Federico I scende in Italia per la prima volta, il vescovo comasco Ardizzone chiese ed ottenne la conferma dei suoi diritti sulle terre di Gravedona e Domaso, la qual cosa dimostra che i gravedonesi continuavano a godere di ampie autonomie. Nello stesso anno abbiamo la prima testimonianza certa dell'esistenza di quattro consoli a Gravedona e, dieci anni pi\u00f9 tardi, anche a Dongo.\nAll'atto della stipula della pace di Costanza, Gravedona risulta inserita nel paragrafo 37 del documento, secondo il quale essa, insieme alle citt\u00e0 di Imola, Castro San Cassiano, Bobbio, Feltre, Belluno, Ceneda e Ferrara non si vede concessa la pace, a meno di non inviare propri rappresentanti ad accordarsi con i lombardi entro due mesi dalla partenza di questi ultimi dalla corte imperiale. Successivamente, Gravedona entr\u00f2 senz'altro nella Lega lombarda (1185) e rimase nell'orbita milanese, pur svolgendo un ruolo autonomo. A questo periodo risalgono anche le presunte coniazioni di monete del libero comune.\nNel XVI secolo i Curti di Gravedona, con Giovanni Alessandro, ebbero parte nel governo e nelle vicende politiche della repubblica, ottenendo il privilegio di inquartare nel suo vessillo le proprie armi gentilizie. Sempre nel XVI secolo Giovanni Andrea Curti fu sindaco fiscale delle Tre Pievi in nome di papa Pio IV. L'ultimo podest\u00e0 di Gravedona, che risulta in carica nel 1518, fu Giorgio Curti.\nNonostante le diverse vicissitudini storiche, la piccola Repubblica delle Tre Pievi riusc\u00ec a mantenere sempre una discreta autonomia, anche sotto la signoria dei Visconti e degli Sforza. Fu poi conquistata dai Grigioni, che la tennero dal 1512 al 1524. Infine, durante la dominazione spagnola, fu dichiarata contea e venne ceduta da Filippo II al cardinale Tolomeo Gallio di Como, nel 1580.\nConsoli e podest\u00e0 delle Tre Pievi.\nElenco dei consoli e dei podest\u00e0 conosciuti:"}
{"id": "2737548", "revid": "599013", "url": "https://it.wikipedia.org/wiki?curid=2737548", "title": "Edgar Bertoni", "text": "Biografia.\nHa tre fratelli che anche loro sono stati giocatori di calcio a 5: i gemelli Romulo (centrale) e Christian (portiere) nati nel 1975 e di cui \u00e8 stato compagno di squadra ai tempi del Perugia, e Rodrigo (difensore, classe 1978) che come lui \u00e8 stato campione europeo nel 2003.\nCarriera.\nClub.\nEdgar Bertoni arriva giovane in Italia dove viene subito considerato come uno dei giocatori pi\u00f9 interessanti; dopo una breve parentesi a Perugia e alla Luparense si trasferisce in Spagna all'Inter F\u00fatbol Sala con cui vince i suoi primi trofei europei per poi tornare in Italia vestendo la maglia del Napoli per due stagioni. Ha quindi giocato per quattro stagioni nella Marca Futsal dove ha vinto due scudetti e successivamente nella Luparense con cui ha vinto il terzo titolo personale. Dopo aver trascinato a suon di gol il Kaos fino alla finale scudetto 2014-15, nella stagione 2015-16 il giocatore si trasferisce all'Asti con cui vince il proprio quarto scudetto. Il 15 giugno 2016 la Luparense annuncia il tesseramento del giocatore, alla sua terza parentesi nei patavini. A giugno vince il suo secondo scudetto con la maglia dei lupi, poco dopo viene acquistato dall'Acqua e Sapone.\nDalla stagione 2021-2022 gioca in C1 con la squadra Dibiesse Calcetto Miane (Treviso), nella quale lavora anche con il settore giovanile.\nNazionale.\nIn possesso della doppia cittadinanza, per oltre un decennio ha fatto parte della Nazionale italiana con cui ha vinto il campionato europeo 2003."}
{"id": "2737549", "revid": "19933", "url": "https://it.wikipedia.org/wiki?curid=2737549", "title": "Lebrija", "text": "Il toponimo Lebrija pu\u00f2 riferirsi a diverse localit\u00e0:"}
{"id": "2737550", "revid": "149466", "url": "https://it.wikipedia.org/wiki?curid=2737550", "title": "Abate Elia", "text": ""}
{"id": "2737551", "revid": "29005090", "url": "https://it.wikipedia.org/wiki?curid=2737551", "title": "Loch Ness (film 1995)", "text": ""}
{"id": "2737552", "revid": "767487", "url": "https://it.wikipedia.org/wiki?curid=2737552", "title": "Open di Francia 2000 - Singolare femminile", "text": "Mary Pierce ha battuto in finale Conchita Mart\u00ednez 6-2 7-5."}
{"id": "2737553", "revid": "1305772", "url": "https://it.wikipedia.org/wiki?curid=2737553", "title": "Smart grid", "text": "Nell'ingegneria elettrica e delle telecomunicazioni una smart grid \u00e8 l'insieme di una rete di informazione e di una rete di distribuzione elettrica in modo tale da consentire di gestire la rete elettrica in maniera \"intelligente\" sotto vari aspetti o funzionalit\u00e0 ovvero in maniera efficiente per la distribuzione di energia elettrica e per un uso pi\u00f9 razionale dell'energia minimizzando, al contempo, eventuali sovraccarichi e variazioni della tensione elettrica intorno al suo valore nominale. \nTutto ci\u00f2 portando in conto un diverso sistema di generazione che non preveda solo la presenza di generazione centralizzata connessa, come di consueto, alle grandi reti di trasmissione dell'energia, ma anche una forte presenza di generazione distribuita, anche di piccola taglia, ubicata nei nodi periferici delle reti di distribuzione che, in genere, non sono magliate ma ad albero e tradizionalmente progettate per flussi energetici unidirezionali (dal centro verso i nodi periferici). \nUna smart grid quindi \u00e8 dotata di un sistema di gestione e comunicazione intelligente in grado di poter gestire, in maniera ottimale e sicura, situazioni in cui le reti di distribuzione siano oggetto di inversione dei flussi di energia, dai nodi periferici distribuiti sul territorio (generazione distribuita) verso il centro del sistema. Inoltre, poich\u00e9 le fonti rinnovabili non sono programmabili, la generazione distribuita richiede anche una maggiore intelligenza nella gestione ottimale del sistema elettrico complessivo in modo tale da consentirgli di gestire localmente eventuali surplus di energia redistribuendoli in aree contigue nelle quali si possono presentare dei deficit o gestendo opportuni sistemi di accumulo o i carichi stessi, in modo dinamico ed in tempo reale, regolando costantemente la generazione relativa alle centrali allacciate alle reti di trasmissione nazionale (\"produzione centralizzata\").\nDescrizione.\nMentre la rete di trasmissione elettrica ad alta e altissima tensione completamente magliata \u00e8 anche automatizzata, per gestire guasti o interruzioni di servizio delle centrali elettriche nella costante opera del dispacciamento, non lo \u00e8 invece la rete di distribuzione a media e bassa tensione, che necessita dunque di una rete intelligente in grado di supportare picchi e buchi di tensione prodotti da una generazione distribuita di energia elettrica agli estremi della rete, in centrali di autoproduzione che sfruttano energie rinnovabili con caratteristiche di aleatoriet\u00e0 quali eolico e fotovoltaico, per garantire il costante dispacciamento assieme alle centrali elettriche di produzione. \nQuesto sostanzialmente vuol dire creare un'infrastruttura o strato ICT sovrapposto o affiancato alla rete elettrica, che metta in comunicazione le centrali di autoproduzione sulla rete di distribuzione con le centrali elettriche centralizzate di grande potenza, scambiando con esse informazioni sull'energia prodotta e regolando di conseguenza il dispacciamento dell'energia. Tale infrastruttura pu\u00f2 essere un'infrastruttura di rete TLC ad hoc oppure usufruire della rete elettrica stessa per veicolare informazione (es. tecnologia powerline). Queste reti sono quindi regolate da opportuni software di gestione che realizzano un controllo ad informazione, grazie anche a strumenti di monitoraggio intelligenti tenendo traccia di tutto il flusso elettrico del sistema (telegestione), come pure strumenti appunto per integrare energia rinnovabile nella rete. Quando il costo dell'energia diventa minore, una smart grid pu\u00f2 anche decidere di attivare automaticamente processi industriali oppure elettrodomestici casalinghi.\nMolti governi al mondo stanno spingendo verso la costruzione di sistemi di distribuzione e gestione intelligenti dell'energia elettrica, indirizzati all'indipendenza energetica e alla lotta al riscaldamento globale. I contatori intelligenti fanno parte di queste iniziative.\nObiettivi.\nIn linea di principio, la smart grid (conosciuta anche come \"rete intelligente\" o della \"generazione diffusa\") \u00e8 una evoluzione delle reti di energia elettrica che dal XX secolo generalmente \u201cdiffondono\u201d l'energia da pochi generatori o centrali a un grande numero di utenti.\nL'innovazione consente di far viaggiare l'energia elettrica da pi\u00f9 nodi rendendo la rete in grado di rispondere tempestivamente alla richiesta di maggiore o minore consumo di uno o pi\u00f9 utenti e rendendo immediata e ottimale la gestione come un vero e proprio organismo intelligente.\nPerseguire questo risultato \u00e8 complesso ma si sta raggiungendo per gradi. Ad esempio, al momento \u00e8 possibile distinguere le ore di maggiore richiesta dalle ore di minore consumo facendo pagare un costo superiore a chi utilizza l'energia nelle ore di punta attraverso il meccanismo delle \"fasce orarie\" e dando contemporaneamente un incentivo maggiore a chi produce nelle medesime ore.\nUna \"smart grid\" pu\u00f2 effettuare il routing dell'energia per rispondere a diverse esigenze tecniche.\nLa rete pu\u00f2:\nLa smart grid non \u00e8 una singola rete, ma un insieme di reti, che hanno il compito di mettere in contatto diverse strutture dei produttori di energia (che attualmente si connettono manualmente alla rete nazionale e si organizzano autonomamente) su vari livelli e con una coordinazione automatica. La smart grid aumenta la connettivit\u00e0, l'automazione e la coordinazione tra fornitori, consumatori e rete, per compiere al meglio i lavori di trasmissione e distribuzione dell'energia.\nRispondere a molte condizioni in fornitura e domanda.\nGli eventi a cui potrebbe rispondere una smart grid, detta in senso lato, si verificano ovunque nella catena di produzione, di distribuzione e di domanda dell'energia elettrica.\nAlcuni eventi possono generalmente verificarsi nell'ambiente, per es. nuvolosit\u00e0 che blocca la radiazione solare e riduce la quantit\u00e0 di energia solare o una giornata molto calda che richiede un uso maggiore di aria condizionata.\nAltri casi potrebbero verificarsi commercialmente nel mercato della fornitura di energia elettrica, per es. i consumatori cambiano il loro uso di energia appena vengono stabiliti i prezzi per ridurre l'uso di energia durante un alto picco di domanda.\nUlteriori eventi potrebbero verificarsi localmente sulla rete di distribuzione, per es. un trasformatore MV non funziona pi\u00f9, richiedendo un temporaneo arresto di una linea di distribuzione.\nInfine, questi casi potrebbero verificarsi in casa, per es. tutti smettono di lavorare, mettendo vari dispositivi in ibernazione, e i dati cessano di fluire a un IPTV.\nOgni caso motiva un cambiamento nel flusso di energia.\nFunzioni.\nLe smart grid assolvono quindi diverse funzionalit\u00e0, oltre a quella del supporto alla generazione distribuita, grazie ad un insieme di strumenti \"intelligenti\", e sono elencate qui di seguito. \nAutoriparazione.\nUsando sensori embedded sistema real-time e sistemi di controllo automatici per anticipare, individuare e rispondere a problemi del sistema, una smart grid evita o riduce i problemi di sovracorrente o interruzione dell'energia. Si prevede di utilizzare un sistema automatico capace di apprendimento per individuare cause di guasto e piani di risoluzione, quando vengono risolti problemi della rete con strategie efficaci.\nPartecipazione dei consumatori.\nI consumatori di energia possono beneficiare di una riduzione dei costi, poich\u00e9 l'efficienza energetica derivante dalla corretta gestione di una smart grid consente una notevole riduzione dei costi di gestione imputabili alle societ\u00e0 operanti nel campo. Inoltre, con una rete intelligente, \u00e8 molto facile per un consumatore scegliere il proprio operatore e in questo modo attivare la concorrenza. Inoltre \u00e8 pi\u00f9 semplice immettere energia in rete per quei consumatori che posseggono piccoli impianti casalinghi. La possibilit\u00e0 di partecipare alla gestione dell'energia elettrica porta a parlare di democratizzazione energetica.\nResistenza agli attacchi.\nLe tecnologie della rete intelligente consente anche di riconoscere e rispondere a interruzioni manuali della fornitura elettrica. Il sistema dovrebbe consentire di isolare le aree coinvolte e redirezionare il flusso energetico verso altre aree.\nPotenza di alta qualit\u00e0.\nLa stabilit\u00e0 della tensione elettrica che giunge al consumatore \u00e8 un fattore di qualit\u00e0 importante. Costi economici altissimi attualmente vengono affrontati per garantire questa caratteristica. Le tecnologie smart grid permettono di tenere stabile questa caratteristica molto pi\u00f9 facilmente.\nAbilitazione del mercato energetico elettrico.\nAumentare le possibilit\u00e0 di trasmettere l'energia fa in modo che siano pi\u00f9 facili gli approvvigionamenti da soggetti diversi. Quando vendere e produrre elettricit\u00e0 diventa pi\u00f9 semplice, si attivano dei mercati su scala diversa e si modificano le leggi che regolano i mercati energetici.\nOttimizzazione dei guadagni.\nLe smart grid consentono di ridurre alcune voci dei costi di gestione delle infrastrutture tra cui le perdite per il transito dell'energia in quanto viene agevolato il consumo della produzione locale. Per contro esiste una maggiore complessit\u00e0 intrinseca dei sistemi di protezione che devono tenere conto dei flussi energia mantenendo la capacit\u00e0 di distinguere i guasti dai prelievi.\nL'intermittenza delle fonti di energia.\nQuestioni ambientali renderanno fondamentale l'introduzione di grosse quantit\u00e0 di energia proveniente da fonti rinnovabili. Esse per\u00f2, per la maggior parte, sono intermittenti. Permettendo l'adattamento e la riorganizzazione dinamica della rete, una smart grid consentir\u00e0 un uso massiccio di queste fonti in particolare per la mobilit\u00e0 elettrica.\nIn generale \u00e8 attraverso accumulatori \"intelligenti\" che pu\u00f2 ottimizzarsi la disponibilit\u00e0 di energia anche per altri usi; gli accumulatori sono una parte essenziale dei nuovi concetti di distribuzione, per esempio le microgrid.\nSmart grid in Italia.\nL'Italia \u00e8 la prima nazione del mondo a dotarsi di smart grid su scala nazionale nel 2006: la prima rete Smart grid funzionante \u00e8 stata implementata mediante delle simulazioni in zone limitate da parte di Enel quali, ad esempio, il progetto europeo Grid4eu."}
{"id": "2737554", "revid": "29005112", "url": "https://it.wikipedia.org/wiki?curid=2737554", "title": "Loch Ness (film)", "text": ""}
{"id": "2737557", "revid": "767487", "url": "https://it.wikipedia.org/wiki?curid=2737557", "title": "Oldenhorn", "text": "L'Oldenhorn (3.132\u00a0 - in francese \"Becca d'Audon\") \u00e8 una montagna delle Alpi di Vaud nelle Alpi Bernesi.\nDescrizione.\nLa montagna si trova in Svizzera tra il Canton Vallese, il Canton Berna e il Canton Vaud. Appartiene al massiccio dei Diablerets."}
{"id": "2737559", "revid": "24443", "url": "https://it.wikipedia.org/wiki?curid=2737559", "title": "Becca d'Audon", "text": ""}
{"id": "2737560", "revid": "2091899", "url": "https://it.wikipedia.org/wiki?curid=2737560", "title": "Menace", "text": "Menace \u00e8 un videogioco sparatutto a scorrimento orizzontale sviluppato da DMA Design e pubblicato da Psygnosis. \u00c8 stato in origine pubblicato per Amiga nel 1988, e ne \u00e8 stato eseguito il \"porting\" per Atari ST, Commodore 64 ed MS-DOS nel 1989. Il gioco \u00e8 ambientato sul pianeta Draconia, dove il giocatore ha il compito di distruggere i meccanismi di difesa del pianeta allo scopo di uccidere le pericolose creature che lo infestano.\nIl gioco \u00e8 stato progettato da David Jones, ed \u00e8 stato il primo gioco sviluppato dalla sua societ\u00e0 DMA Design. Dopo averne iniziato lo sviluppo nella sua camera da letto a casa dei suoi genitori, Jones inizi\u00f2 a cercare uno studio di sviluppo ufficiale e un editore quando il gioco stava per essere concluso. Alla fine stabil\u00ec un accordo di pubblicazione con Psygnosis, che pubblic\u00f2 per la prima volta il gioco nel 1988 ricevendo recensioni positive; sono stati elogiati la grafica, il suono e il gameplay del gioco, mentre le critiche sono state dirette ai suoi \"porting\" verso i computer con hardware inferiore. Il gioco ebbe successo commerciale, vendendo oltre 20.000 copie.\nTrama.\nLa storia ha luogo in una galassia aliena, in cui un gruppo di dittatori planetari sono banditi dai loro pianeti natali per i loro crimini e si alleano per organizzare la loro vendetta. Usando le loro forze combinate e la loro intelligenza, i dittatori costruiscono Draconia, un pianeta artificiale progettato per crescere e generare creature violente e macchine che obbediscono al loro comando. Draconia e i suoi creatori vengono scoperti, e scopo del giocatore \u00e8 di fermare i piani dei dittatori distruggendo i sei meccanismi di difesa viventi del pianeta, per distruggere infine Draconia stesso.\nModalit\u00e0 di gioco.\n\"Menace\" \u00e8 uno sparatutto a scorrimento orizzontale con grafica 2D. Il giocatore controlla una potente navicella da combattimento aliena, muovendosi attraverso sei livelli sul pianeta Draconia per avanzare nel gioco. Il giocatore pu\u00f2 usare le armi della nave, come laser e cannoni, per attaccare i nemici man mano che avanza, e arrivare a sconfiggere il boss di ogni livello, ovvero un guardiano di Draconia. I sei boss agiscono come meccanismi di difesa viventi di Draconia: il pianeta \u00e8 stato creato per ospitare creature raccapriccianti e pericolose, delle quali sono presenti oltre sessanta tipi, che partecipano ad attivit\u00e0 illegali. Nei livelli il giocatore recupera detriti spaziali che possono essere convertiti in potenziamenti per la nave: i detriti appaiono come power-up e garantiscono al giocatore armi e potenziamenti aggiuntivi, come laser, cannoni, e miglioramenti alla nave e alla potenza delle armi. La nave ha inoltre uno scudo, che fornisce protezione temporanea dai nemici; il contatto con nemici e ostacoli riduce gli scudi, aumentando la vulnerabilit\u00e0 del giocatore alla morte.\nI livelli del gioco sono sei:\nSviluppo e pubblicazione.\nDMA Design \u00e8 stata fondata nel 1987 da David Jones, Russell Kay, Steve Hammond e Mike Dailly, a Dundee, in Scozia. Lavorando inizialmente con il nome di \"Acme Software\", hanno iniziato a sviluppare videogiochi per Commodore 64 e Amiga. Jones, che all'epoca frequentava il Dundee Institute of Technology, inizi\u00f2 a sviluppare \"Menace\" con il titolo provvisorio \"CopperCon1\", nella sua camera da letto a casa dei suoi genitori. Per pubblicare il gioco nel 1988, Jones si rivolse per la prima volta alla Hewson Consultants, dove Andrew Braybrook prov\u00f2 il gioco e lo consigli\u00f2 ad Andrew Hewson. Quando Jones fu informato che Hewson voleva che il gioco fosse \"la versione Amiga di Zynaps\", si rese conto che le vendite sarebbero state limitate e si rifiut\u00f2 di firmare il contratto; nonostante ci\u00f2, Hewson aveva gi\u00e0 promosso il gioco su \"Popular Computing Weekly\", prima che l'accordo fosse ufficialmente abbandonato. Dopo aver firmato un accordo di pubblicazione con Psygnosis, la \"Acme Software\" fu ribattezzata DMA Design.\nTony Smith lavor\u00f2 su alcuni sfondi e sulla grafica, mentre Jones disegn\u00f2 i livelli. Jones decise che \"Menace\" sarebbe stato un gioco a scorrimento laterale dopo aver giocato a giochi arcade come \"Nemesis\" (1985) ed \"R-Type\" (1987). La Psygnosis non riusc\u00ec ad definire il design della navicella controllata dal giocatore; di conseguenza, Smith spesso riprogett\u00f2 la nave introducendo molte variazioni. Il team riscontr\u00f2 difficolt\u00e0 nel trasferire il gioco su Atari ST, a causa delle limitazioni dell'hardware nell'esecuzione dello scorrimento laterale fluido. Tuttavia Brian \"Biscuit\" Watson, che la squadra incontr\u00f2 in un club di computer nel 1984, scopr\u00ec una tecnica per superare questa difficolt\u00e0. Altre limitazioni includevano il minor numero di colori disponibili con l'hardware; Smith quindi adatt\u00f2 i suoi progetti di conseguenza. Dopo aver completato il suo gioco, Kay fu assegnato al \"porting\" di \"Menace\" per PC. Durante lo sviluppo, gli effetti sonori furono temporaneamente sostituiti con quelli di \"Salamander\" (1986); Jones registr\u00f2 gli effetti sonori del gioco, mentre Hammond e Dailly li riproducevano. Prima di ci\u00f2, gli effetti sonori temporanei consistevano in rumori creati da Jones. Gli effetti sonori finali del gioco furono progettati dal musicista David Whittaker. La copertina fu disegnata da Ian Craig.\nAlla fine dello sviluppo, il gioco era noto come \"Draconia\", prima di essere ribattezzato \"Menace\" poco prima della pubblicazione, scoprendo che un altro gioco aveva lo stesso titolo. Fu pubblicato nel 1988 per Amiga e nel 1989 per Atari ST, Commodore 64 ed MS-DOS. Il gioco gener\u00f2 un notevole guadagno in denaro per DMA Design, consentendo alla societ\u00e0 di sviluppare ulteriori giochi. Il gioco ha venduto 20.000 copie, generando un ricavo di circa 20.000 sterline.\nAccoglienza.\nIl gioco ha ricevuto recensioni per lo pi\u00f9 positive dalla critica al momento della pubblicazione, in particolare per il suo gameplay, il design grafico e il comparto sonoro. Le critiche erano anche dirette ai \"porting\" del gioco, e alle limitazioni incontrate con i relativi hardware meno performanti. Jason Holborn di \"ST/Amiga Format\" ha scritto che il gioco \"fornisce alcune delle migliori esperienze di azione arcade\" in un gioco per Amiga.\nHolborn di \"ST/Amiga Format\" ha definito il gameplay \"eccezionale\" e \"avvincente\", affermando che i giocatori rimarranno \"coinvolti per ore e ore\". Ciaran Brennan di \"Computer and Video Games\" ha elogiato la sua rigiocabilit\u00e0, scrivendo che ha \"abbastanza profondit\u00e0 per farla durare\". Al contrario, Kati Hamza di \"Zzap!64\" ha scritto che il gameplay \u00e8 \"piuttosto scarso\", non gradendo il design del ritmo e dei livelli, e Maff Evans nella stessa recensione lo ha definito \"noioso e poco gratificante\", sottolineando la mancanza di entusiasmo e ricompensa. \"The Games Machine\" ha condannato lo \"scorrimento a scatti\" nella versione per MS-DOS, mentre Rod Lawton di \"ACE\" ha definito il gameplay della versione per Amiga \"ostinatamente a 8 bit\".\nLa grafica del gioco ha ricevuto reazioni positive. Lawton di \"ACE\" l'ha definita \"attraente\", e Holborn di \"ST/Amiga Format\" l'ha chiamata \"visceralmente meravigliosa\", definendo \"Menace\" \"uno dei giochi che meglio si presenta\". Mentre Hamza di \"Zzap!64\" ha ritenuto che la versione per Amiga fosse \"benedetta con una bella grafica\", ha scritto che la versione per Commodore 64 ha \"una presentazione sorprendentemente debole\"; allo stesso modo, Evans ha definito la grafica \"mal realizzata\". \"The Games Machine\" fu delusa dalla grafica, in particolare identificando le limitate capacit\u00e0 di colore della versione per Atari ST.\nI recensori hanno elogiato l'uso del sonoro da parte del gioco. Holborn di \"ST/Amiga Format\" ha lodato il fatto che la colonna sonora fosse appropriata al gameplay, definendola \"geniale\" e descrivendo quanto le voci campionate e gli effetti sonori migliorassero le sensazioni provate durante il gioco. \"The Games Machine\" ha paragonato favorevolmente la colonna sonora a quella di \"Xenon\" (1988); tuttavia, ha fatto notare quanto i suoni nella versione per Atari ST siano \"meno chiari\", e definito \"patetici\" gli effetti sonori della versione per MS-DOS. \"Zzap!64\" ha definito la colonna sonora \"nella media\", e ha scritto che i \"patetici effetti [sonori] aggiungono poca atmosfera\"."}
{"id": "2737565", "revid": "15756", "url": "https://it.wikipedia.org/wiki?curid=2737565", "title": "Los Santos", "text": ""}
{"id": "2737567", "revid": "282094", "url": "https://it.wikipedia.org/wiki?curid=2737567", "title": "Giambattista Pio", "text": ""}
{"id": "2737579", "revid": "767487", "url": "https://it.wikipedia.org/wiki?curid=2737579", "title": "Pink Cadillac", "text": "Pink Cadillac \u00e8 un film del 1989 diretto da Buddy Van Horn, con Clint Eastwood e Bernadette Peters.\nTrama.\nRoy fa parte di una piccola band neo-nazista in cerca di denaro sporco, ma sua moglie Lou si oppone e fugge. Il marito per\u00f2, insieme al suo gruppo di malintenzionati, riesce a 'rapire' la loro figlia.\nTommy Novak, istrionico cacciatore di taglie, decide di aiutare Lou. Dopo averla rintracciata la riporta indietro impegnandosi a riconsegnarle la figlia."}
{"id": "2737583", "revid": "29005419", "url": "https://it.wikipedia.org/wiki?curid=2737583", "title": "Scuola di superpoteri", "text": ""}
{"id": "2737584", "revid": "6923", "url": "https://it.wikipedia.org/wiki?curid=2737584", "title": "Isamot Kol", "text": "Isamot Kol \u00e8 un personaggio dei fumetti DC Comics, creato dagli scrittori Geoff Johns e Dave Gibbons, e dall'artista Patrick Gleason. Supereroe extraterrestre originario del pianeta Thanagar, membro della forza di polizia intergalattica nota come il Corpo delle Lanterne Verdi. Comparve per la prima volta in \"Green Lantern Corps: Recharge\" n. 1 nel novembre 2005. Fu chiamato Isamot in onore all'editore Peter Tomasi, del quale \"Isamot\" \u00e8 il cognome scritto al contrario.\nBiografia del personaggio.\nKol \u00e8 un Lizarkon, soldato veterano della guerra tra il pianeta Rann e il pianeta Thanagar. Membro dell'Armata Imperiale Thanagariana, Kol stava per essere giustiziato per aver ucciso il proprio comandante, poich\u00e9 quest'ultimo voleva arrendersi ad uno squadrone di Ranniani. Kol spieg\u00f2 ad un compagno prigioniero che odiava i codardi, e che, dopo aver ucciso il suo superiore, lui ed il resto della sua squadra sconfissero i ranniani. I suoi compagni soldati tentarono far apparire la morte del comandante come se fosse stato un incidente, mentre lui, personalmente, avendo fatto della verit\u00e0 il suo principio guida, rifiut\u00f2 di mentire.\nNel momento esatto in cui stava per essere decapitato, per\u00f2, venne salvato da un anello del potere, la potente arma offerta ad ogni Lanterna Verde. Il Corpo era in procinto di reclutare 7.200 nuovi membri nello sforzo di ricostituire i ranghi dopo la distruzione avvenuta per mano dell'entit\u00e0 criminale nota come Parallax. Gli anelli permettevano ai loro portatori di evocare, virtualmente, ogni oggetto o forma di energia limitata solo dall'immaginazione e dalla forza di volont\u00e0 del portatore, e cos\u00ec l'anello, avente al suo interno un computer senziente, liberar\u00f2 Kol, permettendogli di fuggire. Il suo compagno prigioniero gli chiese di portarlo con s\u00e9, ma Kol si rifiut\u00f2, affermando che entrambi si erano meritati il proprio destino.\nKol fu portato sul pianeta Oa, casa dei Guardiani dell'Universo, amministratori e controllori del Corpo, responsabili dell'addestramento delle Lanterne Verdi.\nGilda dei Ragni.\nA Kol fu dato un distintivo temporaneo e venne affiancato al suo nuovo partner, la nuova recluta Vath Sarn, un Ranniano anche lui reduce di guerra. In contrasto con la disciplina e l'adattabilit\u00e0 di Sarn, Kol vedeva ancora Sarn come un nemico, fomentando con lui un conflitto, fin dalla prima missione alla quale furono assegnati. La missione prevedeva che i due deviassero ogni astronave che stata avvicinandosi alla Stella 38, che, come altre stelle prima di lei, iniziava a mostrare segni di instabilit\u00e0. Kol si adatt\u00f2 con estrema difficolt\u00e0 anche ai protocolli del Corpo, discutendo i suoi ordini, e anche minacciando una nave-ospedale Okaarana, sparandogli contro, dopo aver rifiutato di cambiare rotta. La stella, infine, divenne una supernova, e le due reclute tentarono valorosamente di allontanare l'astronave dal buco nero che si era appena formato, invece, vi furono risucchiati. Tutto ci\u00f2 fu opera della Gilda dei Ragni, che operava dal sistema Vega, un sistema proibito alla giurisdizione delle Lanterne Verdi. Furono poi ritrovati dall'istruttore delle Lanterne Verdi, Kilowog, che, per fare questo, fu costretto a rompere le regole del Corpo.\nMa la Gilda dei Ragni li individu\u00f2 e li attacc\u00f2. I tre furono raggiunti da Guy Gardner e Kyle Rayner, che, per soccorrere la recluta Lanterna Verde Soranik Natu, avevano anche loro infranto le regole del corpo. Sorsanik Natu non voleva essere una Lanterna Verde a causa della connessione della sua razza con Sinestro, un leader che i Korugariani vedevano come un dittatore, e la sua voglia di uscire dal Corpo la faceva apparire come una traditrice agli occhi di Isamot. Nonostante questo ed altri conflitti, le sei Lanterne riuscirono con successo a tornare su Oa. Aiutarono, infine, a respingere l'invasione delle forze della Gilda dei Ragni.\nProblemi Thanagariani.\nIsamot decise di limitare il suo tempo di servizio come Lanterna Verde, a causa della sua urgenza di accoppiarsi, esigenza che matur\u00f2 come membro della sua specie. Annunci\u00f2 che per un po' di tempo avrebbe desiderato servire su Thanaga, vivendo con la sua compagna Qaylyra, un'altra saura.\nSfortunatamente, le forze della cittadella, presunti alleati di Rann, attaccarono Thanagar proprio mentre la compagna di Isamot entrava nel periodo del processo riproduttivo. A quel punto, Isamot doveva scegliere tra il suo partner o la sola possibilit\u00e0 di una famiglia. Scelse il suo partner, ma nel momento in cui torn\u00f2, Qaylyra aveva scelto un altro compagno con cui accoppiarsi. Con la fine delle sue urgenze di accoppiamento, Isamot ritorn\u00f2 al servizio a tempo pieno.\nIsamot combatt\u00e9 insieme a Sarn durante la guerra contro i Sinestro Corps. Successivamente, fu costretto a tornare su Oa per prendere parte in un'incursione a causa della possibilit\u00e0 della rottura del trattato stipulato nelle profondit\u00e0 dello spazio Okarrano, insieme ad altre Lanterne Verdi. L'atto stesso di essere portato su Oa lo costrinse a distruggere gli ufficiali di polizia volanti di Thanagar, che derisero e insultarono il concetto stesso di \"esca\" Lanterna Verde. Isamot fu parte della forza di Lanterne Verdi inviate su una Terra devastata dal tempo.\nLa notte pi\u00f9 profonda.\nUno sciame di anelli neri del potere discesero su Oa, tramutando tutti gli onorati defunti nella cripta delle Lanterne Verdi in Lanterne Nere, che prontamente attaccarono le Lanterne vive. Quando Isamot e Varn si ritrovarono sopraffatti dalla folla di morti, furono salvati da un membro della Trib\u00f9 Indigo.\nAltri media.\nIsamot Kol \u00e8 una delle Lanterne Verdi che combattono Sinestro in \"\"."}
{"id": "2737593", "revid": "1728", "url": "https://it.wikipedia.org/wiki?curid=2737593", "title": "Moniteur", "text": ""}
{"id": "2737594", "revid": "767487", "url": "https://it.wikipedia.org/wiki?curid=2737594", "title": "Raffaele De Giuli", "text": "Biografia.\nNato in un piccolo paese della Valstrona, Luzzogno, De Giuli si avvicin\u00f2 in tenera et\u00e0 ai Salesiani, presso i quali frequent\u00f2 gli studi ginnasiali a Valdocco. In seguito entr\u00f2 nel Seminario di Novara, dove venne ordinato sacerdote nel 1908. Alla Societ\u00e0 di Don Bosco rimase poi sempre legato, divenendo cooperatore salesiano.\nDopo diverse esperienze all'estero come cappellano militare tra i fanti e gli artiglieri. In particolare fu vicino ai soldati del generale Alberico Alberticci durante la battaglia di Bligny nell'agosto del 1918. Dal 1913 al 1925 fu parroco di Vacciago, frazione del comune di Ameno. Nel 1925 divenne parroco di Domodossola. In questa parrocchia presiedette un Congresso Eucaristico Diocesano (1931) e fece erigere il nuovo oratorio.\nIl 10 giugno 1936 venne nominato vescovo di Capaccio-Vallo, diocesi che nel 1945 mut\u00f2 il nome in Vallo di Lucania.\nIl 30 agosto 1936 venne consacrato vescovo a Domodossola da mons. Giuseppe Castelli vescovo di Novara e come co-consacranti mons. Gaudenzio Manuelli arcivescovo dell'Aquila e mons. Sebastiano Briacca vescovo di Mondov\u00ec, entrambi originari della diocesi di Novara.\nPoco dopo aver fatto il suo ingresso in diocesi, avvenuto il 24 ottobre 1936, inizi\u00f2 subito la visita pastorale per avere una conoscenza della realt\u00e0 e nel 1940 fece celebrare il II Congresso Eucaristico Diocesano, interrotto a causa della guerra.\nIl 18 febbraio 1946 venne poi trasferito alla diocesi di Albenga, dove rimarr\u00e0 fino alla morte, nel 1963. Il suo paese di origine, la frazione Luzzogno a cui era profondamente legato, ancora oggi lo ricorda per la sua semplicit\u00e0 e attaccamento alla vita del paese, per il quale fece costruire l'asilo parrocchiale. Il motto del suo stemma fu \"ut raphael medicina dei\", e tra le altre cose raffigurava il Santuario della Colletta, a cui era molto attaccato. Il 18 aprile 2013 venne ricordato a Luzzogno il 50\u00b0 della sua morte e fu ricordato anche da Mons. Franco Giulio Brambilla a Domodossola, citt\u00e0 in cui \u00e8 sepolto.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "2737595", "revid": "628767", "url": "https://it.wikipedia.org/wiki?curid=2737595", "title": "Distretto di Gorkha", "text": " \nIl distretto di Gorkha \u00e8 un distretto del Nepal, in seguito alla riforma costituzionale del 2015 fa parte della provincia Gandaki Pradesh. \nIl capoluogo \u00e8 Gorkha.\nGeograficamente il distretto appartiene alla zona collinare della Mahabharat Lekh, anche se la parte settentrionale ricade nella zona Himalayana con il gruppo di cime del Manaslu (ottava montagna pi\u00f9 alta del mondo con 8163 m.), Ngadi Chuli (7.871 m), e Himal Chuli (7.893 m), tutti nella parte nord-occidentale. Tutta la zona settentrionale ricade nell'area protetta del Manasalu.\nIl principale gruppo etnico presente nel distretto \u00e8 quello dei Gurung.\nMunicipalit\u00e0.\nIl distretto \u00e8 suddiviso in 11 municipalit\u00e0, due sono urbane e nove sono rurali."}
{"id": "2737597", "revid": "1728", "url": "https://it.wikipedia.org/wiki?curid=2737597", "title": "Journal Officiel", "text": ""}
{"id": "2737598", "revid": "1310927", "url": "https://it.wikipedia.org/wiki?curid=2737598", "title": "Kim Young-kwang", "text": ""}
{"id": "2737600", "revid": "1522738", "url": "https://it.wikipedia.org/wiki?curid=2737600", "title": "Masaru Daimon", "text": ""}
{"id": "2737601", "revid": "647919", "url": "https://it.wikipedia.org/wiki?curid=2737601", "title": "Cabinet des M\u00e9dailles", "text": ""}
{"id": "2737607", "revid": "1728", "url": "https://it.wikipedia.org/wiki?curid=2737607", "title": "Henri-Michel Lavoix", "text": ""}
{"id": "2737612", "revid": "1305772", "url": "https://it.wikipedia.org/wiki?curid=2737612", "title": "Cattedrale di Friburgo", "text": ""}
{"id": "2737615", "revid": "838137", "url": "https://it.wikipedia.org/wiki?curid=2737615", "title": "Cho Yong-hyung", "text": ""}
{"id": "2737616", "revid": "486946", "url": "https://it.wikipedia.org/wiki?curid=2737616", "title": "Daimon Masaru", "text": ""}
{"id": "2737618", "revid": "486946", "url": "https://it.wikipedia.org/wiki?curid=2737618", "title": "Marcus Damon", "text": ""}
{"id": "2737619", "revid": "1305772", "url": "https://it.wikipedia.org/wiki?curid=2737619", "title": "Imma Be", "text": "Imma Be \u00e8 un singolo del gruppo musicale statunitense The Black Eyed Peas, pubblicato il 15 dicembre 2009 come quarto estratto dal quinto album in studio \"The E.N.D.\".\nDescrizione.\nIl brano \u00e8 stato originariamente scelto dalla band come primo singolo promozionale a maggio in attesa dell'uscita dell'album. Si tratta di una midtempo prodotta da Will.i.am, la cui caratteristica principale \u00e8 la variazione di ritmo che inizia nella seconda parte della canzone. Questo elemento caratterizza anche la maggior parte degli altri brani dell'album. Il pezzo \u00e8 stato accostato da molte riviste e critici musicali al loro singolo \"My Humps\" a causa della continua ripetizione del titolo della canzone; tra queste riviste c'\u00e8 \"Vibe\" che l'ha definita la \"My Humps del 3008\".\nVideo musicale.\nIl videoclip, girato il 13 gennaio 2010, \u00e8 uscito sotto il titolo \"Imma Be Rocking That Body\", in quanto include anche il successivo singolo \"Rock That Body\".\nEsso inizia con will.i.am che in uno studio mostra agli altri componenti la sua invenzione: una macchina in grado di cantare e rappare al posto di un cantante in carne ed ossa. Mentre will.i.am \u00e8 molto entusiasta della creazione, Fergie non \u00e8 molto convinta e dopo una discussione con l'amico abbandona lo studio dicendo \"Non siamo robot!\". Innervosita, monta sulla sua moto, parte ad alta velocit\u00e0 ma dopo pochi km cade a terra. Da l\u00ec parte la canzone \"Imma Be\" e troviamo Fergie nel deserto che fugge da un robot gigante. Si rifugia in un pub dove trova will.i.am che la porta via grazie ad un'autovettura alquanto futuristica. I due, sempre inseguiti dal robot, incontrano apl.de.ap e Taboo che, dopo uno scontro con il robot era stato tagliato a met\u00e0 al busto. Gli amici lo aiutano a ricomporsi e si teletrasportano tutti insieme nella citt\u00e0. Da qui inizia la canzone \"Rock That Body\".\nNel video sono presenti dei ballerini vestiti da casse audio."}
{"id": "2737623", "revid": "228587", "url": "https://it.wikipedia.org/wiki?curid=2737623", "title": "Prealpi di Friburgo", "text": "Le Prealpi di Friburgo sono un gruppo montuoso delle Prealpi di Vaud e Friburgo.\nPrendono il nome dal Canton Friburgo dove sono particolarmente dislocate. Interessano parzialmente anche il Canton Berna ed il Canton Vaud.\nClassificazione.\nLa SOIUSA le vede come un supergruppo alpino delle Prealpi Svizzere e vi attribuisce la seguente classificazione:\nDelimitazioni.\nRuotando in senso orario i limiti geografici sono: Montreux, Lago Lemano, Vevey, Lago della Gruy\u00e8re, Plaffeien, torrente Sense, Ch\u00fcearnischpass, torrente Simme, Saanenm\u00f6ser-Sattel, Saanen, corso del fiume Saane, Ch\u00e2teau-d'Oex, corso del torrente Hongrin, Colle di Jaman, Montreux.\nSuddivisione.\nLe Prealpi di Friburgo si suddividono in cinque gruppi e sette sottogruppi\nMontagne.\nLe montagne principali delle Prealpi di Friburgo sono:"}
{"id": "2737634", "revid": "599013", "url": "https://it.wikipedia.org/wiki?curid=2737634", "title": "Lee Jung-soo", "text": "Carriera.\nNazionale.\nConvocato per i campionati del mondo del 2010, svoltisi in Sudafrica, segna in Corea del Sud-Grecia il gol dell'1-0 (partita poi vinta dai coreani per 2-0). Nella medesima rassegna mette a segno il secondo gol personale in Corea del Sud-Nigeria, finito 2-2."}
{"id": "2737638", "revid": "111319", "url": "https://it.wikipedia.org/wiki?curid=2737638", "title": "Thomas Wylenzek", "text": ""}
{"id": "2737640", "revid": "30445", "url": "https://it.wikipedia.org/wiki?curid=2737640", "title": "Himal Chuli", "text": ""}
{"id": "2737641", "revid": "599013", "url": "https://it.wikipedia.org/wiki?curid=2737641", "title": "Desir\u00e9-Raoul Rochette", "text": ""}
{"id": "2737651", "revid": "1728", "url": "https://it.wikipedia.org/wiki?curid=2737651", "title": "D\u00e9sir\u00e9 Raoul-Rochette", "text": ""}
{"id": "2737652", "revid": "31886", "url": "https://it.wikipedia.org/wiki?curid=2737652", "title": "Sonia Micela", "text": "Biografia.\nComp\u00ec i suoi studi al Liceo Artistico di Ravenna e poi a \nMilano frequent\u00f2 l'accademia di Brera; suoi maestri furono, tra gli altri, il pittore Carlo Carr\u00e0 e lo scultore Ivo Soli.\nAder\u00ec alla Resistenza e come \"staffetta partigiana\" tenne i contatti tra i gruppi antifascisti.\nDal 1949 al 1955 a Bologna le sue energie furono dedicate ai 4 figli.\nDal 1956 dipinse nel suo studio a Riolo Terme (Ravenna) avendo tra l'altro contatti diretti con l'ambiente lughese. \nDal 1970 visse ed oper\u00f2 a Modena fino alla morte avvenuta nel 1988.\nMostre collettive.\nPartecip\u00f2 a diverse mostre e concorsi collettivi, fra cui:\nCollegamenti esterni.\nMusei e Pinacoteche:"}
{"id": "2737653", "revid": "125939120", "url": "https://it.wikipedia.org/wiki?curid=2737653", "title": "Ki Sung-yueng", "text": "Carriera.\nClub.\nIl 29 settembre 2011, con la maglia del Celtic, segna il suo primo goal in Europa League nell'1-1 contro l'Udinese.\nSwansea e prestito al Sunderland.\nIl 31 agosto 2013 lo Swansea, con il quale team aveva disputato una stagione anonima, lo cede in prestito gratuito al Sunderland. Il 26 dicembre realizza il suo primo gol in Premier League nella vittoria esterna 0-1 contro l'Everton.\nRtiorno al Swansea e passaggio al Newcastle.\nRientrato al Swansea dal prestito, guadagna un posto in prima squadra ed entra a far parte in modo stabile del team inglese. Avendo un contratto in scadenza il 30 giugno 2018 decide di non rinnovarlo.\nIl 30 giugno 2018 firma un contratto con il Newcastle. Con i \"Magpies\" non trova molto spazio, tanto che nella seconda stagione finisce ai margini della rosa, per poi rescindere il suo contratto il 31 gennaio 2020.\nMallorca e ritorno al Seoul.\nIl 25 febbraio 2020 firma per il Mallorca. Il 21 luglio 2020 torna al Seoul, club in cui aveva iniziato la carriera.\nNazionale.\nHa esordito in nazionale il 7 giugno 2008, in una partita cont ro la Giordania. Il 30 gennaio 2019 annuncia il suo ritiro dalla nazionale, con la quale ha disputato 122 gare, condite da 110 marcature.\nStatistiche.\nCronologia presenze e reti con club.\n\"Statistiche aggiornate al 26 luglio 2020.\""}
{"id": "2737657", "revid": "29006372", "url": "https://it.wikipedia.org/wiki?curid=2737657", "title": "Cemento resistente al dilavamento", "text": ""}
{"id": "2737664", "revid": "110157", "url": "https://it.wikipedia.org/wiki?curid=2737664", "title": "Novgorodskij municipal'nij rajon", "text": "Il Novgorodskij municipal'nij rajon () \u00e8 un distretto municipale dell'Oblast' di Novgorod, nella Russia europea; il capoluogo \u00e8 Velikij Novgorod. Istituito il 1\u00ba agosto 1927 ha una popolazione di circa 57.000 abitanti."}
{"id": "2737665", "revid": "30445", "url": "https://it.wikipedia.org/wiki?curid=2737665", "title": "Riserva Naturale Koshi Tappu", "text": ""}
{"id": "2737666", "revid": "47767", "url": "https://it.wikipedia.org/wiki?curid=2737666", "title": "Malgolo", "text": "Malgolo (\"M\u00e0lgol\" in noneso) \u00e8 una frazione del comune di Romeno, nella provincia autonoma di Trento. Si trova al limite settentrionale della media Val di Non.\nStoria.\nIl paese ha radici antiche, come dimostra la presenza del Castel Malgolo, realizzato nel XV secolo, ma sulla base di una preesistente casa fortezza dei signori di Coredo, citata gi\u00e0 nel 1342, e dalla chiesa dedicata a S. Stefano, di poco precedente.\nIn tale data per alleanza matrimoniale pass\u00f2 alla nobile famiglia de Concini.\nMalgolo fu a lungo legato alla pieve di Sanzeno.\nAlla fine della prima guerra mondiale divent\u00f2 capoluogo del comune di Salter-Malgolo, fino al 16 giugno 1928 quando la frazione di Salter fu distaccata e aggregata al comune di Romeno. Malgolo divenne dunque un comune indipendente, ma solo per alcuni mesi: il 27 novembre dello stesso anno fu soppresso e l'abitato venne aggregato a sua volta al comune di Romeno.\nMonumenti e luoghi d'interesse.\nCastelli.\nPoco fuori dal centro abitato, sulla strada che porta a Romeno, si trova Castel Malgolo.\nEconomia.\nMalgolo ha, come tutta la valle di Non, vocazione turistica sia estiva che invernale, e agricola, con la coltivazione intensiva del melo.\nInfrastrutture e trasporti.\nPosta lungo la strada statale 43 dir della Val di Non Malgolo disponeva, fra il 1909 e il 1934, di una propria fermata lungo la Tranvia Dermulo-Fondo-Mendola."}
{"id": "2737668", "revid": "29006507", "url": "https://it.wikipedia.org/wiki?curid=2737668", "title": "Distretto di Novgorod", "text": ""}
{"id": "2737669", "revid": "287204", "url": "https://it.wikipedia.org/wiki?curid=2737669", "title": "Disastro dell'Ibrox", "text": "Con il termine \"disastro dell'Ibrox\" ci si riferisce a due incidenti, avvenuti nel 1902 e nel 1971, che hanno portato alla perdita di vite umane presso l'Ibrox Stadium (ex Ibrox Park) a Glasgow, in Scozia.\nPrimo disastro dell'Ibrox.\nIl 5 aprile 1902, durante l'incontro di calcio tra la Scozia e l'Inghilterra, la Western Tribune Stand appena costruita croll\u00f2 all'improvviso a causa delle forti piogge della notte precedente. I tifosi caddero da una altezza di 12 metri; trovarono la morte 25 persone e vi furono oltre 300 feriti.\nAl momento del crollo lo \"stand\" era composto da terrazzamenti in legno supportato da un telaio a travi in acciaio: dopo questo incidente lo stadio venne ristrutturato e i terrazzamenti vennero rinforzati con il cemento armato.\nDurante il crollo della Western Tribune Stand la partita venne immediatamente interrotta e ripetuta presso il Villa Park di Birmingham il 3 maggio 1902. L'incasso venne donato ai familiari delle vittime.\nUlteriori incidenti.\nNel 1963 vi erano preoccupazioni circa la sicurezza della scalinata adiacente al corridoio 13 dello stadio. Il 16 settembre 1961 due persone restarono uccise probabilmente dalla folla sulla scalinata ed in altri incidenti diverse persone riportarono ferite non gravi. La squadra dei tuttavia spese ben \u00a3 150.000, una somma notevole all'epoca, per la sicurezza dello stadio, ma senza successo.\nSecondo disastro dell'Ibrox.\nIl secondo incidente si verific\u00f2 durante la partita contro il Celtic il 2 gennaio 1971. All'89 minuto il Celtic pass\u00f2 in vantaggio e molti tifosi del Rangers abbandonarono lo stadio. Negli ultimi secondi del secondo tempo Colin Stein segn\u00f2 il goal del pareggio.\nMentre la folla si apprestava ad abbandonare lo stadio, la calca sulla scalinata 13 aument\u00f2. Sembra che qualcuno, probabilmente un bambino portato sulle spalle dal padre, cadde, causando una tragica reazione a catena. La tragedia port\u00f2 alla perdita di 66 vite umane, tra cui molti bambini. La maggior parte dei decessi fu causata dall'asfissia. Oltre 200 tifosi rimasero feriti.\nInizialmente si pens\u00f2 che alcuni fan avessero lasciato lo stadio con un leggero anticipo quando segn\u00f2 il Celtic, e che fossero tornati verso il campo attirati dai canti di gioia per il pareggio di Stein; in questo modo si sarebbero scontrati con i tifosi che stavano lasciando lo stadio al termine della partita. Tuttavia l'inchiesta ufficiale sul disastro non riscontr\u00f2 elementi di verit\u00e0 in questa ipotesi, ed anzi concluse che tutti gli spettatori stavano andando nella stessa direzione al momento della caduta.\nConseguenze.\nAll'indomani del secondo incidente avvenuto presso lo stadio di Ibrox, William Waddell guid\u00f2 una commissione per la radicale ristrutturazione dello stadio, prendendo spunto dallo stadio Signal Iduna Park presso Dortmund; lo stadio divenne un modello di \u00e9lite (classificazione 5 stelle)."}
{"id": "2737670", "revid": "29006535", "url": "https://it.wikipedia.org/wiki?curid=2737670", "title": "Cementi resistenti al dilavamento", "text": ""}
{"id": "2737672", "revid": "716642", "url": "https://it.wikipedia.org/wiki?curid=2737672", "title": "Lee Chung-yong", "text": "Il suo soprannome, \"Dragone Blu\", deriva da una traslitterazione del suo nome \"Chung-Yong\", di origini cinesi e non coreane. Nel gennaio 2009, compare al 40\u00ba posto della classifica stilata dal quotidiano inglese \"The Times\" delle migliori 50 stelle emergenti del calcio globale.\nCarriera nei club.\nLa sua carriera calcistica comincia all'et\u00e0 di 11 anni, e, sebbene molti lo considerassero troppo \"anziano\" per cominciare a giocare, dimostra presto di essere una delle migliori promesse in circolazione.\nSeul.\nNel 2003 Cho Kwang-Rae, allora allenatore dell'FC Seul, comincia a sviluppare un progetto per la creazione di un settore giovanile per rifornire il club di giovani promesse. Lee, al tempo, frequentava la Dobong Middle School, e durante alcune partite con la formazione scolastica colpisce un osservatore del club, che convince Cho ad assistere ad una partita del ragazzo. Basta il primo tempo a convincere l'allenatore che il ragazzo ha un enorme potenziale, portandolo quel giorno stesso alla firma. Per questo Lee lascia subito la scuola per entrare in pieno a far parte dell'FC Seul; questa decisione, per\u00f2, ha anche altri effetti. In Corea del Sud, infatti, \u00e8 ancora obbligatorio il servizio di leva militare, ma lo Stato non arruola coloro che non hanno terminato la scuola superiore. Per questo, Lee \u00e8 libero di affinare le proprie capacit\u00e0 nelle riserve del Seul senza obblighi militari, insieme al suo amico e compagno di nazionale Ki Sung-Yueng.\nNel 2007, \u015eenol G\u00fcne\u015f, noto in maniera particolare in Estremo Oriente per aver guidato la Turchia al terzo posto dei mondiali di Corea-Giappone 2002, diventa l'allenatore del Seul. Dopo aver osservato con attenzione Ki Sung-Yueng e Lee Chung-yong, nota le loro grandi caratteristiche, vedendo in loro importanti risorse per la prima squadra. In questa stagione, Lee gioca 15 volte con la prima squadra, segnando 3 volte.\nL'anno successivo s'impone come titolare nel Seul, con 22 partite in campionato, 5 gol 6 assist. Sia lui che Ki Sung-Yueng giocando una stagione stratosferica, caratterizzata da una grandissima affinit\u00e0 di coppia ed importanti qualit\u00e0 individuali. I tifosi pi\u00f9 affezionati cominciano a chiamarli \"Ssang Yong\" e \"Double Dragon\", giocando ancora una volta sui loro cognomi.\nNella stagione 2009 Lee continua il suo periodo di gran forma, con tre assist nella gara d'apertura contro i Chunnam Dragons il 7 marzo. Il 4 aprile successivo, segna il gol della vittoria in un match contro gli eterni rivali del Seul, i Suwon Samsung Bluewings.\nBolton.\nNell'estate del 2009, l'FC Seul annuncia di aver trovato l'accordo con il Bolton, club di Premier, per il trasferimento di Lee Chung-yong a Horwich. Un comunicato sul sito del club coreano annuncia al riguardo che: \"Il contratto sar\u00e0 firmato ufficialmente dopo che il giocatore avr\u00e0 ottenuto il transfer per l'Inghilterra\". Il 29 luglio 2009 viene ufficializzata la disponibilit\u00e0 del transfer che chiude il trasferimento da 2,2 milioni di sterline. Il giocatore aveva passato le visite mediche e trovato l'accordo per il suo contratto triennale con i dirigenti gi\u00e0 dalla settimana precedente. La conferma ufficiale del passaggio arriva il 14 agosto 2009, quando sceglie la maglia numero 27 e rilascia le prime dichiarazioni da \"Trotter\":\nCuriosamente, Lee \u00e8 l'ultimo trasferimento completato da Gary Megson prima delle sue dimissioni da tecnico del Bolton nel dicembre del 2009.\nLa sua prima presenza con la maglia del Bolton \u00e8 datata 15 agosto 2009, quando subentra a Gavin McCann nella sconfitta casalinga per 1-0 contro il , mentre il suo primo gol con la nuova maglia arriva il 26 settembre nella vittoria per 2-1 contro il Birmingham City. Viene nominato \"Uomo del match\" nella partita contro il , nella quale serve anche un assist al compagno Ricardo Gardner. Come riconoscimento per tutte queste prestazioni positive, Lee viene nominato due volte di seguito nel Soccernet Team di ESPN. La sua forma strabiliante continua per il resto della stagione anche dopo l'esordio con la nazionale, quando fornisce al compagno Ivan Klasni\u0107 l'assist del 3-3 definitivo contro il al Reebok Stadium. In questa partita viene nominato \"Uomo del match\" da Sky Sports con le seguenti motivazioni:\nAlla fine della sua prima stagione in Inghilterra, Lee vince un trio di premi: Giocatore dell'anno del Bolton, Giocatore dell'anno eletto dai suoi compagni e Miglior \"Nuovo Arrivato\". Dopo Sudafrica2010, cui ha partecipato con la sua Corea segnando anche due gol, si vocifera di un interesse del per il giocatore, ma Lee dichiara di voler rimanere al Bolton anche per la stagione successiva.\nCarriera internazionale.\nLa carriera internazionale di Lee comincia nelle file della nazionale coreana Under-20 nel campionato mondiale di categoria nel 2007. Nonostante la Corea abbia dato prova di grande abilit\u00e0 contro avversari come Stati Uniti, Polonia e Brasile (guidato dall'allora giovanissimo Pato), la formazione asiatica non riesce a centrare la qualificazione. Le sue prestazioni individuali, comunque, catturano l'attenzione dei pi\u00f9 scettici, e cominciano a diffondersi voci riguardo all'interesse per Lee da parte di alcuni club europei.\nDopo il suo ciclo in Under-20, Lee passa all'Under-23, con la quale disputa le Olimpiadi di Pechino 2008; il suo primo match con la selezione \u00e8 contro la Siria a Damasco il 17 ottobre 2007.\nIl 31 maggio 2008 il c.t. della nazionale sudcoreana Huh Jung-Moo gli concede l'opportunit\u00e0 di esordire in nazionale maggiore nel match delle qualificazioni per Sudafrica2010 contro la Giordania. Segna il primo gol con la maglia della nazionale nel ritorno di quella stessa partita, il 5 settembre 2008 al Seoul World Cup Stadium. Lee Chung-yong diventa, col passare delle partite una della presenze pi\u00f9 importanti e consistenti della Nazionale sudcoreana nelle qualificazioni che portano alla settima partecipazione consecutiva alla Coppa del Mondo, la ottava in tutto, record per una nazionale asiatica.\nIl 17 giugno 2010, durante la manifestazione, segna un gol nel primo tempo contro l'Argentina; negli ottavi di finale, poi, segna un gol all'Uruguay nella sconfitta per 2-1. Viene inserito nella lista dei 10 talenti emergenti del mondiale dalla rivista statunitense \"Sports Illustrated\".\nStatistiche.\nPresenze e reti nei club.\n\"Statistiche aggiornate al 28 dicembre 2014.\""}
{"id": "2737674", "revid": "287204", "url": "https://it.wikipedia.org/wiki?curid=2737674", "title": "Torneo di Wimbledon 2000", "text": "Il Torneo di Wimbledon 2000 \u00e8 stata la 114\u00aa edizione del Torneo di Wimbledon e terza prova stagionale dello Slam. Si \u00e8 giocato dal 26 giugno al 9 luglio 2000. Il torneo ha visto vincitore l'americano Pete Sampras nel singolare maschile, mentre in quello femminile si \u00e8 imposta l'americana Venus Williams. Nel doppio maschile hanno trionfato gli australiani Todd Woodbridge e Mark Woodforde, il doppio femminile \u00e8 stato vinto dalle statunitensi Serena Williams e Venus Williams e nel doppio misto hanno vinto Kimberly Po con Don Johnson.\nRisultati.\nSingolare maschile.\n Pete Sampras ha battuto in finale Patrick Rafter 6\u20137(10), 7\u20136(5), 6\u20134, 6\u20132\nSingolare femminile.\n Venus Williams ha battuto in finale Lindsay Davenport 6\u20133, 7\u20136(3)\nDoppio maschile.\n Todd Woodbridge / Mark Woodforde hanno battuto in finale Paul Haarhuis / Sandon Stolle 6\u20133, 6\u20134, 6\u20131\nDoppio femminile.\n Serena Williams / Venus Williams hanno battuto in finale Julie Halard-Decugis / Ai Sugiyama 6\u20133, 6\u20132\nDoppio misto.\n Kimberly Po / Don Johnson hanno battuto in finale Kim Clijsters / Lleyton Hewitt 6\u20134,7\u20136(3)\nJunior.\nSingolare ragazzi.\n Nicolas Mahut ha battuto in finale Mario An\u010di\u0107, 3\u20136, 6\u20133, 7\u20135\nSingolare ragazze.\n Mar\u00eda Emilia Salerni ha battuto in finale Tetjana Perebyjnis, 6\u20134, 7\u20135\nDoppio ragazzi.\n Dominique Coene / Kristof Vliegen hanno battuto in finale Andrew Banks / Benjamin Riby, 6\u20133, 1\u20136, 6\u20133\nDoppio ragazze.\n Ioana Gaspar / Tetjana Perebyjnis hanno battuto in finale D\u00e1ja Bed\u00e1\u0148ov\u00e1 / Mar\u00eda Emilia Salerni, 7\u20136(2), 6\u20133"}
{"id": "2737675", "revid": "1573940", "url": "https://it.wikipedia.org/wiki?curid=2737675", "title": "Ken Wallace", "text": ""}
{"id": "2737684", "revid": "287204", "url": "https://it.wikipedia.org/wiki?curid=2737684", "title": "Saul Craviotto", "text": ""}
{"id": "2737690", "revid": "6923", "url": "https://it.wikipedia.org/wiki?curid=2737690", "title": "Kim Chi-woo", "text": ""}
{"id": "2737691", "revid": "827882", "url": "https://it.wikipedia.org/wiki?curid=2737691", "title": "Michail Borisovi\u010d \u0160ein", "text": " \nBiografia.\nRivolte e riconoscimenti.\nNegli anni 1602\u20131603 dom\u00f2 la rivolta dei contadini, e in quelli 1606\u20131607, la rivolta di Ivan Isaevi\u010d Bolotnikov. A seguito di questi successi nel 1605 venne promosso okol'ni\u010dij, e agli inizi del 1607 boiardo. Nel 1607 venne poi nominato voivoda di Smolensk.\nPrimo assedio di Smolensk.\n\u0160ein divenne molto importante dal 1607, quando venne elevato al rango di boiardo e inviato a governare l'importante citt\u00e0 occidentale di Smolensk; in questo ruolo si trov\u00f2 a comandare il contingente militare russo nei 20 mesi di assedio a cui la Confederazione Polacco-Lituana sottopose la citt\u00e0. Intorno alla mezzanotte del 3 giugno 1611, i polacco-lituani, guidati da un traditore, irruppero nella fortezza. \u0160ein oppose una fiera resistenza, ma dovette alla fine capitolare alle forze del generale polacco Potocki. Egli venne torturato al fine di estorcergli l'indicazione del luogo in cui era stato nascosto il favoloso tesoro della citt\u00e0 e a seguito del suo rifiuto venne tenuto prigioniero a Varsavia, assieme alla sua famiglia, per i nove anni successivi.\n\u0160ein pot\u00e9 tornare a Mosca nel 1619, assieme a un altro illustre prigioniero, il Patriarca Filarete. Susseguentemente, divenne uno dei pi\u00f9 ascoltati e fidi consiglieri. Nel corso degli anni 1620, \u0160ein diresse quello che ai giorni nostri si direbbe il ministero della guerra e prese parte a numerosi negoziati segreti. La fama della sua condotta a Smolensk lo rese un personaggio di primo piano alla corte russa.\nSecondo assedio di Smolensk.\nLe nuove ostilit\u00e0 contro la Confederazione Polacco-Lituana scoppiarono nel 1632, e \u0160ein venne inviato, a capo dell'armata russa, allo scopo di riprendere la citt\u00e0 di Smolensk e liberarla dal controllo polacco. L'assedio dur\u00f2 dieci mesi, e la vittoria non sembrava molto distante, quando re Ladislao IV con una piccola forza riusc\u00ec ad allontanare i russi dalle mura di Smolensk ed a catturare i loro rifornimenti a Dorogobu\u017e. Gli ufficiali stranieri di \u0160ein litigarono l'un con l'altro, le loro truppe vennero decimate da epidemie e una gran parte dei soldati russi disert\u00f2 tornando a casa. La posizione di \u0160ein divenne molto pericolosa, poich\u00e9 i rinforzi lungamente attesi erano rimasti attardati a Mo\u017eajsk. Il 15 febbraio 1634 egli fu costretto a capitolare all'esercito del nemico, tra la costernazione dallo zar e dei boiardi che non potevano credere di aver perso una guerra ritenuta gi\u00e0 pressoch\u00e9 vinta.\nCondanna a morte.\nTornato a Mosca, \u0160ein venne accusato di incompetenza e alto tradimento e portato davanti alla Duma dei Boiardi. Venne giudicato colpevole e condannato a morte il 28 aprile 1634. Le sue propriet\u00e0 vennero confiscate e la sua famiglia esiliata."}
{"id": "2737692", "revid": "1573940", "url": "https://it.wikipedia.org/wiki?curid=2737692", "title": "Sa\u00fal Craviotto", "text": "Biografia.\nFa parte del Corpo di Polizia spagnolo. Nel 2017 ha vinto la seconda edizione della versione spagnola del talent show Celebrity MasterChef."}
{"id": "2737694", "revid": "767487", "url": "https://it.wikipedia.org/wiki?curid=2737694", "title": "Torneo di Wimbledon 2000 - Singolare femminile", "text": "Venus Williams ha battuto in finale Lindsay Davenport 6-3 7-6."}
{"id": "2737700", "revid": "287204", "url": "https://it.wikipedia.org/wiki?curid=2737700", "title": "Carlos Perez", "text": ""}
{"id": "2737703", "revid": "287204", "url": "https://it.wikipedia.org/wiki?curid=2737703", "title": "Carlos Perez Rial", "text": ""}
{"id": "2737706", "revid": "287204", "url": "https://it.wikipedia.org/wiki?curid=2737706", "title": "Eerste Divisie 2008-2009", "text": "La Eerste Divisie 2008-2009 \u00e8 stata la 53\u00aa edizione della seconda divisione del campionato olandese di calcio. Il ha vinto il campionato ed \u00e8 stato promosso in Eredivisie, assieme al , vincitore degli spareggi promozione.\nStagione.\nNovit\u00e0.\nDalla Eredivisie 2007-2008 sono stati retrocessi in Eerste Divisie l'Excelsior, ultimo classificato, e il , perdente gli spareggi. Dalla Eerste Divisie 2007-2008 sono stati promossi in Eredivisie il Volendam, primo classificato, e l', vincitore degli spareggi.\nFormula.\nLe 20 squadre partecipanti si affrontano in un girone all'italiana con partite di andata e ritorno per un totale di 38 giornate. Il campionato \u00e8 diviso in sei periodi: Periodo 1 dalla 1\u00aa alla 6\u00aa giornata, Periodo 2 dalla 7\u00aa alla 12\u00aa giornata, Periodo 3 dalla 13\u00aa alla 18\u00aa giornata, Periodo 4 dalla 19\u00aa alla 24\u00aa giornata, Periodo 5 dalla 25\u00aa alla 31\u00aa giornata, Periodo 6 dalla 32\u00aa alla 38\u00aa giornata. Le ultime due giornate di campionato non vengono considerate. La prima classificata viene promossa in Eredivisie. Sono ammesse ai play-off promozione-retrocessione le squadre vincitrici i 6 periodi e le 2 squadre meglio classificate e non vincitrici di periodo. Ai play-off partecipano la 16\u00aa e la 17\u00aa classificata in Eredivisie. Le due squadre vincitrici i play-off sono ammesse in Eredivisie.\nClassifica finale.\nLegenda:\nNote:\nSpareggi.\nAgli spareggi promozione-retrocessione hanno partecipato le squadre vincitrici i 6 periodi, le squadre meglio classificate e non vincitrici di periodo e la 16\u00aa e la 17\u00aa classificata in Eredivisie (Roda e De Graafschap). Le due squadre vincitrici i play-off sono ammesse in Eredivisie 2009-2010."}
{"id": "2737708", "revid": "729019", "url": "https://it.wikipedia.org/wiki?curid=2737708", "title": "Torneo di Wimbledon 2000 - Doppio femminile", "text": "Lindsay Davenport e Corina Morariu erano le detentrici del titolo, ma quest'anno non hanno partecipato nel doppio.\nSerena Williams e Venus Williams hanno battuto in finale Julie Halard-Decugis e Ai Sugiyama 6-3, 6-2."}
{"id": "2737709", "revid": "1573940", "url": "https://it.wikipedia.org/wiki?curid=2737709", "title": "Carlos P\u00e9rez Rial", "text": ""}
{"id": "2737710", "revid": "287204", "url": "https://it.wikipedia.org/wiki?curid=2737710", "title": "Saul Craviotto Rivero", "text": ""}
{"id": "2737711", "revid": "89688", "url": "https://it.wikipedia.org/wiki?curid=2737711", "title": "Memoire DX", "text": ""}
{"id": "2737712", "revid": "29007145", "url": "https://it.wikipedia.org/wiki?curid=2737712", "title": "Segni artificiali", "text": ""}
{"id": "2737713", "revid": "1573940", "url": "https://it.wikipedia.org/wiki?curid=2737713", "title": "Martin Hollstein", "text": ""}
{"id": "2737714", "revid": "29007196", "url": "https://it.wikipedia.org/wiki?curid=2737714", "title": "Segno artificiale", "text": ""}
{"id": "2737715", "revid": "29007206", "url": "https://it.wikipedia.org/wiki?curid=2737715", "title": "Segni naturali", "text": ""}
{"id": "2737716", "revid": "29007228", "url": "https://it.wikipedia.org/wiki?curid=2737716", "title": "Segno naturale", "text": ""}
{"id": "2737717", "revid": "29007250", "url": "https://it.wikipedia.org/wiki?curid=2737717", "title": "Segni intenzionali", "text": ""}
{"id": "2737720", "revid": "29007265", "url": "https://it.wikipedia.org/wiki?curid=2737720", "title": "Segno intenzionale", "text": ""}
{"id": "2737723", "revid": "1310927", "url": "https://it.wikipedia.org/wiki?curid=2737723", "title": "Cho Won-hee", "text": ""}
{"id": "2737724", "revid": "287204", "url": "https://it.wikipedia.org/wiki?curid=2737724", "title": "Southfield", "text": "Southfield \u00e8 una citt\u00e0 degli Stati Uniti d'America, nella Contea di Oakland, nello Stato del Michigan. \u00c8 un sobborgo di Detroit.\n\u00c8 sede della prestigiosa universit\u00e0 privata denominata Lawrence Technological University, o pi\u00f9 comunemente Lawrence Tech."}
{"id": "2737726", "revid": "29007379", "url": "https://it.wikipedia.org/wiki?curid=2737726", "title": "Espressione (semiotica)", "text": ""}
{"id": "2737734", "revid": "767487", "url": "https://it.wikipedia.org/wiki?curid=2737734", "title": "Kim Jung-woo", "text": ""}
{"id": "2737735", "revid": "29007555", "url": "https://it.wikipedia.org/wiki?curid=2737735", "title": "Representamen", "text": ""}
{"id": "2737736", "revid": "435288", "url": "https://it.wikipedia.org/wiki?curid=2737736", "title": "Nilde Martini", "text": ""}
{"id": "2737741", "revid": "767487", "url": "https://it.wikipedia.org/wiki?curid=2737741", "title": "Rochester Hills", "text": "Rochester Hills \u00e8 una citt\u00e0 degli Stati Uniti d'America, nella Contea di Oakland, nello Stato del Michigan. \u00c8 un sobborgo settentrionale di Detroit.\nForma con le contigue Rochester e Oakland, un unico nucleo urbano che si riconosce comunemente con il semplice nome di Rochester."}
{"id": "2737744", "revid": "599013", "url": "https://it.wikipedia.org/wiki?curid=2737744", "title": "Choi Tae-uk", "text": ""}
{"id": "2737745", "revid": "1573940", "url": "https://it.wikipedia.org/wiki?curid=2737745", "title": "Rochester (Michigan)", "text": "Rochester \u00e8 un comune (\"city\") degli Stati Uniti d'America della contea di Oakland nello Stato del Michigan. La popolazione era di 12,711 persone al censimento del 2010. \u00c8 un sobborgo settentrionale di Detroit. Forma con Rochester Hills e Oakland, un unico nucleo urbano che si riconosce comunemente con il semplice nome di Rochester.\nStoria.\nI primi coloni in quella che sarebbe diventata Rochester, la famiglia Graham, costruirono una capanna di legno nel 1817. La cabina oggi si trova dove sono i negozi Quik Pik e Penn Station all'incrocio della Main e Second Street. Prende il nome dalla citt\u00e0 di Rochester nello Stato di New York, proprio come la Rochester nel Minnesota, questo perch\u00e9 la maggior parte dei primi coloni dell'area abitavano in precedenza nello Stato di New York.\nGeografia fisica.\nSecondo lo United States Census Bureau, ha un'area totale di 3,83 miglia quadrate (9,92\u00a0km\u00b2).\nSociet\u00e0.\nEvoluzione demografica.\nSecondo il censimento del 2010, c'erano 12,711 persone.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dall'88,6% di bianchi, il 3,7% di afroamericani, lo 0,2% di nativi americani, il 5,5% di asiatici, lo 0,6% di altre razze, e l'1,5% di due o pi\u00f9 etnie. Ispanici o latinos di qualunque razza erano il 2,7% della popolazione."}
{"id": "2737746", "revid": "303585", "url": "https://it.wikipedia.org/wiki?curid=2737746", "title": "Demanio forestale Calaforno", "text": ""}
{"id": "2737747", "revid": "767487", "url": "https://it.wikipedia.org/wiki?curid=2737747", "title": "Biuti Quin Olivia", "text": "Biuti Quin Olivia \u00e8 il primo film diretto da Federica Martino, uscito nelle sale italiane il 22 febbraio 2002.\nTrama.\nNei primi anni ottanta in una periferia di Roma cresce Olivia, una ragazza con un carattere difficile e ribelle rovinata da una situazione familiare difficile. La madre cameriera viene licenziata e il padre \u00e8 un invalido civile violento e volgare. A scuola incontra una ragazza, Lili, con la quale litiga spesso. Quel che sembrava una rivalit\u00e0 ostile, diventer\u00e0 invece una solida amicizia. Lili organizza a scuola un concorso chiamato appunto Biuti Quin Olivia alla quale partecipa volentieri anche Olivia. I genitori per\u00f2 non vogliono. Infine le due amiche cercheranno il vero padre di Olivia.\nNastro d'argento.\nCarolina Felline \u00e8 stata candidata al nastro d'argento del 2002 come migliore attrice protagonista."}
{"id": "2737749", "revid": "78348051", "url": "https://it.wikipedia.org/wiki?curid=2737749", "title": "Nicola Solari", "text": ""}
{"id": "2737750", "revid": "48344", "url": "https://it.wikipedia.org/wiki?curid=2737750", "title": "Masque (teatro)", "text": ""}
{"id": "2737754", "revid": "838137", "url": "https://it.wikipedia.org/wiki?curid=2737754", "title": "Lee Keun-ho", "text": "Carriera.\nCarriera.\nHa iniziato la carriera nell', squadra della sua citt\u00e0, nel 2004, venendo impiegato per lo pi\u00f9 nella squadra riserve. Nel 2006 viene nominato Calciatore dell'anno del campionato Riserve sudcoreano. All'inizio del 2007 viene ingaggiato dal , con cui segna 8 e 11 gol in due stagioni. Nell'aprile del 2009 firma per il , squadra giapponese, con cui sigla 13 gol in J. League. Nel giugno 2010 lascia il club e firma per il , in Giappone: segna 19 reti in due campionati.\nNel gennaio 2012 si trasferisce all' con contratto triennale. Vince da protagonista l'AFC Champions League 2012, venendo nominato migliore calciatore della manifestazione, e di l\u00ec a poco ottiene anche il premio di Calciatore asiatico dell'anno. Nel gennaio 2013 passa in prestito allo al fine di conciliare l'attivit\u00e0 calcistica con il servizio militare, obbligatorio secondo la legge sudcoreana.\nPassato nel 2014 ai qatarioti dell', nel 2015 torna in patria, in prestito allo . Nel 2016 milita nello e dal 2017 al 2018 nel . Firma poi per l', facendovi ritorno dopo oltre cinque anni. Nel 2020 vince con il club di Ulsan l'AFC Champions League nelle vesti di capitano della squadra.\nNazionale.\nCon la nazionale Under-20 sudcoreana partecipa al Mondiale di categoria del 2005, dove gioca solo una partita della fase a gironi. Partecipa con la nazionale olimpica sudcoreana alle qualificazioni alle Olimpiadi del 2008.\nIl 29 giugno 2007 esordisce con la nazionale maggiore, andando in gol nella sfida amichevole contro l', in cui entra in campo nella ripresa. Viene convocato per la Coppa d'Asia 2007, giocata nel mese di luglio. Il 15 ottobre 2008 realizza la prima doppietta in nazionale, in una partita di qualificazione al contro gli . Il 19 novembre seguente decide con un gol la partita vinta in casa dell', che pone fine a diciannove anni di sconfitte dei sudcoreani contro i sauditi. Malgrado venga impiegato con regolarit\u00e0 durante le eliminatorie del , non viene selezionato tra i componenti della rosa che disputa la fase finale del torneo in Sudafrica.\nDopo avere segnato 3 reti nelle eliminatorie, viene convocato per la fase finale del . Va a segno nella seconda partita della fase a gironi, pareggiata per 1-1 contro la , e fornisce un assist nella terza sfida, contro l'."}
{"id": "2737755", "revid": "767487", "url": "https://it.wikipedia.org/wiki?curid=2737755", "title": "Oakland (Michigan)", "text": "Oakland \u00e8 una citt\u00e0 degli Stati Uniti d'America, nella Contea di Oakland, nello Stato del Michigan. \u00c8 un sobborgo settentrionale di Detroit.\nForma con le contigue Rochester Hills e Rochester, un unico nucleo urbano che si riconosce comunemente con il semplice nome di Rochester."}
{"id": "2737756", "revid": "1776051", "url": "https://it.wikipedia.org/wiki?curid=2737756", "title": "Soranik Natu", "text": "Soranik Natu \u00e8 un personaggio dei fumetti DC Comics, creato dagli scrittori Geoff Johns e Dave Gibbons, e dal disegnatore Patrick Gleason. Comparve per la prima volta in \"Green Lantern Corps: Recharge\" n. 1 (novembre 2005). \u00c8 un membro del Corpo delle Lanterne Verdi, un'extraterrestre del pianeta Korugar. Si riveler\u00e0 essere la figlia e il successore del criminale Sinestro, che ebbe questa figlia con la sua ultima moglie, Arin Sur, in \"Green Lantern Corps\" (vol. 2) n. 35 (aprile 2009), e quindi \u00e8 anche la nipote del predecessore di Hal Jordan, Abin Sur. Ha anche una relazione amorosa con Kyle Rayner.\nBiografia del personaggio.\nOrigini.\nUn medico neurochirurgo, Natu, come il resto della sua razza, vedeva le Lanterne Verdi ed ogni cosa a loro associata come un simbolo d'oppressione, poich\u00e9 il primo Korugariano ad essere divenuto una Lanterna Verde fu il rinnegato Sinestro. Sinestro, senza che i suoi superiori, i Guardiani dell'Universo, che amministrano il Corpo delle Lanterne Verdi, ne fossero a conoscenza, utilizz\u00f2 il suo anello del potere per schiavizzare il suo popolo e governare su di loro come un dittatore. Come risultato, fu conosciuto tra i Korugariani come \"Il Malvagio\". Sebbene i crimini di Sinestro furono infine esposti ai Guardiani dalla Lanterna Verde della Terra Hal Jordan, ed egli fu imprigionato, l'anello del potere e il simbolo delle Lanterne Verdi assunsero il significato che la svastica ha assunto sulla Terra. Quando un altro Korugariano, Katma Tui, successivamente divenne una Lanterna Verde, non fu sufficiente a ripulire l'immagine che il Corpo aveva di Korugar. Piuttosto, Tui fu vista come un mostro dalla sua stessa gente per essersi alleata con loro, anche dopo aver quasi sacrificato la sua vita per salvarli, ed \u00e8 conosciuta tra i suoi simili come \"La Perduta\".\nIl Corpo soffr\u00ec una devastazione quando l'entit\u00e0 demoniaca conosciuta come Parallax prese il controllo di Hal Jordan, trasformandolo in uno psicopatico assassino di massa, che uccise quasi tutti i membri del Corpo, compresi tutti i Guardiani tranne uno, Ganthet. I ranghi dei Guardini furono poi ricostituiti dal rimpiazzo di Hal Jordan, Kyle Rayner, e dopo che Parallax fu rimosso da Jordan, e che questi ridivenne una Lanterna Verde, i Guardiani si mossero per ricostruire il Corpo, cercando in tutto l'universo altre 7200 Lanterne Verdi. Quando Tarkus Whin, la Lanterna Verde del settore 1417 (di cui fa parte anche Korugar) fu ucciso nel suo prim giorno da Lanterna Verde dopo che la Stella 196 collass\u00f2 in un buco nero, il suo anello and\u00f2 in cerca di un rimpiazzo, e trov\u00f2 la Dottoressa Natu nel mezzo di un intervento neurochirurgico di massima delicatezza sul suo pianeta, Korugar.\nLanterna Verde di Korugar.\nNatu era inorridita alla comparsa dell'anello, e lo respinse, ma quando le condizioni del suo paziente cominciarono immediatamente a peggiorare davanti a lei, Natu, volendolo salvare, lo accett\u00f2. Lo utilizz\u00f2 per evocare un apparato medico elaborato per salvarlo, sebbene i suoi colleghi nella stanza operatoria sentirono che accettando l'anello, aveva condannato s\u00e9 stessa. Sebbene permise all'anello di portarla sul pianeta Oa, che serviva da quartier generale dei Guardiani, lei se ne and\u00f2, rifiutando di fare parte del Corpo. Tuttavia, nel suo viaggio di ritorno su Korugar, fu perseguitata dal pensiero di Tarkus Whin, poich\u00e9 i riti funebri sono sacri su Korugar. Il suo anello la port\u00f2 al buco nero che fu la stella 1417.196, che la risucchi\u00f2 come fece con Whin. Si ritrov\u00f2 da qualche parte in un luogo privo di luce, insieme al corpo di Tarkus Whin.\nAvvertendo gli assassini di Whin e capendo che erano in grado di annientare una Lanterna Verde, Natu ingoi\u00f2 il proprio anello. Gli ordin\u00f2 di alterare le funzioni del proprio corpo, cos\u00ec che potesse apparire come un pezzo di materia morta ai vicini ragni assassini. L'anello fu anche programmato per reagire agli altri anelli. I suoi compagni Lanterne Kyle Rayner e Guy Gardner la salvarono e la convinsero a restare nel Corpo.\nNatu, Rayner e Gardner si incontrarono con l'addestratore di Lanterne Verdi Kilowog e le nuove reclute Isamot Kol e Vath Sarn. Scoprirono che le recenti esplosioni di stelle che collassavano in buchi neri erano causate dalla ragnatela subspaziale creata dagli abitanti del Sistema Vega, conosciuti come la Gilda dei Ragni.\nNatu dimostr\u00f2 un potente controllo emozionale contro i ragni meccanici e molti cacciatori di taglie. Lavor\u00f2 oltre l'anomalia della paura, che rendeva gli anelli del potere inefficaci contro il colore giallo durante i momenti di paura o di panico, finch\u00e9 o a meno che la Lanterna non avesse radunato tutto il suo coraggio. Con gli anelli dei suoi compagni quasi senza potere, tocc\u00f2 a Natu salvarli, cosa che fece, riparandoli tutti in una sfera d'energia e ritirandosi dalla tana della Gilda dei Ragni. Natu ed un piccolo aggruppamento di altre Lanterne riuscirono a respingere il tentativo di distruzione del sole di Oa da parte della Gilda.\nInfine, Natu cap\u00ec che non tutte le Lanterne Verdi erano corrotte come Sinestro, come credeva il suo popolo, ma vedeva il suo anello, che in passato era appartenuto a Sinestro, come pieno di male.\nIn \"Crisi infinita\" n. 9 (giugno 2006), Natu partecip\u00f2 alla difesa di Oa dagli attacchi assassini di Superboy-Prime. Aiut\u00f2 a formare uno scudo di energia smeraldo che rallent\u00f2 il furioso adolescente. Arriv\u00f2 sul pianeta Mogo in tempo per assistere la distruzione della kryptonite che minacciava la vita di Superman.\nUn Anno Dopo.\nCome nella linea temporale di \"Un Anno Dopo\", Natu complet\u00f2 il suo addestramento e divenne un membro attivo del Corpo. Dopo aver cercato consiglio da Mogo, decise di tornare sul suo pianeta e di continuare il suo lavoro come neurochirurgo; questo pi\u00f9 i suoi doveri da Lanterna Verde; questo le fece incontrare non poca resistenza da parte dei suoi ex-colleghi, che trovavano il suo utilizzo del potere di Lanterna Verde offensivo. Dopo aver utilizzato nuovamente l'anello in una sala operatoria, le fu vietato di praticare ancora la professione medica su tutto il suo pianeta natale per sempre. Poco dopo, fu sfrattata dalla sua casa, e le sue cose furono gettate per strada. Bruci\u00f2 i suoi vecchi averi, affermando che Korugar aveva gi\u00e0 ucciso Soranik Natu, e se ne and\u00f2 in lacrime.\nNatu fu costretta a vivere per strada. Per\u00f2, dopo aver utilizzato l'anello per salvare chirurgicamente la vita ad un senza tetto, la classe povera di Korugar cominci\u00f2 ad andare da lei per aiuto medico. Mentre la felicit\u00e0 si sviluppava per tutto ci\u00f2, Natu si sent\u00ec sconfortata quando la gente cominci\u00f2 a fare di lei un salvatore e ad utilizzare il suo simbolo per una rivoluzione contro la casta ricca del pianeta.\nGuerra contro i Sinestro Corps.\nDurante la guerra contro i Sinestro Corps, lo stesso Sinestro torn\u00f2 su Korugar per confrontarsi con il suo successore, Soranik Natu. Sinestro la sconfisse, ma le risparmi\u00f2 la vita, calcolando che ci\u00f2 l'avrebbe costretta a restare su Korugar per perseguire le sue responsabilit\u00e0 di \"Salvatrice di Korugar\" e a mantenere il pianeta in salvo fino al suo ritorno. Quindi, Sinestro ritorn\u00f2 sui Qward per partecipare alla guerra che vi aveva luogo. La gente di Korugar, credendo che Natu aveva respinto Sinestro, cominci\u00f2 a tenerla in una considerazione pi\u00f9 alta.\nSoranik Natu giunse sulla Terra per aiutare i suoi compagni Lanterne che partecipavano agli eventi della guerra contro i Sinestro Corps. Si confront\u00f2 contro l'Anti-Monitor al fianco di Sodam Yat e fu testimone della sua trasformazione nella nuova entit\u00e0 di Ion. Ag\u00ec da medico da campo durante la battaglia che si svolse a New York, salvando Guy Gardner quando fu infettato dal virus senziente Despotellis. Natu utilizz\u00f2 una siringa per iniettargli Leezle Pon, un compagno Lanterna Verde e virus a livello microscopico. Dopo che la guerra fin\u00ec, Soranik fu vista su Oa, che rimetteva in sesto una Lanterna Verde con un arto meccanico. Successivamente, fu fondamentale per la sconfitta e la cattura del membro del Sinestro Corps Krib. Dopo di ci\u00f2, Soranik e Rayner si confessarono il proprio interesse romantico.\nParentela.\nDurante gli eventi di Eclissi Smeraldo, Soranik tornava su Korugar per parlare alla sua gente e spiegare loro perch\u00e9 Sinestro non era stato ucciso. Dopo il suo discorso al popolo, lei insieme alla Lanterna Iolande, parlarono con la gente di Korugar. Quindi comparve Sinestro, che mise fuori combattimento Iolande, e rivelando di essere il padre di Soranik.\nNatu non credette a Sinestro, ma lui le raccont\u00f2 una storia convincente della loro parentela. Poco dopo la sua nascita, Sinestro arriv\u00f2 alla conclusione che il mondo caotico e disorganizzato di Korugar non era il genere di posto in cui voleva far crescere sua figlia, e cominci\u00f2 la sua crociata per portare ordine alla sua gente costringendola con il ruolo di Lanterna Verde.\nMentre cominci\u00f2 la sua ascesa al potere, Sinestro e sua moglie, (Arin Sur, sorella di Abin Sur) cominciarono a discutere di ci\u00f2 che lui stava facendo. Questo, pi\u00f9 i numerosi tentativi di minacce fatte a lui e alla sua famiglia, fecero s\u00ec che sua moglie se ne andasse con Soranik. La bambina fu quindi affidata alle cure di Karoll e Dgibb Natu, la prima di cui fu l'ostetrica che port\u00f2 Soranik alla luce. Soranik adott\u00f2 il suo cognome e fu portata a credere che quelli fossero i suoi genitori.\nInizialmente, Sinestro ebbe difficolt\u00e0 a localizzare sua figlia, e pens\u00f2 che era meglio cos\u00ec. Tuttavia, riusc\u00ec a localizzarla, e utilizz\u00f2 il suo anello per lasciarle un marchio sul suo volto mentre dormiva. Il marchio, modellato sulla forma dello stemma di famiglia (i due triangoli a punta in gi\u00f9 sotto il suo occhio sinistro), conteneva un micro trasmettitore che lo avrebbe aiutato a trovarla facilmente da l\u00ec in poi. Sinestro disse, poi, di essere andato a trovare Soranik occasionalmente, a volte sotto mentite spoglie. Sinestro concluse la sua storia affermando a Soranik che lui era fiero di lei e di tutto ci\u00f2 che lei riusc\u00ec a fare nella vita, anche nel portare ordine su Korugar, cosa che lui non riusc\u00ec a fare. Quindi, Sinestro le disse che nonostante ci\u00f2 che lei sentisse per lui, avrebbero dovuto lavorare insieme per scongiurare la notte pi\u00f9 profonda, oltre ad avvertirla che i nemici di lunga data del Corpo, Atrocitus e le sue Lanterne Rosse, la avrebbero cercata per vendicarsi di Sinestro. Capendo che Sinestro diceva la verit\u00e0, Soranik tent\u00f2 di rimuovere il marchio dal suo volto utilizzando il costrutto di un laser creato con il suo anello per distruggere la relazione tra lei ed il suo dispotico padre, ma fall\u00ec, lasciandosi cos\u00ec un amaro ricordo. L'unico membro del Corpo ad essere a conoscenza di tutto ci\u00f2 \u00e8 Iolande.\nLa notte pi\u00f9 profonda.\nNel \"crossover\" \"La notte pi\u00f9 profonda\", mentre erano sulla strada per Oa, Soranik e Iolande incontrarono Guy Gardner e Kyle Rayner. Il gruppo fu quindi sorpassato da uno sciame di anelli neri del potere. Gli anelli entrarono nella cripta delle Lanterne Verdi di Oa, e trasformarono tutti i cadaveri in Lanterne Nere, che prontamente attaccarono le Lanterne vive. Mentre la battaglia infuriava, Soranik e Iolande si fermarono all'infermeria Oana, tentando siperatamente di difendere i feriti dagli attacchi delle Lanterne Nere. Infine, capendo di non potere difendere i feriti e contrattaccare le Lanterne Nere nello stesso momento, Soranik trasport\u00f2 tutti i pazienti su Mogo, con Iolande come scorta. Soranik aiut\u00f2 quindi Kyle contro il suo ex amore, Jade. Soranik tent\u00f2 di non badare alle tante frecciate di Jade, ma si arrabbi\u00f2 quando Jade le disse che avrebbe incontrato lo stesso destino di tutte le amanti di Kyle. Quindi, Soranik incastr\u00f2 il suo pugno nella bocca di Jade e poi aument\u00f2 il potere del suo anello. Il confronto si interruppe con l'annuncio che il livello di potere di tutte le Lanterne Nere era arrivato al 100%. Jade e le altre Lanterne Nere, quindi, procedettero al tentativo di divorare la Bateria del Potere Centrale. Quando la Lanterna Alpha Chaselon fu attaccato da una Lanterna Nera, la sua batteria interna si danneggi\u00f2. Soranik pot\u00e9 solo guardare inorridita mentre Kyle si sacrificava per creare uno scudo che potesse salvare le altre Lanterne dalla conseguente esplosione.\nMentre Soranik tentava di resuscitare Kyle, Guy fu consumato dalla rabbia per la perdita dell'amico. L'anello della Lanterna Rossa Vice si manifest\u00f2 verso di lui ed egli lo accett\u00f2, trasformandosi in una Lanterna Rossa. Mentre si batteva contro le Lanterne Nere, Soranik tent\u00f2 di combattere contro un anello nero del potere che tent\u00f2 di attaccarsi al dito di Kyle e di resuscitarlo, ma Monk della Trib\u00f9 Indigo lo distrusse prima che potesse farlo. Lui ed il resto del Corpo delle Lanterne Verdi difesero lei e il corpo di Kyle Rayner dallo sciame di anelli neri che li circondavano. Quindi, Miri Riam delle Star Sapphires arriv\u00f2 dopo aver sentito il vero amore tra Soranik e Kyle in pericolo. utilizz\u00f2 il suo anello per collegare il cuore di Soranik con quello di Kyle e combin\u00f2 le loro forze di volont\u00e0 con il potere dell'amore, resuscitando Kyle con successo. Avvertendo tutto ci\u00f2, il suo anello ritorn\u00f2 da lui."}
{"id": "2737757", "revid": "638792", "url": "https://it.wikipedia.org/wiki?curid=2737757", "title": "Dante Piccione", "text": ""}
{"id": "2737761", "revid": "107504610", "url": "https://it.wikipedia.org/wiki?curid=2737761", "title": "Bellissimi", "text": "Bellissimi (\"Belisci\" in ligure) \u00e8 una frazione del comune di Dolcedo, in provincia di Imperia.\nDista circa 2,5\u00a0km dal centro, lungo la strada provinciale SP 42 che collega Dolcedo a Civezza."}
{"id": "2737764", "revid": "1442080", "url": "https://it.wikipedia.org/wiki?curid=2737764", "title": "Hopman Cup 2010", "text": "La Hopman Cup 2010 \u00e8 stata la 22\u00aa edizione della Hopman Cup, torneo di tennis riservato a squadre miste. \nVi hanno partecipato 8 squadre di tutti i continenti e si \u00e8 disputata al Burswood Entertainment Complex di Perth in Australia,\ndal 2 al 9 gennaio 2010. La Slovacchia era la nazione detentrice del titolo ma non ha partecipato a questa edizione.\nLa Spagna ha vinto questa edizione, battendo in finale la Gran Bretagna.\nCollegamenti esterni.\nSito ufficiale"}
{"id": "2737768", "revid": "1546219", "url": "https://it.wikipedia.org/wiki?curid=2737768", "title": "Soundpainting", "text": "Soundpainting \u00e8 un metodo di composizione istantanea creato a partire dagli anni '80 ed elaborato dal compositore newyorkese Walter Thompson.\nSi tratta di un linguaggio composto da oltre 750 gesti, tramite i quali il conduttore (o Soundpainter) indica ad un ensemble composto da musicisti, ballerini, attori, poeti, ecc. di eseguire un certo tipo di azione. In base all'azione eseguita, il soundpainter compone o crea in modo istantaneo le azioni successive, dando luogo ad una improvvisazione strutturata.\nLe indicazioni del soundpainter (gesti o segnali) possono rivolgersi ad un singolo performer, a gruppi di performers o a tutto l'ensemble. \nLa struttura del segnale si compone di 4 sezioni: chi - cosa - come - quando. A questi si aggiungono i modi, ovvero parametri di esecuzione aggiuntiva da applicare ai singoli comandi."}
{"id": "2737770", "revid": "402993", "url": "https://it.wikipedia.org/wiki?curid=2737770", "title": "Tony Giovacchini", "text": ""}
{"id": "2737775", "revid": "729019", "url": "https://it.wikipedia.org/wiki?curid=2737775", "title": "Castello Kropfenstein", "text": "Il castello Kropfenstein (in romancio \"Casti Grotta\") si trova in Svizzera, a ovest di Waltensburg nella regione Surselva in canton Grigioni. Faceva parte, assieme ai castelli Gr\u00fcnenfels, J\u00f6rgenberg e Vogelberg, del complesso fortificato di Waltensburg.\nStoria.\nSecondo un'analisi dendrocronologiche, ovvero con gli anelli di crescita degli alberi, il castello fu costruito dopo il 1300. Fu residenza dei signori von Kropfenstein, sotto il comando dei Baroni von Rh\u00e4z\u00fcns. Sono state trovate pochissime citazioni di questa rocca che venne abbandonata intorno al 1450. Ulrich Campell lo cit\u00f2 con il nome \"Cropfastenium\".\nUna volta abbandonato, \u00e8 stato demolito sistematicamente, probabilmente per riciclare i materiali da costruzione. Ora \u00e8 entrato a far parte dell'Inventario dei beni culturali svizzeri d'importanza nazionale e regionale.\nNome.\nIl nome Kropfenstein si traduce come \"Gozzo di pietra\" a causa della sua posizione sulla parete rocciosa, che venne vista coma uno struma. Nei documenti medioevali vengono usati diversi nomi per il castello: (1335) Crophenstain, (1342) Kropfenstain, (1343) Krophenstain.\nIl nome romancio Casti Grotta (in italiano \"castello della Grotta\") \u00e8 di origine molto pi\u00f9 recente ed \u00e8 associato sempre alla morfologia del luogo, in cui sembra che il castello sia all'imboccatura di una grotta.\nLa struttura.\nIl tetto e le pareti interne del castello sono formate dalla parete rocciosa. L'accesso \u00e8 consentito solamente grazie ad un sentiero ad est. Nella parte ovest della rocca si trovano diverse nicchie-armadio, alcove, e servizi igienici (un gabinetto e un lavandino) quindi vi era sicuramente la residenza del signore von Kropfenstein. All'interno era stata costruita una parete di fondo, di cui ora possiamo veder soltanto le fondazioni."}
{"id": "2737784", "revid": "298229", "url": "https://it.wikipedia.org/wiki?curid=2737784", "title": "Un trofeo per Kylie", "text": "Un trofeo per Kylie (\"The Circuit\") \u00e8 un film televisivo del 2008 diretto da Peter Werner, ed interpretato da Michelle Trachtenberg.\nTrama.\nKylie Shines \u00e8 un'insegnante di scuola elementare, ed \u00e8 anche una spericolata pilota che gareggia nelle corse automobilistiche. In questo campo la ragazza deve confrontarsi con l'ingombrante figura del padre, grande star del circuito e ora caduto in declino, e col fidanzato Kid, anch'egli pilota, che pi\u00f9 volte l'ha battuta. Il conflitto generazionale si consuma inevitabilmente sulla pista."}
{"id": "2737785", "revid": "628767", "url": "https://it.wikipedia.org/wiki?curid=2737785", "title": "Distretto di Lamjung", "text": " \nIl distretto di Lamjung \u00e8 un distretto del Nepal, in seguito alla riforma costituzionale del 2015 fa parte della provincia Gandaki Pradesh. \nIl capoluogo \u00e8 Besisahar.\nGeograficamente il distretto appartiene alla zona collinare della Mahabharat Lekh. Il territorio \u00e8 attraversato dal fiume Marsyandi (un affluente del Trishuli) che nasce sotto il massiccio dell'Annapurna e fluisce prima da nord-ovest in direzione sud-est, poi giunto presso il villaggio di Khudi piega verso sud passando nei pressi del capoluogo Besisahar. Pochi chilometri a valle \u00e8 stata costruita una diga che alimenta una centrale idroelettrica di . La centrale \u00e8 stata inaugurata nel dicembre 2008, dopo una costruzione durata circa 8 anni.\nIl principale gruppo etnico presente nel distretto \u00e8 quello dei Gurung."}
{"id": "2737787", "revid": "287204", "url": "https://it.wikipedia.org/wiki?curid=2737787", "title": "US Open 2000", "text": "Lo US Open 2000 \u00e8 stata la 119\u00aa edizione dello US Open e quarta prova stagionale dello Slam per il 2000. Si \u00e8 disputato dal 28 agosto al 10 settembre 2000 al USTA Billie Jean King National Tennis Center in Flushing Meadows di New York negli Stati Uniti. \nIl singolare maschile \u00e8 stato vinto dal russo Marat Safin, che si \u00e8 imposto sullo statunitense Pete Sampras in 3 set col punteggio di 6\u20134, 6\u20133, 6\u20133. Il singolare femminile \u00e8 stato vinto dalla statunitense Venus Williams, che ha battuto in finale in 2 set la connazionale Lindsay Davenport. Nel doppio maschile si sono imposti Lleyton Hewitt e Maks Mirny. Nel doppio femminile hanno trionfato Julie Halard-Decugis e Ai Sugiyama. Nel doppio misto la vittoria \u00e8 andata alla spagnola Arantxa S\u00e1nchez Vicario, in coppia con Jared Palmer.\nRisultati.\nSingolare maschile.\n Marat Safin ha battuto in finale Pete Sampras 6\u20134, 6\u20133, 6\u20133\nSingolare femminile.\n Venus Williams ha battuto in finale Lindsay Davenport 6\u20134, 7\u20135\nDoppio maschile.\n Lleyton Hewitt / Maks Mirny hanno battuto in finale Ellis Ferreira / Rick Leach 6\u20134, 5\u20137, 7\u20136\nDoppio femminile.\n Julie Halard-Decugis / Ai Sugiyama hanno battuto in finale Cara Black / Elena Lichovceva 6\u20130, 1\u20136, 6\u20131\nDoppio misto.\n Arantxa S\u00e1nchez Vicario / Jared Palmer hanno battuto in finale Anna Kurnikova / Maks Mirny 6\u20134, 6\u20133\nJunior.\nSingolare ragazzi.\n Andy Roddick ha battuto in finale Robby Ginepri 6\u20131, 6\u20133\nSingolare ragazze.\n Mar\u00eda Emilia Salerni ha battuto in finale Tetjana Perebyjnis 6\u20133, 6\u20134\nDoppio ragazzi.\n Lee Childs / James Nelson\nDoppio ragazze.\n Gisela Dulko / Mar\u00eda Emilia Salerni"}
{"id": "2737790", "revid": "72396", "url": "https://it.wikipedia.org/wiki?curid=2737790", "title": "Denis Rombaldoni", "text": "Ha praticato il calcio per nove anni, anche a livello agonistico, venendo selezionato per la squadra del Fano Calcio, ma poi ha deciso di smettere per dedicarsi completamente agli scacchi e agli studi. Ha frequentato il liceo classico, poi si \u00e8 iscritto alla Facolt\u00e0 di Economia e Commercio dell'Universit\u00e0 di Urbino. Un'altra sua passione sportiva \u00e8 il basket (\u00e8 tifoso della Scavolini Pesaro, che segue quando gli \u00e8 possibile negli incontri casalinghi).\n\u00c8 fratello di Axel, Grande maestro. Nell'agosto 2016 sposa la scacchista trevigiana Sabrina Reginato.\nIn un'intervista a \"Scacchierando\" ha dichiarato che il suo giocatore preferito \u00e8 Magnus Carlsen, e la sua apertura preferita la Caro-Kann. Ammira anche lo stile di attacco dell'ex-campione del mondo Michail Tal'.\nCarriera scacchistica.\nNato da padre italiano (Andrea) e madre ungherese (Brigitta Banki Horvath), entrambi forti scacchisti (il padre \u00e8 Maestro), impara gli scacchi sotto il loro insegnamento. All'et\u00e0 di 13 anni comincia a prendere lezioni dal GM Igor Efimov e i risultati non tardano ad arrivare: nel 2002 vince il Festival internazionale di Montebelluna, davanti a due Grandi Maestri.\nVince poi diversi titoli giovanili: nel 2002 \u00e8 campione italiano under-14, nel 2004 under-16. Nel 2004 e 2005 \u00e8 campione italiano a squadre nella categoria under-16 con il circolo di Pesaro. Nel 2007 \u00e8 campione italiano under-18. Partecipa a tutti i campionati mondiali giovanili dal 2001 al 2005 e a diversi tornei internazionali di prestigio, tra cui due volte il \"First Saturday\" di Budapest e il torneo universitario di La Roche-sur-Yon.\nNel 2004-2005 partecipa al 47\u00ba Torneo di Capodanno di Reggio Emilia, classificandosi 2\u00ba-5\u00ba davanti a due GM e conquistando la prima norma di Maestro internazionale.\nHa partecipato a due olimpiadi degli scacchi: Torino 2006, in quarta scacchiera nella squadra \"Italia 2\", che ha vinto la medaglia d'oro di fascia, e Dresda 2008, in prima riserva.\nNel 2007 ottiene un ottimo 4\u00ba-7\u00ba posto ex aequo al 17\u00ba campionato europeo under-18 di Sebenico in Croazia.\nIn gennaio 2008 realizza 6,5 su 9 nel forte open delle isole Medes in Spagna, conquistando la terza e definitiva norma di Maestro internazionale.\nNel maggio 2016 vince per la seconda volta (la prima volta nel 2011 con la squadra di Pesaro) il campionato italiano a squadre a Civitanova Marche con il circolo \"Robert Fischer\" di Chieti.\nNel settembre 2016 vince il torneo di Montesilvano.\nNel febbraio 2017 vince a Padova il 4\u00ba Torneo Internazionale del Santo con 4,5 punti su 5.\nNel marzo 2018 vince a Treviso il 2\u00ba Torneo Internazionale di Treviso con 4,5 punti su 5;\ntra marzo e aprile ottiene il terzo posto sia nel Campionato Italiano Rapid con 6 punti su 7 che lampo con 8,5 su 11.\nIl suo record nel rating mondiale lo ottiene nella classifica FIDE di novembre 2011 dove ottiene 2533 punti Elo"}
{"id": "2737791", "revid": "1573940", "url": "https://it.wikipedia.org/wiki?curid=2737791", "title": "Voyage sans retour", "text": " \u00e8 il primo album della band visual kei giapponese MALICE MIZER. \u00c8 stato pubblicato il 9 giugno 1996 dalla label indie .\nEsiste una sola versione dell'album con custodia jewel case, ma la prima stampa era in edizione limitata e numerata in 5000 esemplari con cofanetto cartonato e booklet fotografico.\nTracce.\nTutti i brani sono testo di Gackt Camui e musica di Mana, tranne dove indicato.\nDopo il titolo \u00e8 indicata fra parentesi \"()\" la grafia originale del titolo."}
{"id": "2737794", "revid": "287204", "url": "https://it.wikipedia.org/wiki?curid=2737794", "title": "Campionato europeo di hockey su ghiaccio 1921", "text": "Il campionato europeo di hockey su ghiaccio 1921 fu la sesta edizione del torneo organizzato dalla Federazione internazionale di hockey su ghiaccio.\nLa Svezia ottenne l'organizzazione dell'evento dopo aver esordito in campo internazionale alle precedenti Olimpiadi di Anversa, e nelle intenzioni degli organizzatori, che avevano invitato oltre alle compagini europee anche quelle nordamericane, doveva essere una sorta di primo campionato del mondo (il torneo olimpico di Anversa sar\u00e0 riconosciuto come primo campionato del mondo solo successivamente). Tuttavia una sola squadra si present\u00f2, la .\nIl campionato si assegn\u00f2 dunque in gara unica a Stoccolma il 21 febbraio 1921.\nRisultati.\nLa Svezia si aggiudica il suo primo titolo europeo."}
{"id": "2737796", "revid": "729019", "url": "https://it.wikipedia.org/wiki?curid=2737796", "title": "Schweizer 333", "text": "Lo Schweizer S-333 \u00e8 un elicottero utility leggero monoturbina con rotore tripala prodotto dall'azienda statunitense Schweizer Aircraft Corporation.\nSviluppo dell'originario Schweizer 300 equipaggiato con un motore a combustione interna attraverso il monoturbina Schweizer 330, dopo l'acquisizione della Sikorsky Aircraft muta la designazione da Schweizer 333 a Sikorsky S-333 pur essendo commercializzato con il marchio originale.\nIl suo ulteriore sviluppo, il Sikorsky S-434, viene invece commercializzato con la nuova designazione aziendale."}
{"id": "2737797", "revid": "3115", "url": "https://it.wikipedia.org/wiki?curid=2737797", "title": "Capo Nord-Ovest", "text": "Il Capo Nord-Ovest \u00e8 una vasta penisola situata lungo la costa nord-occidentale dell'Australia Occidentale. La catena montuosa Cape Range corre lungo la dorsale della penisola mentre la barriera corralina Ningaloo Reef corre lungo il confine occidentale. Vi si trova la citt\u00e0 di Exmouth.\nNel 1618, il capitano Lenaert Jacobszoon e il supercargo (supervisore del carico di merci) Willem Janszoon (il primo europeo a scoprire l'Australia), alle dipendenze della Compagnia Olandese delle Indie Orientali, sbarcarono nella zona con la nave \"Mauritius\".\nSuccessivamente, Phillip Parker King la visit\u00f2 nel 1818, dandogli il nome di Capo Nord-Ovest e ribattezzando l'insenatura che esso contribuisce a formare nel suo lato orientale Golfo Exmouth in onore di un ufficiale di marina.\nL'area \u00e8 stata anche un luogo prediletto dai cacciatori di perle provenienti da Broome, che le pescavano a bordo dei loro trabaccoli, tipici velieri usati appunto per la raccolta delle perle.\nDurante la Seconda guerra mondiale, la zona \u00e8 stata teatro di un'operazione militare dal nome in codice \"Operazione Potshot\".\nSempre nella penisola di Capo Nord-Ovest, \u00e8 stato scoperto, nel 1953, a Rough Range, il primo giacimento di petrolio australiano dalla societ\u00e0 WAPET."}
{"id": "2737798", "revid": "155634", "url": "https://it.wikipedia.org/wiki?curid=2737798", "title": "US Open 2000 - Singolare maschile", "text": "Andre Agassi era il detentore del titolo, ma ha perso nel 2\u00ba turno contro Arnaud Cl\u00e9ment.\nIl russo Marat Safin ha vinto il torneo battendo in finale lo statunitense Pete Sampras per 6-4 6-3 6-3. Con questo successo il ventenne Safin diventa il primo russo o sovietico a vincere un titolo del Grande Slam; si tratta per lui solo del quinto torneo vinto in carriera e il pi\u00f9 giovane a trionfare nel singolare agli US Open dai tempi dello stesso Sampras che vinse nel 1990 all'et\u00e0 di 19 anni e 28 giorni. Il match conclusivo \u00e8 durato complessivamente 1 ora e 38 minuti. Per Sampras, detentore di 13 \"major\", si tratta della terza sconfitta in finale nei tornei pi\u00f9 importanti del circuito, le altre erano arrivate: agli US Open 1992 contro Stefan Edberg e contro Andre Agassi agli Australian Open 1995. Nessuno aveva perso cos\u00ec nettamente in finale dal 1991 quando Edberg sconfisse Jim Courier. Safin con questa vittoria ha incassato un assegno di $"}
{"id": "2737805", "revid": "104458", "url": "https://it.wikipedia.org/wiki?curid=2737805", "title": "Matti Heikkinen", "text": "Biografia.\nIn Coppa del Mondo ha esordito il 23 novembre 2002 nella 10\u00a0km a tecnica libera di Kiruna (57\u00b0), ha ottenuto il primo podio il 21 novembre 2009 nella 15\u00a0km a tecnica libera di Beitost\u00f8len (3\u00b0) e la prima vittoria il 12 dicembre successivo nella 15\u00a0km a tecnica libera di Davos.\nIn carriera ha partecipato a tre edizioni dei Giochi olimpici invernali, (39\u00ba nella 15 km, non conclude l'inseguimento, 5\u00ba nella staffetta), (20\u00ba nella 15 km, 15\u00ba nella 50 km, 40\u00ba nell'inseguimento, 6\u00ba nella staffetta) e (10\u00ba nella 15 km, 25\u00ba nella 50 km, 21\u00ba nell'inseguimento, 4\u00b0 nella staffetta), e a sei dei Campionati mondiali, vincendo quattro medaglie.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nTL = tecnica libera\nCoppa del Mondo - competizioni intermedie.\nCoppa del Mondo - vittorie di tappa.\nLegenda:\nHS = partenza a handicap\nPU = inseguimento\nTC = tecnica classica\nTL = tecnica libera"}
{"id": "2737812", "revid": "827882", "url": "https://it.wikipedia.org/wiki?curid=2737812", "title": "Okol'ni\u010dij", "text": "Okol'ni\u010dij (), era un antico rango nella gerarchia di corte a Mosca dall'epoca dell'invasione mongola della Russia fino alle riforme di governo introdotte dallo zar Pietro il Grande. Il termine deriva dal russo e significa \"vicino\", ovvero che \"siede vicino allo zar\".\nI suoi compiti comprendevano l'incombenza di organizzare i viaggi e le sistemazioni dei principi di casa reale e dello zar e la sistemazione per gli ambasciatori di altre nazioni in visita e la loro presentazione a corte. \nAll'inizio il loro numero era assai modesto, ma and\u00f2 poi aumentando per l'aggiunta di ulteriori incombenze.\nUn \"okol'ni\u010dij\" poteva essere messo a capo di un \"ministero\" o comandare un reggimento, ma anche essere un ambasciatore o un membro della duma.\nAll'inizio il rango di \"okol'ni\u010dij\" era secondo soltanto a quello di boiardo, visto che spesso avevano delle incombenze similari. Secondo alcune regole di corte, nessuno poteva essere nominato boiardo, se qualche membro della sua famiglia non era stato recentemente boiardo o \"okol'ni\u010dij\". Conseguentemente, la posizione di \"Okol'ni\u010dij\" era un gradino per giungere alla posizione di boiardo per una persona non di nobile casato. Anche il principe Dmitrij Michajlovi\u010d Po\u017earskij, nonostante fosse stato un rjurikido per nascita e \"Salvatore della Patria\" per grazia reale, non pot\u00e9 assicurarsi una posizione pi\u00f9 elevata di \"okol'ni\u010dij\", poich\u00e9 nessuno dei suoi parenti aveva mai avuto un rango pi\u00f9 elevato di \"stolnik\".\nSotto il regno dei Romanov, alle 18 famiglie pi\u00f9 nobili della Moscovia era dato il privilegio di iniziare la loro carriera di cortigiani dal rango di \"okol'ni\u010dij\" senza passare per i gradi precedenti. Nella stessa epoca, la posizione di \"okol'ni\u010dij\" era suddivisa in due diversi livelli (\"okol'ni\u010dij lontano\" o \"okol'ni\u010dij vicino\") ovvero il rango dei boiardi non vicini allo zar. Il termine derivava dal semi-formale rango derivante dalla facolt\u00e0 di sedere a tavola pi\u00f9 o meno vicini allo zar."}
{"id": "2737815", "revid": "83531", "url": "https://it.wikipedia.org/wiki?curid=2737815", "title": "Ensemble InterContemporain", "text": "L'Ensemble Intercontemporain (EIC) \u00e8 un'orchestra da camera francese, con sede a Parigi presso la \"Cit\u00e9 de la musique\" (IRCAM), specializzata nella musica colta contemporanea. \nStoria dell'ensemble.\nFu fondata da Pierre Boulez nel 1976, in collaborazione con Michel Guy, l'allora ministro dei beni culturali francese, e il cofondatore della London Sinfonietta, Nicholas Snowman, ed \u00e8 stata concepita come un gruppo di musicisti di alto livello, in grado di soddisfare le esigenze dei compositori contemporanei in fatto di organico.\nL'EIC \u00e8 particolarmente nota per le sue esecuzioni di musica della tradizione contemporanea europea. Il suo repertorio di base comprende \"classici\" del XX secolo, tra cui le opere di compositori della seconda scuola di Vienna, Pierre Boulez e Gy\u00f6rgy Ligeti, ma ha anche collaborato con musicisti provenienti da altre correnti, in particolare Frank Zappa. L'EIC \u00e8 specializzato anche nella musica spettrale, eseguendo spesso lavori di G\u00e9rard Grisey, Tristan Murail, Hugues Dufourt e altri. Inoltre, promuove la produzione dei compositori di oggi, programmando almeno una prima mondiale all'anno. Dopo Boulez, dal 1979 fino al 1991, Peter E\u00f6tv\u00f6s divenne il direttore principale, seguito, poi, da David Robertson (1992-2000) e da Jonathan Nott (2000-2003), che n'\u00e8 tuttora il direttore ospite principale, e infine da Susanna M\u00e4lkki, che dal 2006 fino al 2012 \u00e8 a guida dell'ensemble. Alla M\u00e4lkki si deve l'inclusione, nel repertorio dell'EIC, delle opere di compositori inglesi, americani e finlandesi. A partire dal 2013 \u00e8 il compositore Matthias Pintscher ad assumere la direzione dell'ensemble. Nel corso degli anni, l'ensemble ha ricevuto vari premi, tra i quali: il Gramophone Award e il Diapason d'Or."}
{"id": "2737822", "revid": "1543377", "url": "https://it.wikipedia.org/wiki?curid=2737822", "title": "Ipotesi di Shiva", "text": "L'ipotesi di Shiva, chiamata cos\u00ec in nome del dio della distruzione degli Hindu, \u00e8 una teoria scientifica esogeologica che intende spiegare un apparente schema nelle estinzioni di massa causate da eventi di impatto.\nLa teoria, formulata da Michael Rampino della New York University, afferma che i disturbi gravitazionali indotti sul sistema solare quando questo attraversa il piano galattico della Via Lattea sono sufficienti a perturbare le orbite delle comete nella Nube di Oort che circonda il sistema stesso. Alcune comete sono spinte verso l'interno del sistema solare aumentando le possibilit\u00e0 di un impatto. Secondo l'ipotesi il risultato \u00e8 che la Terra viva grandi eventi di impatto ogni circa 30 milioni di anni."}
{"id": "2737824", "revid": "1305772", "url": "https://it.wikipedia.org/wiki?curid=2737824", "title": "Christian Pedersen Horrebow", "text": "Christian Pedersen Horrebow \u00e8 stato un astronomo danese, era figlio di Peder Horrebow, pure lui astronomo, a cui succedette come direttore dell'osservatorio astronomico dell'Universit\u00e0 di Copenaghen. Secondo alcune fonti sarebbe nato il 15 aprile 1718 e morto il 19 settembre 1779.\nOsservazioni.\nHorrebow, in base alle sue osservazioni compiute durante numerosi anni, intu\u00ec l'esistenza di una periodicit\u00e0 delle macchie solari ma solo nel 1843, dopo una lunga serie di osservazioni compiute da\ndi Samuel Heinrich Schwabe durante decine di anni il fenomeno fu accettato dagli astronomi.\nHorrebow \u00e8 noto anche per aver affermato di aver osservato un satellite del pianeta Venere,\nche fu chiamato Neith."}
{"id": "2737834", "revid": "287204", "url": "https://it.wikipedia.org/wiki?curid=2737834", "title": "Saldi", "text": "Per saldi si intendono le vendite di fine stagione con prezzi scontati di capi di abbigliamento ed accessori. Solitamente avvengono in due periodi dell'anno: a inizio gennaio dopo le feste natalizie per l'abbigliamento invernale ed i primi di luglio per quello estivo.\nLa possibilit\u00e0 di comprare capi di abbigliamento che pochi giorni prima potevano costare anche il doppio crea il giorno di apertura dei saldi code davanti ad alcuni negozi (principalmente quelli con le marche pi\u00f9 ricercate).\nIn Italia la prima normativa di riferimento era la legge 80 del 1980 che imponeva precise indicazioni nei confronti dei commercianti che volevano effettuare tali tipi di vendita promozionale. Adesso sono il decreto legislativo 114 del 1998, il decreto legislativo 24 del 2002 ed il decreto legislativo 206 del 2005 chiamato anche Codice del consumo a regolamentare la materia.\nFra le norme pi\u00f9 importanti ci sono:"}
{"id": "2737835", "revid": "51032", "url": "https://it.wikipedia.org/wiki?curid=2737835", "title": "Vendite di fine stagione", "text": ""}
{"id": "2737838", "revid": "7336", "url": "https://it.wikipedia.org/wiki?curid=2737838", "title": "Labiofono", "text": ""}
{"id": "2737839", "revid": "7336", "url": "https://it.wikipedia.org/wiki?curid=2737839", "title": "Labiofoni", "text": ""}
{"id": "2737840", "revid": "288031", "url": "https://it.wikipedia.org/wiki?curid=2737840", "title": "Indoeuropeo", "text": " "}
{"id": "2737842", "revid": "287204", "url": "https://it.wikipedia.org/wiki?curid=2737842", "title": "US Open 2000 - Singolare femminile", "text": "Serena Williams era la detentrice del titolo, ma ha perso nei quarti di finale contro Lindsay Davenport.\nVenus Williams ha battuto in finale 6-4, 7-5 Lindsay Davenport."}
{"id": "2737852", "revid": "287204", "url": "https://it.wikipedia.org/wiki?curid=2737852", "title": "Indianapolis Tennis Championships 2000", "text": "L'Indianapolis Tennis Championships 2000 \u00e8 stato un torneo di tennis giocato sul cemento.\n\u00c8 stata la 13\u00aa edizione dell'Indianapolis Tennis Championships (conosciuto quest'anno anche come \"RCA Championships\" per motivi di sponsorizzazione), \nche fa parte della categoria International Series Gold nell'ambito dell'ATP Tour 2000. \nSi \u00e8 giocato al Tennis Center di Indianapolis negli Stati Uniti, dal 14 al 20 agosto 2000.\nCampioni.\nSingolare.\n Gustavo Kuerten contro Marat Safin 3\u20136, 7\u20136(2), 7\u20136(2)\nDoppio.\n Lleyton Hewitt / Sandon Stolle contro Maks Mirny / Jonas Bj\u00f6rkman 7\u20136(3), 4\u20136, 7\u20136(3)"}
{"id": "2737861", "revid": "986213", "url": "https://it.wikipedia.org/wiki?curid=2737861", "title": "Johann Friedrich von Waldenstein-Wartenberg", "text": "Biografia.\nJohann Friedrich von Waldenstein-Wartenberg nacque nel 1756 a Vienna, figlio secondogenito dell'ex ciambellano imperiale, il conte Emanuel Philibert von Waldstein-Wartenberg (1731-1775), e della principessa Anna Maria Theresia del Liechtenstein (1738-1814). Suo nonno, il conte Franz Joseph (1709 - 1771), era entrato nella vedovanza nell'Ordine dei Cappuccini. Suo prozio fu Johan Friedrich von Waldenstein (1642 - 1694), gi\u00e0 arcivescovo di Praga.\nPer Johann Friedrich venne predisposta la carriera ecclesiastica e prese i propri voti il 25 marzo 1795 nella cattedrale di Salisburgo, aggregandosi a quel clero di cui divenne canonico poco dopo, ruolo che ricopr\u00ec anche presso il clero di Augusta.\nIl 20 novembre 1797 venne eletto decano del capitolo di Salisburgo. Tra il 1800 ed il 1802, quando l'arcivescovo Hieronymus von Colloredo fugg\u00ec a Vienna dopo l'occupazione del principato episcopale, egli fece parte del governo del paese.\nIl 15 agosto 1802 venne nominato vescovo di Seckau e venne consacrato a tale cattedra episcopale dall'arcivescovo Colloredo nel duomo di Salisburgo una volta che fu rientrato in citt\u00e0.\nWaldenstein Wartenberg rimase in carica a Seckau sino al 1812, anno della sua morte.\nGenealogia episcopale.\nLa genealogia episcopale \u00e8:"}
{"id": "2737865", "revid": "1442080", "url": "https://it.wikipedia.org/wiki?curid=2737865", "title": "Indianapolis Tennis Championships 2000 - Singolare", "text": "Il singolare dell'Indianapolis Tennis Championships 2000 \u00e8 stato un torneo di tennis facente parte dell'ATP Tour.\nNicol\u00e1s Lapentti era il detentore del titolo, ma ha perso nel 3\u00ba turno contro S\u00e9bastien Grosjean.\nGustavo Kuerten ha battuto in finale 3\u20136, 7\u20136(2), 7\u20136(2), Marat Safin.\nTeste di serie.\nLe prime 8 teste di serie hanno ricevuto un bye per il 2\u00ba turno."}
{"id": "2737866", "revid": "357043", "url": "https://it.wikipedia.org/wiki?curid=2737866", "title": "Mare di Banda", "text": ""}
{"id": "2737876", "revid": "339392", "url": "https://it.wikipedia.org/wiki?curid=2737876", "title": "Hawke Bay", "text": ""}
{"id": "2737885", "revid": "339392", "url": "https://it.wikipedia.org/wiki?curid=2737885", "title": "Gonzales di Bernardino de Mendoza", "text": ""}
{"id": "2737886", "revid": "29009854", "url": "https://it.wikipedia.org/wiki?curid=2737886", "title": "Era Volgare", "text": ""}
{"id": "2737891", "revid": "827882", "url": "https://it.wikipedia.org/wiki?curid=2737891", "title": "Stolnik", "text": "Stolnik era un rango nobiliare presso le corti dell'Europa orientale, comportante il privilegio di servire alla tavola del Re; la parola \"Stol\" in Lingua proto-slava significa appunto \"tavola\". \u00c8 grosso modo equivalente al siniscalco delle corti dell'Europa occidentale.\nStolnik in Polonia.\nNel Regno di Polonia, sotto i primi duchi ed il re Piast, \"stolnik\" era un ufficio di corte. Dal XIV secolo, divenne un titolo onorifico che venne mantenuto, dopo l'Unione di Lublino, nella Confederazione Polacco-Lituana.\nSecondo la gerarchia del 1768, la posizione di \"stolnik\"' nella Corona di Polonia era superiore a quella di \"podczaszy\" ed inferiore a quella di \"giudice distrettuale\". Nel Granducato di Lituania superiore a \"podstoli\" ed inferiore a \"wojski\".\nStolnik in Moscovia.\nNel Granducato di Moscovia, gli \"stolnik\" erano dei servitori personali del principe sin dal XII secolo. Nel XVI e XVII secolo erano dei giovani nobili che servivano a tavola lo Zar, badavano alla sua camera da letto e lo accompagnavano nei suoi viaggi. I livelli pi\u00f9 elevati di \"stolnik\" erano quelli di \"camera\" o \"vicini\". \nGli \"stolnik\" potevano al tempo stesso far parte del \"ministero degli esteri\" o dell\"'esercito\". Essi erano al quinto posto della gerarchia di corte dopo boiardi, okol'ni\u010dij, duma nobili della duma e dyak.\nEssi erano anche legati all'amministrazione episcopale e ad altri uffici similari nei grandi principati e nell'amministrazione zarista. Ad esempio, \"stolnik\" si trovano nei documenti episcopali di Velikij Novgorod.\nStolnik in Moldavia e Valacchia.\nIn Moldavia e Valacchia, lo \"stolnik\" era chiamato \"stolnic\"."}
{"id": "2737893", "revid": "339392", "url": "https://it.wikipedia.org/wiki?curid=2737893", "title": "Sardigna Nazione Indipendentzia", "text": ""}
{"id": "2737899", "revid": "29009964", "url": "https://it.wikipedia.org/wiki?curid=2737899", "title": "Ordine Militare di San Giacomo", "text": ""}
{"id": "2737904", "revid": "1719883", "url": "https://it.wikipedia.org/wiki?curid=2737904", "title": "Antichit\u00e0 classica", "text": "L'antichit\u00e0 classica, anche chiamata epoca classica, periodo classico, et\u00e0 classica o era classica, \u00e8 un termine ampio che indica un lungo periodo di storia culturale incentrata sul mar Mediterraneo e comprendente soprattutto le civilt\u00e0 dell'antica Grecia e dell'antica Roma, globalmente definite come civilt\u00e0 greco-romana. In questo periodo storico sia la societ\u00e0 greca che quella romana conobbero una forte crescita culturale ed esercitarono una grande influenza in tutta Europa, nel Nord Africa e nel Medio Oriente.\nConvenzionalmente, si indica la nascita dell'antichit\u00e0 classica in coincidenza con la scrittura della prima poesia di Omero (ottavo-settimo secolo a.C.) e prosegue attraverso le origini del Cristianesimo e la caduta dell'Impero romano d'Occidente (V secolo d.C.). Il lungo periodo si chiude convenzionalmente con la tarda antichit\u00e0 (300-600 d.C.), che conflu\u00ec poi nell'alto Medioevo (600-1000 d.C.).\nTale vasta campionatura di storia comprende naturalmente un'altrettanto ampia successione di culture che invadono i campi della filosofia, della societ\u00e0, degli ideali educativi, dell'arte, della politica, della scienza, dell'architettura, della lingua, dei sistemi di istruzione e non solo.\nAmbiti culturali.\nMitologia classica.\nLa mitologia classica comprende sia il complesso dei miti e delle leggende sorte in epoca greco-romana, sia lo studio ad essi attinente cos\u00ec come \u00e8 stato inteso dalla ricezione culturale successiva. Insieme alla filosofia, la letteratura e il pensiero politico, la mitologia rappresenta una delle maggiori sopravvivenze dell'antichit\u00e0 classica che costituiscono i pilastri della cultura occidentale. Il vocabolo greco \"mythos\" si riferisce propriamente alla parola parlata o al discorso, ma denota anche un racconto, una storia o una narrazione.\nDurante il Medioevo e il Rinascimento, quando il latino rimase la lingua dominante in Europa in ambito culturale internazionale, i nomi mitologici apparivano quasi sempre in forma latinizzata. Con la rinascita greca del XIX secolo, tuttavia, i nomi greci cominciariono ad essere utilizzati pi\u00f9 spesso, ad esempio Zeus, corrispondente di Giove, quale nome del dio supremo del pantheon classico.\nLetteratura classica.\nLa letteratura greca, usualmente datata tra il IX-VIII secolo a.C. ed il 529, \u00e8 tra gli elementi fondanti dell'idea moderna di Occidente e di gran parte della cultura occidentale. Ebbe inizio con l'epica, fondata sull'oralit\u00e0 e sulle leggende tradizionali legate al primo grande evento che gli Elleni sentivano propriamente storico: la guerra di Troia. Omero e i poemi a lui attribuiti, \"Iliade\" e \"Odissea\", sono il culmine di un processo religioso e artistico sicuramente precedente e di non breve durata.\nIn et\u00e0 classica, il fenomeno poetico pi\u00f9 importante \u00e8 rappresentato dal teatro, tipicamente ateniese, e in particolare dalla tragedia, legata alle locali feste dionisiache. L'oratoria \u00e8, altres\u00ec, prodotto della grande stagione politica ateniese, un mezzo per la trasmissione del pensiero politico di chi recita, oltre ad essere un potente strumento di persuasione.\nLa letteratura successiva in lingua greca fu quella bizantina, ma ebbe un profondo influsso anche in ambito romano, dove in diversi casi gli scrittori della Repubblica e dell'Impero evitarono perlopi\u00f9 l'innovazione a favore dell'imitazione dei grandi autori greci. L\"Eneide\" di Virgilio, in molti aspetti, emulava i poemi di Omero; Plauto, drammaturgo comico, segu\u00ec le orme di Aristofane; gli \"Annali\" e la \"Germania\" di Tacito seguono essenzialmente gli approcci storici ideati da Tucidide; Ovidio e le sue \"Metamorfosi\" esplorano gli stessi miti greci in forme nuove. \n\u00c8 stato tuttavia sostenuto che gli autori romani, lungi dall'essere imitatori pedissequi, perfezionarono i generi gi\u00e0 stabiliti dai loro predecessori greci.\nLa satira fu una delle poche novit\u00e0 latine apportate alla letteratura: Orazio fu il primo a usarla ampiamente come strumento di discussione, mentre Giovenale ne fece un'arma di protesta sociale."}
{"id": "2737907", "revid": "1452073", "url": "https://it.wikipedia.org/wiki?curid=2737907", "title": "Beryciformes", "text": "Beryciformes \u00e8 un ordine di pesci ossei marini composta da 7 famiglie.\nDistribuzione.\nQuesti pesci sono presenti nei mari di tutto il mondo. \nDescrizione.\nQuesti pesci sono morfologicamente simili ai Perciformes, soprattutto per la prima pinna dorsale armata di forti raggi spinosi; anche la seconda dorsale (se presente) pu\u00f2 avere uno o due raggi spinosi, e cos\u00ec la pinna anale.\nIl corpo in genere \u00e8 poco affusolato, alto e compresso lateralmente.\nDi solito gli occhi sono molto grandi ed anche la bocca ha notevoli dimensioni.\nAlcune specie sono dotate di fotofori, curiosamente gli organi luminosi sono pi\u00f9 tipici di specie di acque basse che di quelle abissali.\nIl colore spesso da sui toni del rosso (es. Holocentridae, Berycidae ma pu\u00f2 essere argentea in molte specie superficiali o scura in quelle che vivono alle profondit\u00e0 maggiori.\nBiologia.\nLa maggior parte delle specie vive in acque marine profonde ma alcune famiglie (es. Holocentridae) vivono in acque basse ma evitano \ncomunque la luce mantenendo abitudini notturne.\nClassificazione.\nL'ordine comprende sette famiglie:\nSpecie mediterranee.\nNel mar Mediterraneo sono presenti almeno 4 specie:\nFamiglia Berycidae\nFamiglia Trachichthyidae\nFamiglia Holocentridae"}
{"id": "2737910", "revid": "933835", "url": "https://it.wikipedia.org/wiki?curid=2737910", "title": "Sardi", "text": ""}
{"id": "2737915", "revid": "61051", "url": "https://it.wikipedia.org/wiki?curid=2737915", "title": "Extra 300", "text": ""}
{"id": "2737925", "revid": "1887638", "url": "https://it.wikipedia.org/wiki?curid=2737925", "title": "Selaginella", "text": "Il genere Selaginella comprende circa 700 specie di Licofite, piante vascolari crittogame d'aspetto erbaceo, in molti casi striscianti o incrostanti, lontanamente imparentate con le felci e i muschi, con le quali hanno una superficiale somiglianza."}
{"id": "2737930", "revid": "29010406", "url": "https://it.wikipedia.org/wiki?curid=2737930", "title": "Uccelli da compagnia", "text": ""}
{"id": "2737933", "revid": "46291", "url": "https://it.wikipedia.org/wiki?curid=2737933", "title": "Mentha suaveolens", "text": "La Mentha suaveolens \u00e8 una pianta erbacea rustica e perenne. In condizioni favorevoli pu\u00f2 addirittura diventare infestante.\nHa un forte odore e un sapore simile a quello dell'ananas. La variet\u00e0 \"Mentha suaveolens \"Variegata\"\" ha foglie marginate di bianco e un profumo asprigno di mela."}
{"id": "2737935", "revid": "372624", "url": "https://it.wikipedia.org/wiki?curid=2737935", "title": "Mentha rotundifolia", "text": ""}
{"id": "2737939", "revid": "125522092", "url": "https://it.wikipedia.org/wiki?curid=2737939", "title": "Pastore fonnese", "text": "Il cane fonnese \u00e8 un cane endemico della Sardegna; bench\u00e9 prenda il nome dal paese di Fonni, la sua presenza \u00e8 rilevabile in tutta l'isola. \nLa prima associazione di amatori della razza fu fondata solo nel 1991; Ottimo cane da guardia, sia di propriet\u00e0 che di bestiame. Il pelo \u00e8 ispido, di colore grigio nelle varie tonalit\u00e0, nero, roano, tigrato e bianco sporco. Non ha pezzature di nessun colore, spesso presenta una stella bianca sul petto.\nNel 1911-1912 venne utilizzato dal Regio Esercito italiano durante la Guerra di Libia.\nL'altezza al garrese \u00e8 di circa 55\u201360\u00a0cm per il maschio, e un po' meno la femmina. Ha gli occhi molto espressivi che incutono un po' di timore, molto coraggioso e diffidente con gli estranei. . A Fonni \u00e8 conosciuto semplicemente con il nome di \"\u2018ane 'e acapiu \" cio\u00e8 \"cane da legare\".\nUno studio genomico, pubblicato sulla rivista \"Genetics\", ha rivelato le origini del cane fonnese nello specifico, la specie canina non presenterebbe affinit\u00e0 con le razze italiane, bens\u00ec con i mastini dell'Ungheria (Komondor) e i levrieri del Medio Oriente, quali il Saluki.\nStandard del Cane Fonnese.\nAltezza al garrese.\n- Maschi 56\u201360\u00a0cm\n- Femmine 52\u201356\u00a0cm\n- Tolleranza +/- 4\u00a0cm.\nPeso.\n- Maschi 29\u201335\u00a0kg\n- Femmine 25\u201330\u00a0kg\nTronco.\n- la sua lunghezza supera del 5-10% l'altezza al garrese.\n- La groppa, robusta e muscolosa, presenta una inclinazione rispetto all'orizzontale di circa 15 gradi\n- Petto moderatamente ampio con muscoli ben sviluppati e la sua larghezza \u00e8 in stretto rapporto con l'ampiezza del costato. Il manubrio dello sterno \u00e8 situato al livello della punta dell'articolazione scapolo-omerale.\nTesta e muso.\nTesta: mesomorfa, con cresta occipitale ben rilevata. Il rapporto lunghezza del cranio e lunghezza del muso \u00e8 di 1 a 1. Il cranio \u00e8 leggermente convesso e la sua lunghezza bizigomatica \u00e8 pari alla sua lunghezza.\nRegione cranica: le arcate bizigomatiche sono evidenti e i seni frontali non sono molto pronunciati.\nRegione facciale: il muso \u00e8 di grande potenza, con facce laterali leggermente convergenti verso il tartufo. Frontalmente si presenta come iscritto in un quadrato. Il limite inferiore del muso \u00e8 dato dalla mandibola.\nIl tartufo \u00e8 largo, carnoso e nero, posto sulla stessa linea della canna nasale; deve essere voluminoso, con narici larghe e aperte.\nI denti sono bianchi, ben sviluppati, regolarmente allineati, completi per numero. I canini sono in opposizione tra loro (chiusura a tenaglia) o quelli della mascella sfiorano, con la loro faccia posteriore, la faccia anteriore di quelli della mandibola (chiusura a forbice).\nLe labbra devono essere ben stese e aderenti e presentano mucose sempre pigmentate.\nLo sguardo di questi animali \u00e8 molto intenso e caratteristico e rappresenta un elemento di tipicit\u00e0 della razza. L'espressione \u00e8 un po' triste, profonda ma autorevole; gli occhi sono tra loro ravvicinati, in posizione frontale, con arcate sopraciliari di notevole sviluppo. Il loro colore \u00e8 ambrato in tutte le sue tonalit\u00e0 e le palpebre devono essere pigmentate e ben aderenti al bulbo oculare.\nLe orecchie sono di forma triangolare, non troppo lunghe (7\u20138 cm) al disopra dell'arcata bizigomatica, portate pendenti e, in attenzione, ben aderenti alle guance.\nIl collo \u00e8 vigoroso, solido e muscoloso, di media lunghezza, pari a circa un terzo dell'altezza al garrese, privo di giogaia, si raccorda armoniosamente alle spalle e al garrese.\nPelle.\nSpessa ben pigmentata, aderente alle varie parti del corpo, non presenta giogaia al collo.\nArti.\nArti anteriori:\n- solidi e asciutti, dritti, si presentano in appiombo sia di fronte che di profilo. I piedi sono ovali, con dita raccolte e con cuscinetti plantari neri, duri e resistenti. Le unghie sono sempre nere e solide.\n- Avambraccio leggermente pi\u00f9 lungo del braccio che risulta inclinato di circa 60 gradi rispetto all'orizzontale.\n- Gomiti ben aderenti. Metacarpo moderatamente lungo e non molto inclinato (circa 10 gradi rispetto alla verticale), presenza di speroni.\nArti posteriori:\n- solidi e muscolosi, con buoni appiombi, tanto da dare l'immagine della potenza e della agilit\u00e0.\n- Coscia larga e flessa (circa 75 gradi rispetto all'orizzontale) l'angolo femoro-tibio-rotuleo \u00e8 di circa 125/130 gradi.\n- Gamba moderatamente lunga e muscolosa.\n- Garretto lungo in proporzione alla lunghezza della gamba, verticale, visto da dietro \u00e8 parallelo al piano mediano del corpo. Presenta un angolo tibio-tarsico di circa 150 gradi. Piedi compatti, con cuscinetti plantari duri e pigmentati. Unghie forti, nere e solide. Presenza di speroni.\nSpalla.\nMuscolatura ben solida e con articolazione scapolo/omerale di 110-120 gradi. Fermamente aderente al corpo.\nMuscolatura.\nForte, potente e ben sviluppata.\nLinea superiore.\nRetta e orizzontale, con garrese poco pronunciato.\nCoda.\nInserita non molto alta, ha una base larga, grossa alla radice, robusta, che va via via affusolandosi verso l'estremit\u00e0. La sua lunghezza supera di poco l'articolazione al garretto. In riposo ha la forma di manico di pompa. Non dovr\u00e0 mai essere portata eretta e in movimento supera di poco la linea del dorso. Alcuni esemplari possono nascere anuri o brachiuri. La coda non potr\u00e0 mai essere amputata.\nProporzioni.\nIl dorso \u00e8 largo e lungo circa un terzo dell'altezza al garrese.\n- La regione lombare si fonde armonicamente con il dorso.\n- Il costato \u00e8 moderatamente ampio, con costole un po' cerchiate. La circonferenza del torace, misurata ai gomiti, \u00e8 superiore del 25% dell'altezza al garrese.\nMantello.\nIl pelo \u00e8 caprino, munito di folto e denso sottopelo lanoso, di una lunghezza di 5\u20137 cm, pi\u00f9 corto agli arti, quasi raso al muso, dove presenta ispide difese agli occhi e barba al mento. Esiste una varieta a pelo pi\u00f9 lungo e una a pelo raso, entrambe peraltro oggi rare. I colori ammessi sono il nero, il cenere, nelle sue varie tonalit\u00e0, e il miele. Questi ultimi possono essere anche tigrati, e sono ritenuti i pi\u00f9 antichi.\nNei maschi il pelo forma una criniera al collo.\nAndatura.\nAgile e sciolta. Al trotto il posteriore imprime una notevole spinta e l'anteriore allunga moderatamente. Al galoppo si muove con grande agilit\u00e0, superando di slancio le asperit\u00e0 del terreno in cui opera.\nDifetti.\nPrognatismo, mancanza di sostanza o eccesso di peso, bianco alle estremit\u00e0, depigmentazioni alle mucose palpebrali e labiali o al tartufo, andatura pesante, taglie inferiori o superiori di 3 cm rispetto ai massimi e minimi previsti dal presente standard, coda arrotolata e ripiegata sul dorso, unghie depigmentate."}
{"id": "2737947", "revid": "111082406", "url": "https://it.wikipedia.org/wiki?curid=2737947", "title": "Dmitrij Michajlovi\u010d Po\u017earskij", "text": "Biografia.\nPrese parte alla guerra contro la Confederazione Polacco-Lituana e liber\u00f2 Mosca dall'occupazione nel 1612. L'anno seguente, contribu\u00ec all'ascesa al trono della dinastia dei Romanov, che pose termine al Periodo dei torbidi."}
{"id": "2737953", "revid": "1568601", "url": "https://it.wikipedia.org/wiki?curid=2737953", "title": "Toni Kurz", "text": "Prime ascensioni.\nNato in una zona di montagne, si interess\u00f2 fin da giovane all'alpinismo. Form\u00f2 una cordata molto affiatata con Andreas Hinterstoisser, suo conterraneo, e nei primi anni trenta i due effettuarono numerose prime ascensioni sulle Alpi orientali. Molte di queste vie furono all'epoca classificate di VI grado, ma, in seguito alla riforma della scala di difficolt\u00e0 UIAA effettuata negli anni settanta, alcune di queste vie furono riclassificate a VII grado.\nTra le ascensioni della coppia:\nLa parete nord dell'Eiger.\nNel 1936 Kurz e Hinterstoisser stavano prestando il servizio militare presso il 100\u00b0 J\u00e4ger-Regiment a Bad-Reichenhall. Nel luglio del 1936, ottenuta una licenza, i due si recarono in Svizzera, dove intendevano tentare la prima salita della parete nord dell'Eiger, all'epoca ancora inviolata, e considerata \"impossibile\". La parete veniva considerata talmente pericolosa che un comunicato del Comitato Centrale del Club Alpino Svizzero riferiva che le guide non dovevano sentirsi obbligate ad andare in soccorso di chi si fosse trovato in condizioni critiche sulla parete.\nVenuto a conoscenza delle loro intenzioni, il loro comandante, il colonnello R. Konrad, a sua volta alpinista esperto, telefon\u00f2 a Grindelwald per vietare loro il tentativo, ma i due avevano gi\u00e0 lasciato la tenda per avvicinarsi alla parete.\nI due attaccarono la parete il 18 luglio, insieme alla cordata austriaca formata da Edi Rainer e Willy Angerer; le due cordate salirono separate fino alla \"grotta del bivacco\", dove si unirono. I quattro alpinisti non seguirono la via tracciata dai loro predecessori, ma si tennero pi\u00f9 a destra, fino ad arrivare ad un punto dove dovevano traversare verso il cosiddetto \"primo nevaio\". Il traverso fu superato da Andreas Hinterstoisser, presto seguito dai compagni; i quattro ritirarono la corda e proseguirono. All'altezza del \"primo nevaio\" la coppia austriaca cominci\u00f2 a muoversi molto lentamente: Angerer era stato infatti colpito alla testa da una pietra, ed aveva difficolt\u00e0 di movimento. I quattro bivaccarono tra il primo ed il secondo nevaio.\nIl 19 luglio i quattro si misero in movimento piuttosto tardi, e continuarono a muoversi insieme, ma molto lentamente. In serata giunsero poco sotto il \"bivacco della morte\", dove si fermarono per la notte.\nIl 20 luglio di nuovo si misero in movimento molto tardi; Angerer non poteva proseguire, cos\u00ec i quattro cominciarono a ridiscendere. Sempre molto lentamente, attraversarono a ritroso il secondo nevaio, scesero al primo nevaio, e qui si fermarono per la notte.\nIl 21 luglio Angerer era quasi impossibilitato a muoversi, ed il tempo stava rapidamente peggiorando. I quattro scesero all'altezza del traverso percorso il primo giorno, ma non riuscirono a percorrerlo a ritroso, nonostante i numerosi tentativi di Hinterstoisser. Durante i tentativi, furono contattati da uno dei guardiani della Jungfraubahn, attraverso la finestra che si apre sulla parete nord; i quattro riferirono di essere in buone condizioni e di non aver bisogno di aiuto.\nNon potendo ridiscendere per la via di salita, decisero di calarsi in verticale, con una serie di discese in corda doppia, fino a raggiungere un sistema di cenge che li avrebbe condotti alla finestra della ferrovia, dove sarebbero stati in salvo. La discesa avrebbe per\u00f2 dovuto svolgersi su una linea molto esposta a valanghe e scariche di pietre, mentre il tempo continuava a peggiorare.\nL'incidente.\nMentre stavano preparando una discesa, i quattro furono investiti da una valanga. Andreas Hinterstoisser era slegato dagli altri e fu trascinato via dalla valanga. Gli altri tre erano legati tra loro, con la corda passante in un chiodo fissato alla parete, ma non riuscirono a tenersi. Angerer e Kurz caddero lungo la parete mentre Rainer fu trascinato verso monte dalla caduta dei due e schiacciato violentemente contro la parete. Angerer sbatt\u00e9 contro la parete e mor\u00ec sul colpo; Rainer mor\u00ec in pochi minuti. Kurz sopravvisse e rimase appeso alla corda tra i due compagni morti, invocando aiuto. Le sue grida furono sentite dal guardiano della ferrovia, che chiam\u00f2 i soccorsi a valle. Una squadra di soccorso composta da Hans Schlunegger e dai fratelli Christian e Adolf Rubi lasci\u00f2 Grindelwald e, su un treno speciale messo a disposizione dalla Jungfraubahn, si rec\u00f2 alla finestra della galleria, da cui sal\u00ec sulla parete. I tre riuscirono a raggiungere un punto a circa sotto Kurz; non poterono andare oltre a causa delle pessime condizioni del tempo e della parete, dovettero dire a Kurz che sarebbero tornati il giorno dopo, nonostante le sue disperate grida d'aiuto.\nIl giorno seguente, 22 luglio, la squadra di soccorso (a cui si era aggiunto Arnold Glatthard) torn\u00f2 sulla parete e, grazie anche alle migliorate condizioni del tempo, riusc\u00ec a raggiungere un punto a soli da Toni Kurz. Questi era sopravvissuto alla notte all'aperto; aveva per\u00f2 perso il guanto sinistro e l'intero braccio era bloccato per il congelamento. La squadra non pot\u00e9 salire pi\u00f9 in alto: la parete era estremamente liscia e aggettante, per di pi\u00f9 coperta di ghiaccio. L'unica possibilit\u00e0 per Toni Kurz era quella di scendere con le sue forze fino all'altezza dei soccorritori. Kurz riusc\u00ec a tagliare la corda che lo legava alla salma di Angerer e risal\u00ec al terrazzino di partenza \u2014 dal quale liber\u00f2 il resto della corda. Poich\u00e9 essa era troppo corta per raggiungere i soccorritori, cominci\u00f2 a separarne i trefoli. Dopo cinque ore di lavoro, Kurz riusc\u00ec a legare insieme i tre trefoli e a calarli fino ai soccorritori; questi legarono al cordino una corda intera e del materiale da armo (martello, chiodi, moschettoni). Poich\u00e9 per\u00f2 non avevano una corda di lunghezza sufficiente, legarono insieme due corde. Kurz recuper\u00f2 la corda, la fiss\u00f2 alla parete e cominci\u00f2 a scendere, dopo aver fatto passare la corda in un moschettone fissato a un anello di cordino intorno al suo corpo. Superato un tetto aggettante, scese nel vuoto per un tratto ma quando incontr\u00f2 la giunzione delle corde si ferm\u00f2: il nodo non passava attraverso il moschettone. Kurz tent\u00f2 disperatamente di far passare il nodo, di scioglierlo, di passarvi sotto, continuamente spronato dalla squadra di soccorso, inutilmente. Dopo numerosi tentativi disse a voce chiara e ben discernibile: \"Ich kann nicht mehr\" (\"non ne posso pi\u00f9\"). Si lasci\u00f2 andare e in breve tempo mor\u00ec.\nLibri e film.\nLa storia di Toni Kurz fu narrata in dettaglio per la prima volta nel libro \"Il ragno bianco\" di Heinrich Harrer, uscito nel 1959, che ripercorre la storia delle ascensioni della parete nord dell'Eiger.\nQuesto racconto fu ripreso da Joe Simpson nel suo libro \"The Beckoning Silence\", pubblicato nel 2003; dal libro fu tratto nel 2007 un documentario televisivo, girato da Louise Osmond, dove viene effettuata una ricostruzione storica degli eventi di quella scalata.\nI personaggi e gli eventi della scalata del 1936 sono alla base del film tedesco \"North Face - Una storia vera\" (2008), del regista Philipp St\u00f6lzl."}
{"id": "2737961", "revid": "110157", "url": "https://it.wikipedia.org/wiki?curid=2737961", "title": "The E.N.D. World Tour", "text": "The E.N.D. World Tour \u00e8 il tour mondiale del gruppo musicale statunitense The Black Eyed Peas, in supporto al loro quinto album in studio \"The E.N.D.\".\nIl tour.\n\"The E.N.D. World Tour\" \u00e8 iniziato in Giappone il 15 settembre 2009, seguito da alcuni show in Australia e Nuova Zelanda sempre nel 2009. Il gruppo girer\u00e0 il Nord America a partire da febbraio 2010, con alcune date anche in Europa a partire da maggio. Questa seconda parte del tour, prodotto interamente dalla AEG Live, sar\u00e0 pi\u00f9 imponente e massiccia della prima. Il gruppo dovrebbe raggiungere inoltre il Sud America e altre parti dell'Asia durante il 2010. Il tour \u00e8 il pi\u00f9 grande prodotto dalla band; Fergie, la cantante femminile del gruppo, ha dichiarato al riguardo: \"utilizzeremo un sacco di tecnologia, sar\u00e0 gigantesco, qualcosa di mai visto prima in uno show\".\nScaletta.\nEncore\nDVD.\n\u00c8 stato confermato sul loro sito web che uno dei concerti sar\u00e0 pubblicato in DVD. Il DVD conterr\u00e0 anche il video vincitore del concorso Boom Boom Pow Fan Video."}
{"id": "2737974", "revid": "29011043", "url": "https://it.wikipedia.org/wiki?curid=2737974", "title": "Castel Sardo", "text": ""}
{"id": "2737975", "revid": "1543377", "url": "https://it.wikipedia.org/wiki?curid=2737975", "title": "Medana", "text": "Medana (in sloveno, friulano e tedesco Medana) \u00e8 un paese della Slovenia, nel comune di C\u00f2llio.\nLa localit\u00e0 \u00e8 situata a 1,8\u00a0km a sud del capoluogo comunale e 1,3\u00a0km dall'Italia; in essa sono presenti gli agglomerati di Brech Scozhiaja (\"Breg\"), \"Jama\", \"Kozlink\", Medainsca (\"Medansko\"), Passione (\"Pa\u0161jon\"), \"Puninca\" e \"Vrh\".\nIl 3 agosto 1882 vi nacque il celebre poeta sloveno Alojz Gradnik. In suo onore, si svolgono ogni anno a Medana le giornate della poesia e del vino.\nStoria.\nDopo la caduta dell'Impero romano, e la parentesi del Regno ostrogoto, a seguito della Guerra gotica (553) promossa dall'imperatore Giustiniano I il C\u00f2llio entr\u00f2 a far parte dei domini bizantini.\nDopo la calata, nel 568, attraverso la Valle del Vipacco nell'Italia settentrionale dei Longobardi, seguiti poi da popolazioni slave, entr\u00f2 a far parte del Ducato del Friuli.\nMedana (\"Villa de Mandan\") fu gi\u00e0 menzionata in documenti storici del 610.\nIn seguito alla caduta del regno longobardo e alla sua inclusione nei domini di Carlo Magno, nel 781 entr\u00f2 nel Regnum Italiae affidato da Carlo al figlio Pipino; nell'803 venne istituita la \"Marchia Austriae et Italiae\" che comprendeva il Friuli, la Carinzia, la Carniola e l'Istria. Alla morte di Pipino nell'810, il territorio pass\u00f2 in mano al figlio Bernardo.\nCon la morte di Carlo Magno nell'814, la carica imperiale pass\u00f2 a Ludovico I che affid\u00f2 il Regno d'Italia al suo primogenito Lotario, il quale gi\u00e0 nell'828 (dopo aver deposto Baldrico per non aver saputo difendere le frontiere orientali dagli Slavi) divise la parte orientale del Regno, ossia la Marca Orientale (o del Friuli), in quattro contee: Verona, Friuli, Carniola e Istria (comprendente il Carso e parte della Carniola interna).\nIn seguito al Trattato di Verdun, nell'843, le contee di Istria e Friuli (conglobate nella \u201cMarca d'Aquileia\u201d) entrarono a far parte del \"Regnum Italicum\" poi, nel 951, della Marca di Verona e Aquileia; dopo un'iniziale sottomissione al Ducato di Baviera dal 952, nel 976 pass\u00f2 al Ducato di Carinzia appena costituito dall'imperatore Ottone II.\nNel 1077 pass\u00f2 al Principato ecclesiastico di Aquileia; abati di Rosazzo possedevano vigneti nella regione gi\u00e0 nel 1157 (documento tra un abate e il conte di Gorizia Enghelberto II), ed i Gesuiti, che vi costruirono un monastero, introdussero sofisticati metodi di coltivazione nelle vigne, che incoraggiarono lo sviluppo della viticoltura.\nTutto il Collio rest\u00f2 in mani patriarcali fino al 1330 quando la sua parte orientale, compresa Medana, venne annessa dalla Contea di Gorizia, mentre le attigue San Lorenzo di N\u00e8bola, San Lorenzo di Brizza e la maggior parte di N\u00e8bola rimasero ai Patriarchi e passando a sua volta, dopo il 1420, sotto l'autorit\u00e0 della Repubblica di Venezia.\nNel 1500 gli Asburgo s'impossessano della Contea di Gorizia, divenuta poi Contea di Gorizia e Gradisca, e quindi di territori fortemente ambiti dalla Serenissima la quale mirava ad espandersi ad est dell'Isonzo; l'assetto territoriale tra le due potenze, stabilito dal Trattato di Noyon (a causa del quale la Serenissima perse l'alta valle del fiume Isonzo) e sancito da quello di Worms (1521), diede luogo a una linea di confine tortuosa ed incerta, con enclavi arciducali in territorio veneziano e viceversa; anche la pace firmata a Madrid dopo la sanguinosa Guerra di Gradisca ristabil\u00ec con meticolosa precisione il confine preesistente; in particolare Medana si trovava vicino al confine con i territori veneziani.\nCon la Convenzione di Fontainebleau del 1807, pass\u00f2, per un breve periodo fino al 1814, assieme a tutti i territori sulla sponda destra del fiume Isonzo, nel Regno d\u2019Italia napoleonico sotto il Dipartimento di Passariano come frazione del comune di Cormons.\nCol Congresso di Vienna nel 1815 rientr\u00f2 a far parte dei domini asburgici nel Regno d'Illiria come comune autonomo; pass\u00f2 in seguito sotto il profilo amministrativo al Litorale austriaco nel 1849 come sempre come comune autonomo che comprendeva gli insediamenti (\"naselja\") di Castelletto Zeglo (\"Ceglo\") e Plessiva di Medana (\"Ple\u0161ivo\") (comprendente anche la parte ora in territorio italiano) dell'attuale comune di C\u00f2llio.\nDopo la prima guerra mondiale fu annesso al Regno d\u2019Italia e venne congiunto alla provincia di Gorizia. In seguito all'abolizione della stessa nel 1923, pass\u00f2 alla provincia del Friuli sempre come comune autonomo con le medesime frazioni del periodo asburgico. Nel 1927 il comune pass\u00f2 alla ricostituita provincia di Gorizia venendo assorbito da quello di Castel Dobra.\nFu soggetto alla Zona d'operazioni del Litorale adriatico (OZAK) tra il Settembre 1943 e il 1945 e tra il 1945 e il 1947, trovandosi a ovest della Linea Morgan, fece parte della Zona A della Venezia Giulia sotto il controllo Britannico-Americano del Governo Militare Alleato (AMG); pass\u00f2 poi alla Jugoslavia e quindi alla Slovenia, ad eccezione di parte degli insediamenti di Castelletto Zeglo (\"Ceglo\") e Plessiva di Medana (\"Ple\u0161ivo\") che rimasero all'Italia e furono aggregati al comune di Cormons.\nGeografia fisica.\nRappresentato nella carta IGM al 25.000: 40A-IV-NO\nCorsi d'acqua.\nTorrente Oblino (\"Oblen\u010d\"); Rio Fidri (\"Fedrih\"); \"Donank\""}
{"id": "2737978", "revid": "436907", "url": "https://it.wikipedia.org/wiki?curid=2737978", "title": "Walking After You", "text": "Walking After You \u00e8 un singolo del gruppo musicale statunitense Foo Fighters, pubblicato il 17 agosto 1998 come unico estratto dalla colonna sonora del film \"X-Files - Il film\".\nUna prima versione di questo brano venne inserita nel secondo album in studio del gruppo, \"The Colour and the Shape\". La canzone \u00e8 stata scritta da Dave Grohl."}
{"id": "2737979", "revid": "1568601", "url": "https://it.wikipedia.org/wiki?curid=2737979", "title": "Andreas Hinterstoisser", "text": "Prime ascensioni.\nNato in una zona di montagne, si interess\u00f2 fin da giovane all'alpinismo. Form\u00f2 una cordata molto affiatata con Toni Kurz, suo conterraneo, pi\u00f9 vecchio di lui di un anno, e nei primi anni trenta i due effettuarono numerose prime ascensioni sulle Alpi Orientali. Molte di queste vie furono all'epoca classificate di VI grado, ma, in seguito alla riforma della scala di difficolt\u00e0 UIAA effettuata negli anni settanta, alcune di queste vie furono riclassificate a VII grado.\nTra le ascensioni della coppia:\nLa parete nord dell'Eiger.\nNel 1936 Kurz e Hinterstoisser stavano prestando il servizio militare presso il 100\u00b0 J\u00e4ger-Regiment a Bad-Reichenhall. Nel luglio del 1936, ottenuta una licenza, i due si recarono in Svizzera, dove intendevano tentare la prima salita della parete nord dell'Eiger, all'epoca ancora inviolata, e considerata \"impossibile\". La parete veniva considerata talmente pericolosa che un comunicato del Comitato Centrale del Club Alpino Svizzero riferiva che le guide non dovevano sentirsi obbligate ad andare in soccorso di chi si fosse trovato in condizioni critiche sulla parete.\nVenuto a conoscenza delle loro intenzioni, il loro comandante, il colonnello R. Konrad, a sua volta alpinista esperto, telefon\u00f2 a Grindelwald per vietare loro il tentativo, ma i due avevano gi\u00e0 lasciato la tenda per avvicinarsi alla parete.\nI due attaccarono la parete il 18 luglio, insieme alla cordata austriaca formata da Edi Rainer e Willy Angerer; le due cordate salirono separate fino alla \"grotta del bivacco\", dove si unirono. I quattro alpinisti non seguirono la via tracciata dai loro predecessori, ma si tennero pi\u00f9 a destra, fino ad arrivare ad un punto dove dovevano traversare verso il cosiddetto \"primo nevaio\". Il traverso fu superato da Andreas Hinterstoisser, presto seguito dai compagni.\nIl superamento di questo traverso fu un'impresa veramente notevole, che dimostrava la grande capacit\u00e0 tecnica di Andreas. In seguito, il passaggio fu conosciuto universalmente come \"traversata Hinterstoisser\".\nSuperato il traverso i quattro ritirarono la corda e proseguirono. All'altezza del \"primo nevaio\" la coppia austriaca cominci\u00f2 a muoversi molto lentamente: Angerer era stato infatti colpito alla testa da una pietra, ed aveva difficolt\u00e0 di movimento. I quattro bivaccarono tra il primo ed il secondo nevaio.\nIl 19 luglio i quattro si misero in movimento piuttosto tardi, e continuarono a muoversi insieme, ma molto lentamente. In serata giunsero poco sotto il \"bivacco della morte\", dove si fermarono per la notte.\nIl 20 luglio di nuovo si misero in movimento molto tardi; Angerer non poteva proseguire, cos\u00ec i quattro cominciarono a ridiscendere. Sempre molto lentamente, attraversarono a ritroso il secondo nevaio, scesero al primo nevaio, e qui si fermarono per la notte.\nIl 21 luglio Angerer era quasi impossibilitato a muoversi, ed il tempo stava rapidamente peggiorando. I quattro scesero all'altezza del traverso percorso il primo giorno, ma non riuscirono a percorrerlo a ritroso, nonostante i numerosi tentativi di Hinterstoisser. Durante i tentativi, furono contattati da uno dei guardiani della Jungfraubahn, attraverso la finestra che si apre sulla parete nord; i quattro riferirono di essere in buone condizioni e di non aver bisogno di aiuto.\nNon potendo ridiscendere per la via di salita, decisero di calarsi in verticale, con una serie di discese in corda doppia, fino a raggiungere un sistema di cenge che li avrebbe condotti alla finestra della ferrovia, dove sarebbero stati in salvo. La discesa avrebbe per\u00f2 dovuto svolgersi su una linea molto esposta a valanghe e scariche di pietre, mentre il tempo continuava a peggiorare.\nMentre stavano preparando una discesa, i quattro furono investiti da una valanga. Andreas Hinterstoisser era slegato dagli altri, probabilmente alla ricerca di un posto ottimale per fissare il successivo tratto di discesa, e fu trascinato via dalla valanga; dei suoi compagni, Angerer, caduto, sbatt\u00e9 contro la parete e mor\u00ec sul colpo; Rainer, trascinato dalla corda e schiacciato contro la parete, mor\u00ec pochi minuti dopo; Kurz, rimasto sospeso alla corda tra Rainer ed Angerer, sopravvisse fino al giorno seguente, quando mor\u00ec per sfinimento dopo disperati tentativi di salvataggio.\nIl corpo di Andreas Hinterstoisser fu in seguito recuperato ai piedi della parete nord dell'Eiger.\nLibri e film.\nLa storia del tentativo alla nord dell'Eiger del 1936 fu narrata in dettaglio per la prima volta nel libro \"Il ragno bianco\" di Heinrich Harrer, uscito nel 1959, che ripercorre la storia delle ascensioni della parete nord dell'Eiger.\nQuesto racconto fu ripreso da Joe Simpson nel suo libro \"The Beckoning Silence\", pubblicato nel 2003; dal libro fu tratto nel 2007 un documentario televisivo, girato da Louise Osmond, dove viene effettuata una ricostruzione storica degli eventi di quella scalata.\nI personaggi e gli eventi della scalata del 1936 sono alla base del film tedesco \"North Face - Una storia vera\" (2008), del regista Philipp St\u00f6lzl."}
{"id": "2737982", "revid": "48344", "url": "https://it.wikipedia.org/wiki?curid=2737982", "title": "Lingua proto-indo-europea", "text": ""}
{"id": "2737986", "revid": "200568", "url": "https://it.wikipedia.org/wiki?curid=2737986", "title": "Effetto ione comune", "text": ""}
{"id": "2737987", "revid": "339392", "url": "https://it.wikipedia.org/wiki?curid=2737987", "title": "Giudicati di Sardegna", "text": ""}
{"id": "2737991", "revid": "767487", "url": "https://it.wikipedia.org/wiki?curid=2737991", "title": "Sveriges runinskrifter", "text": "Sveriges runinskrifter (in italiano \"Iscrizioni runiche svedesi\") \u00e8 un'edizione critica delle iscrizioni runiche trovate in Svezia. Il primo volume della serie risale al 1900 e fino al 1981 furono pubblicati 15 volumi.\n\"Sveriges runinskrifter\" divenne il sistema di classificazione standard per le iscrizioni runiche svedesi. Ogni iscrizione era caratterizzata dal codice della provincia e dal numero di catalogo. Ad esempio:\nOggi questo sistema di catalogazione \u00e8 usato dai database elettronici, come il Rundata, e nelle pubblicazioni accademiche. Questo sistema di catalogazione \u00e8 stato imitato da accademici di altre nazionalit\u00e0."}
{"id": "2737993", "revid": "22475", "url": "https://it.wikipedia.org/wiki?curid=2737993", "title": "Sistema di notifica", "text": "Un moderno sistema di notifica consiste in una combinazione software e hardware che \u00e8 in grado di inviare messaggi a dei destinatari ben precisi. Per esempio, un sistema di notifica pu\u00f2 inviare un'email quando viene aggiunto un nuovo argomento a Wikipedia. La complessit\u00e0 di un sistema di notifica spesso dipende dai tipi di messaggi che deve inoltrare. Inviare un'email quando viene inserito un nuovo argomento su Wikipedia pu\u00f2 essere molto semplice, inviare notifiche quando un edificio \u00e8 in fiamme dovrebbe richiedere interazioni in real-time, escalation, pianificazione, registri e fail-over.\nCaratteristiche di un sistema di notifica.\nAccettazione.\nUn sistema di notifica \u00e8 valido nella misura in cui sono validi i dati che contiene. Aggiornare i dati dei destinatari non \u00e8 l'ideale, poich\u00e9 i dati potrebbero essere inesatti (errori nella digitazione), falsi (dati appositamente sbagliati) o non pi\u00f9 validi (un numero di telefono cambiato). Un sistema di notifica dovrebbe validare i dati dei destinatari per gestire i casi succitati.\nInterazioni in real-time.\nNel caso di un incendio, o un'altra situazione che richiede un intervento umano, un sistema di notifica deve fornire un modo per accettare dei feedback. Il feedback pu\u00f2 essere utile per decidere quale azione il sistema deve intraprendere. Per esempio, un capo dei pompieri, quando viene avvisato di un incendio in corso, deve essere avvisato che l'autopompa \u00e8 gi\u00e0 per strada, evitandogli cos\u00ec di ricevere ulteriori notifiche relative allo stesso incendio.\nEscalation.\nLa criticit\u00e0 di un evento dovrebbe poter cambiare prima che l'evento sia completamente risolto. Spesso un piccolo guasto pu\u00f2 scatenare una serie di guasti che possono portare a eventi che richiedono una attenzione immediata. Per esempio, una e-mail che non giunge a destinazione non \u00e8 problema grave, potrebbe essere classificato come una \"segnalazione\". D'altra parte, la \"segnalazione\" dovuta al mancato recapito di una e-mail pu\u00f2 far partire un \"ping\" al server di posta responsabile dell'inoltro delle e-mail. Se il \"ping\" fallisce, l'evento pu\u00f2 essere elevato al livello \"urgente\", per indicare che \u00e8 molto pi\u00f9 importante la sua risoluzione.\nPianificazione.\nNel decidere i destinatari cui notificare un evento, un sistema di notifica dovrebbe prendere in considerazione gli orari in cui il destinatario pu\u00f2 essere avvisato. Un sistema di notifica dovrebbe prendere in considerazione anche periodi di disponibilit\u00e0 e indisponibilit\u00e0 da parte di un destinatario al ricevere le notifiche, per esempio fine settimana o periodi di vacanza.\nRegistri.\nSe un sistema di notifica non pu\u00f2 contattare il destinatario indicato, pu\u00f2 non essere sufficiente riprovare in seguito a notificare nuovamente l'evento. Pu\u00f2 essere di grande utilit\u00e0 che il sistema di notifica abbia un registro di destinatari alternativi cui inviare la notifica di un evento nel caso un destinatario non sia raggiungibile.\nFail-over.\nHigh availability (Alta disponibilit\u00e0) significa che il sistema deve essere funzionante e attivo per il 99.999% del tempo. L'unica inattivit\u00e0 accettabile \u00e8 quella dovuta ad un aggiornamento, che deve comunque durare il meno possibile. Per raggiungere l'obiettivo dell'alta disponibilit\u00e0 (\"HA\"), i software per un sistema di notifica deve tenere in considerazione l'evenienza della indisponibilit\u00e0 dell'hardware su cui gira. L'indisponibilit\u00e0 dell'hardware pu\u00f2 essere dovuta allo stacco accidentale di un cavo di rete come alla rottura di hard disk. Un sistema di notifica dovrebbe essere distribuito su macchine fisicamente separate per assicurarsi la disponibilit\u00e0 del servizio anche in caso di problemi all'hardware.\nModi di comunicazione.\nI modi con cui una persona pu\u00f2 interagire tramite la tecnologia sono molteplici. Un sistema di notifica avanzato si basa su uno o pi\u00f9 dei seguenti metodi di comunicazione:"}
{"id": "2737995", "revid": "1573940", "url": "https://it.wikipedia.org/wiki?curid=2737995", "title": "Merveilles", "text": " \u00e8 il secondo album della band visual kei giapponese MALICE MIZER. \u00c8 stato pubblicato il 19 marzo 1998 dalla label major Nippon Columbia.\nL'album \u00e8 considerato una pietra miliare del genere visual kei poich\u00e9 condensa in s\u00e9 una grande quantit\u00e0 di generi musicali (dal pop pi\u00f9 brillante all'industrial pi\u00f9 oscuro) uniti con un'immagine particolarmente forte dei componenti della band (seminale per il sottogenere kotokote).\nEsistono tre versioni dell'album: la prima stampa \u00e8 un libro fotografico cartonato in formato B5, tutte le normali edizioni successive sono con custodia jewel case, ed esiste infine un'edizione speciale limitata a 10000 esemplari pubblicata il 28 settembre 2005 e chiamata \"La Collection \"merveilles\" -L'edition Limit\u00e9e-\" che consiste in un cofanetto contenente un CD (l'album) e tre DVD (due venduti anche separatamente, una raccolta di videoclip ed un live, ed uno realizzato per quest'edizione con contenuti esclusivi).\nTracce.\nTutti i brani sono testo di Gackt Camui e musica di Mana, tranne dove indicato.&lt;br&gt;\nDopo il titolo \u00e8 indicata fra parentesi \"()\" la grafia originale del titolo.\nDVD.\nI seguenti DVD sono contenuti solo nel cofanetto \"La Collection \"merveilles\" -L'edition Limit\u00e9e-\"; il box stesso che contiene i dischi \u00e8 un carillon che suona il brano \"Bois de merveilles\".\nDVD 1.\n\"merveilles: cinq (5) parall\u00e8le\"; raccolta di videoclip e gallerie fotografiche pubblicata originariamente il 24 febbraio 1999.\nDVD 2.\n\"merveilles -l'espace-\"; live pubblicato originariamente il 28 ottobre 1998.\nDVD 3.\nContenuti speciali realizzati per l'anniversario dell'album."}
{"id": "2737998", "revid": "339392", "url": "https://it.wikipedia.org/wiki?curid=2737998", "title": "Grammatica dell'indoeuropeo", "text": ""}
{"id": "2738004", "revid": "29011349", "url": "https://it.wikipedia.org/wiki?curid=2738004", "title": "Nicol\u00f2 I", "text": ""}
{"id": "2738006", "revid": "339392", "url": "https://it.wikipedia.org/wiki?curid=2738006", "title": "Fonologia dell'indoeuropeo", "text": ""}
{"id": "2738007", "revid": "339392", "url": "https://it.wikipedia.org/wiki?curid=2738007", "title": "Morfologia dell'indoeuropeo", "text": ""}
{"id": "2738010", "revid": "6923", "url": "https://it.wikipedia.org/wiki?curid=2738010", "title": "\u00c9mile Friant", "text": "Biografia.\nStudente presso l'\u00c9cole des Beaux-Arts di Nancy, si trasferisce a Parigi dove frequenta l'atelier di Alexandre Cabanel.\nLe sue opere ispirate alla vita quotidiana e condotte con attento naturalismo riscuotono grande successo, facendogli conseguire nel 1883 il Grand Prix de Rome e nel 1889 la medaglia d'oro in occasione dell'Esposizione universale di Parigi.\nPartecipa al rinnovamento delle arti decorative avviato dalla scuola di Nancy del cui comitato \u00e8 membro dal 1901 e dal 1906 insegna all'\u00c9cole Nationale des Beaux-Arts di Parigi.\nNel 1923 diviene professore di pittura presso l'\u00c9cole des Beaux-Arts.\n\u00c8 insignito della Legion d'Onore e eletto membro dell'Institut de France.\nMuore improvvisamente nel 1932."}
{"id": "2738014", "revid": "1782831", "url": "https://it.wikipedia.org/wiki?curid=2738014", "title": "Santiago Matamoros", "text": "Santiago Matamoros \u00e8 un tipo dell'iconografia cristiana che consiste nella raffigurazione di San Giacomo (\"Santiago\") come \"Matamoros\", ovvero come uccisore di musulmani, nella Battaglia di Clavijo (nell'anno 844). L'iconografia di questo celebrato episodio costitu\u00ec il simbolo della \"Reconquista\" nel XV secolo.\nOrigini leggendarie.\nL'iconografia del santo sterminatore di infedeli nasce in relazione alla credenza religiosa legata all'intervento sovrannaturale di San Giacomo il Maggiore nella leggendaria battaglia di Clavijo, il cui svolgimento, nell'omonima localit\u00e0, \u00e8 legato alla data tradizionale del 23 maggio 844. \nSecondo la leggenda, il santo sarebbe apparso in sogno a Ramiro I delle Asturie, il giorno prima dello scontro, assicurandogli la sua partecipazione alla battaglia e la conseguente sicura vittoria. Il giorno seguente, l'esercito di Ramiro, rassicurato dalla presenza prodigiosa del santo, che combatteva in sella a un cavallo bianco, pot\u00e9 sconfiggere i nemici e vincere la battaglia."}
{"id": "2738015", "revid": "1318658", "url": "https://it.wikipedia.org/wiki?curid=2738015", "title": "The Element of Freedom", "text": "The Element of Freedom \u00e8 il quarto album in studio della cantautrice americana Alicia Keys, pubblicato in tutto il mondo nel 2009.\nL'album segna un punto di svolta nella carriera artistica della cantante, presentando influenze musicali pi\u00f9 vaste e una vicinanza al pop pi\u00f9 marcata rispetto ai precedenti lavori della Keys, incentrati principalmente su una forte base soul e R&amp;B.\nPubblicato in America il 15 dicembre 2009, \u00e8 diventato il primo album della cantante a non debuttare al primo posto della \"Billboard\" 200, pur con vendite nella prima settimana di circa 417\u00a0000 copie, ma il primo a raggiungere la prima posizione in Gran Bretagna, dove ha prodotto tre singoli in top10 consecutivamente.\nDescrizione.\nL'album \u00e8 stato concepito molto velocemente rispetto al suo predecessore \"As I Am\". Secondo Alicia, l'album \u00e8 stato concepito in un periodo di profonda depressione, gi\u00e0 manifestatosi durante la realizzazione di \"As I Am\". Alicia ha detto in merito di voler \u00abtrovare un modo per essere me stessa fino in fondo e ci\u00f2 che questo comporta; capire quali scelte volevo fare o non fare cos\u00ec da onorare veramente me stessa\u00bb. Keys ha ammesso che inizialmente \u00abnon sapeva cosa fare\u00bb ma \u00absapeva di doverlo fare\u00bb. Dopo una estenuante ricerca, ha dichiarato di \u00abaver finalmente trovato la chiave, cio\u00e8 di permettere a se stessi di essere liberi\u00bb. Parlando del bisogno espresso nell'album di superare la depressione ha dichiarato: \u00abHo raggiunto una libert\u00e0 maggiore. Prima, pensavo di poter mostrare solo la parte forte di me. Ora c'\u00e8 un misto di forza e fragilit\u00e0. Un nuovo sound, una nuova sensazione. Rispecchia molto chi sono in questo momento\u00bb. Ancora, riguardo al concept dell'album ha detto: \u00abIl modo in cui le canzoni si sviluppano vi porteranno ad un'altezza naturale. Voglio solo che proviate un senso di libert\u00e0, voglio farvi sentire fuori dal coro, ispirati. Sarete decisamente catturati in un viaggio, so che sarete sorpresi, poich\u00e9 sentirete cose che forse non vi aspettavate potessi produrre. \u00c8 un viaggio\u00bb.\nSingoli.\nIl primo singolo estratto dall'album, \"Doesn't Mean Anything\", \u00e8 stato pubblicato nel settembre 2009. Nel mercato americano non ha ottenuto il successo sperato, raggiungendo la posizione 60 della \"Billboard\" Hot 100 e diventando il singolo di apertura di minor successo per la Keys in tutta la sua carriera.\nNonostante ci\u00f2, ha ricevuto consensi maggiori in Europa, diventando la settima canzone in top 10 per la Keys nella Official Singles Chart e entrando in diverse top 10.\nIl secondo singolo, \"Try Sleeping with a Broken Heart\", ha riscosso successo in America, diventando la tredicesima top 10 per Alicia nella Hot R&amp;B/Hip-Hop Songs e entrando in top 30 nella classifica generale.\nLa pubblicazione in Gran Bretagna \u00e8 avvenuta nel mese di maggio, nonostante la canzone fosse gi\u00e0 presente nella top 100 della Official Singles Chart a causa di forte download digitale. A seguito della pubblicazione, \u00e8 entrata rapidamente in top 10, causando un aumento nelle vendite dell'album e riportandolo nella top3 della classifica britannica dopo sei mesi dalla pubblicazione.\nIn Gran Bretagna, \"Empire State of Mind (Part II) Broken Down\", la versione della Keys di \"Empire State of Mind\", ha ottenuto immediato successo, entrando dopo poche settimane in top 10 e passandoci otto settimane consecutive. Avendo raggiunto la quarta posizione, si tratta del maggior piazzamento per Alicia dai tempi di \"Fallin\"'.\nIl terzo singolo per il mercato americano, \"Un-Thinkable (I'm Ready)\", \u00e8 stato pubblicato nel mese di maggio ed \u00e8 diventato l'ottavo numero 1 nella classifica R&amp;B per la cantante, entrando anche nella top 40 della Billboard Hot 100. A seguito della nascita del primo figlio Egypt Daoud Dean, il 16 ottobre 2010, la Keys ha rivelato che il suo prossimo singolo sarebbe stato \"Wait Til You See My Smile\" e sarebbe stato pubblicato il 28 novembre 2010 nel Regno Unito. Questo singolo \u00e8 stato poi rinviato al 13 dicembre 2010. Per promuovere il singolo \"Wait Til You See My Smile\" \u00e8 stato indetto un concorso al quale potranno partecipare i fan della cantante il cui scopo \u00e8 quello di creare un video promozionale per la canzone. Il contest durer\u00e0 6 settimane, le migliori 6 clip saranno scelte da genero.tv ed RCA mentre il vincitore verr\u00e0 decretato dalla stessa cantante.\nAccoglienza.\nLo scrittore del \"Chicago Tribune\" Greg Kot ha definito l'album deela Keys \u00abL'album pi\u00f9 consistente; [...] meno forzato o macchinoso rispetto ai precedenti lavori\u00bb. Killian Fox di \"The Guardian\" l'ha definito \u00abun disco soul moderno, sicuro e ben fatto\u00bb che \u00e8 stato realizzato senza \u00abfare nulla di rivoluzionario\u00bb. \"Entertainment Weekly\" definisce Alicia Keys \u00abuna tipologia di artisti sempre pi\u00f9 rari nelle scene del pop: un'artista classica\u00bb la cui voce sorprende, sebbene i testi risultino poco convincenti. \"USA Today\" ha descritto le sue canzoni come \u00abcostantemente forti e tematicamente coesive\u00bb, e ha trovato l'album \u00abpi\u00f9 sfumato e intimo\u00bb rispetto al precedente lavoro della cantautrice.\n\"The Independent\" ha trovato le canzoni monotone e affermando che deludono nel corso del loro ascolto. \"Rolling Stone\" ha ritenuto che la produzione \u00abcomprime la voce di Alicia Keys, facendola suonare molto meno simile a lei, soprattutto sulle ballate\u00bb.\nCronologia dell'album e varie versioni.\n11 dicembre 2009\n14 dicembre 2009\n15 dicembre 2009\n16 dicembre 2009\n8 gennaio 2010\nSuccesso commerciale.\nL'album ha debuttato sul mercato alla seconda posizione, muovendo 417\u00a0000 copie nella prima settimana dalla pubblicazione. \u00e8 diventato il primo tra i cinque album della Keys a non raggiungere la vetta della classifica, ma ha ottenuto in un mese il disco di platino per vendite di oltre un milione di copie. Ha raggiunto la prima posizione della classifica R&amp;B, mantenendola per diverse settimane, allineandosi al risultato ottenuto da tutti gli altri album della Keys.\nIn Gran Bretagna, l'album ha debuttato alla diciassettesima posizione, il pi\u00f9 basso debutto in quel territorio per la Keys. Tuttavia, dopo cinque settimane, a seguito della pubblicazione della versione acustica di \"Empire State of Mind\", le vendite dell'album sono aumentate fino a portarlo alla prima posizione della Official Albums Chart, mantenuta anche nella settimana seguente. Nelle dodici settimane successive, l'album \u00e8 rimasto saldamente in top 10, diventando il maggior successo di sempre per la Keys in Gran Bretagna. Ha inoltre occupato la prima posizione della classifica R&amp;B per tredici settimane consecutive (quindici in totale)."}
{"id": "2738017", "revid": "229244", "url": "https://it.wikipedia.org/wiki?curid=2738017", "title": "Sheireen", "text": ""}
{"id": "2738020", "revid": "1318658", "url": "https://it.wikipedia.org/wiki?curid=2738020", "title": "Sopila", "text": "La sopila (o \"ro\u017eenice\", com'\u00e8 chiamato in Istria) \u00e8 uno strumento ad ancia doppia presente in Croazia, simile all'oboe e alla ciaramella. \u00c8 usata nell'area del golfo del Quarnaro, Kastua, Vinodol, l'isola di Krk e, in generale, in Istria, insieme a \"mih\",\"\u0161urle\", \"dvojnice\" e \"diple\".\nLe \"Sopile\" sono sempre suonate in coppie, in cui una \u00e8 chiamata \"grande\" (vela sopila) e l'altra \"piccola\" (mala sopila). Entrambe hanno sei fori per le dita. Le sopile accompagnano spesso la danza, e sono intonate sulla scala istriana, un particolare tipo di scala pentatonica."}
{"id": "2738038", "revid": "21880", "url": "https://it.wikipedia.org/wiki?curid=2738038", "title": "Cantharellus (micologia)", "text": "Cantharellus Fr., \"Systema mycologicum, Index alphab. 1: 316 (1821)\", \u00e8 un genere di funghi appartenente alla famiglia delle Cantharellaceae.\n\u00c8 costituito da specie leucosporee, terricole, simbionti con altre piante, caratterizzate da un imenio costituito da ampie rugosit\u00e0 anastomizzate, da ife secondarie provviste di giunti a fibbia, gambo pieno e cappello di solito a forma di tronco di cono, dai colori che vanno dal giallo-biancastro al giallo-arancio.\nSpecie di Cantharellus.\nLa specie tipo \u00e8 \"Cantharellus cibarius\" Fr. (1821), altre specie incluse sono:\nEtimologia.\nDiminutivo latino della parola greca \"k\u00e1ntharos\" = coppa, per la forma a calice del fungo."}
{"id": "2738041", "revid": "29011932", "url": "https://it.wikipedia.org/wiki?curid=2738041", "title": "S.s. 200", "text": ""}
{"id": "2738042", "revid": "339392", "url": "https://it.wikipedia.org/wiki?curid=2738042", "title": "Pesci di S.Pietro", "text": ""}
{"id": "2738044", "revid": "29011994", "url": "https://it.wikipedia.org/wiki?curid=2738044", "title": "Pesce di San Pietro", "text": ""}
{"id": "2738045", "revid": "399", "url": "https://it.wikipedia.org/wiki?curid=2738045", "title": "Koilon", "text": ""}
{"id": "2738046", "revid": "48344", "url": "https://it.wikipedia.org/wiki?curid=2738046", "title": "Protoindoeuropeo", "text": ""}
{"id": "2738048", "revid": "287204", "url": "https://it.wikipedia.org/wiki?curid=2738048", "title": "Tellurio (astronomia)", "text": "Il tellurio \u00e8 un modello per la dimostrazione e spiegazione dei fenomeni astronomici terrestri e lunari e dei loro rapporti in riferimento al sole. \u00c8 in genere costituito da un orologio modificato che porta, al posto delle lancette, delle sfere che rappresentano la terra e la luna in scala ridotta. Le sfere girano attorno ad una sfera pi\u00f9 grande, generalmente in vetro opaco, che rappresenta un sole artificiale. In passato l'illuminazione del sole era fornita da una candela. I telluri pi\u00f9 semplici sono mossi manualmente, per mezzo di una manovella o una leva, tramite semplici meccanismi. "}
{"id": "2738051", "revid": "228587", "url": "https://it.wikipedia.org/wiki?curid=2738051", "title": "Dichen Lachman", "text": "Biografia.\nDichen \u00e8 nata a Kathmandu, in Nepal, e ha vissuto in questo paese fino ai sette anni d'et\u00e0, quando la sua famiglia si trasfer\u00ec ad Adelaide, in Australia. La madre \u00e8 nata in India ed \u00e8 di origini tibetane, mentre il padre \u00e8 australiano.\nPrima di recitare in \"Neighbours\", la Lachman \u00e8 apparsa in una pubblicit\u00e0 per il servizio di telecomunicazioni Wanadoo in Australia, trasmessa anche nel Regno Unito. Ha frequentato la Norwood Morialta High School, l'Annesley College e la University of Adelaide.\nCarriera.\nNel 2005, l'attrice fece parte del cast di \"Neighbours\", nel ruolo dell'infermiera Katya Kinski. Inizialmente fece le audizioni per ottenere quello di Elle Robinson, ma non essendo adatta per quella parte, il personaggio di Katya fu creato per lei.\nDichen recit\u00f2 anche una piccola parte in \"Aquamarine\". Dopo aver terminato anche il suo lavoro nel film \"Bled\", Lachman si rec\u00f2 alle Hawaii, dove era ambientato il film \"Aztec Rex\" diretto da Brian Trenchard-Smith.\nIn una recente intervista con \"The Soap Show\", Lachman dichiar\u00f2 di essere andata in Inghilterra nel tardo 2006 dove apparve nello show della BBC \"Ready Steady Cook\". Nell'intervista, l'attrice spieg\u00f2 che successivamente si sarebbe spostata a Los Angeles per continuare la sua carriera ma afferm\u00f2 che amerebbe restare in Inghilterra e alternativamente in Australia per continuare a lavorare.\nIn un'altra intervista con ScifiNow, Lachman afferm\u00f2 che avrebbe a breve recitato nello show televisivo basato sulla saga di Star Wars, dicendo, \u00abSono una grande fan di George Lucas; Amo quei tipi di film e (recitare) in uno di quelli sarebbe un sogno che si realizza- Mi piacerebbe farlo, sarebbe incredibile.\u00bb\n\u00c8 stata nominata come una delle 100 donne pi\u00f9 sexy in TV del 2009, dal sito lesbico afterellen.com, sulla vicenda ha dichiarato \"Che privilegio essere qui,\". \nUn suo ruolo importante \u00e8 stato quello di Sierra nella serie televisiva statunitense del 2009 \"Dollhouse\", riproposta come consuetudine da Joss Whedon in \"Agents of S.H.I.E.L.D.\" come attrice che interpreta la madre di Skye. \nHa interpretato Allysia Takada, aka Tokkan, nel diciassettesimo episodio della prima serie di \"\".\nRicopre la parte di Tani Tumrenjack nella serie \"Last Resort.\"\n\u00c8 presente anche nella serie The 100 dove interpretava la parte di Anya.\nNel 2018 interpreta Reileen Kawahara nella serie \"Altered Carbon\"\nDoppiatrici italiane.\nNelle versioni in italiano dei suoi film, Dichen Lachman \u00e8 stata doppiata da:"}
{"id": "2738052", "revid": "339392", "url": "https://it.wikipedia.org/wiki?curid=2738052", "title": "Mementomo", "text": ""}
{"id": "2738057", "revid": "287204", "url": "https://it.wikipedia.org/wiki?curid=2738057", "title": "Monte Bertrand", "text": " \nIl monte Bertrand (in francese mont Bertrand) \u00e8 una montagna di 2.480\u00a0m che si trova nelle Alpi Liguri, sullo spartiacque tra val Tanaro e val Roia. Dal 1947 si trova al confine tra Francia e Italia. Si tratta della cima pi\u00f9 alta della Catena del Saccarello.\nCaratteristiche.\nLa montagna si eleva tra la Cima Valega e la Colla Rossa; appartiene alla catena principale alpina ed \u00e8 situata sullo spartiacque che separa il bacino del Negrone (uno dei rami sorgentizi del Tanaro, a est) dalla valle Roia. Il monte \u00e8 ben visibile dalla frazione Upega del comune italiano di Briga Alta e dalla frazione Morignolo del comune francese di Briga Marittima.\nStoria.\nDal 1861 al 1947 il Monte Bertrand era interamente compreso nella provincia di Cuneo. La montagna \u00e8 oggi divisa tra Italia e Francia: il trattato di Parigi fa infatti transitare il confine tra le due nazioni per la sua cima.\nAccesso alla cima.\nLa cima del monte Bertrand pu\u00f2 essere raggiunta partendo dalla vicina Colla Rossa o dal Colle delle Selle Vecchie per un sentiero che si stacca dalla mulattiera che segna il confine italo-francese.\nTutela naturalistica.\nLa zona nord-orientale della montagna appartiene al Parco naturale del Marguareis."}
{"id": "2738059", "revid": "1702319", "url": "https://it.wikipedia.org/wiki?curid=2738059", "title": "Mardimago", "text": "Mardimago \u00e8 una frazione del comune di Rovigo, un tempo appartenente al comune di Boara Polesine, soppresso nel 1927.\nStoria.\nFaceva parte dei domini nel Polesine concessi da papa Marino II l'11 giugno del 944 al vescovo di Adria, che ne mantenne il possesso fino al 1160, quando pass\u00f2 agli Estensi.\nLa frazione \u00e8 menzionata in una relazione presentata dal rettore di Rovigo, Antonio Calbo, al Senato della repubblica di Venezia nel 1554, nella quale si riferiva come gli abitati situati tra l'Adige e l'Adigetto fossero soggetti ad inondazioni che rendevano le terre particolarmente fertili."}
{"id": "2738060", "revid": "1305772", "url": "https://it.wikipedia.org/wiki?curid=2738060", "title": "Zerri", "text": ""}
{"id": "2738063", "revid": "1543377", "url": "https://it.wikipedia.org/wiki?curid=2738063", "title": "Manoscritti minuscoli del Nuovo Testamento", "text": " \nI manoscritti minuscoli del Nuovo Testamento sono una delle quattro categorie - insieme ai papiri, agli onciali e ai lezionari - in cui sono divisi i manoscritti del Nuovo Testamento in greco.\nSono datati a partire dal IX secolo, quando i caratteri onciali iniziarono ad essere sostituiti da quelli minuscoli, appunto, fino al XVI secolo. I manoscritti minuscoli del Nuovo Testamento sono indicati con delle sigle contenenti numeri arabi."}
{"id": "2738072", "revid": "899609", "url": "https://it.wikipedia.org/wiki?curid=2738072", "title": "Mina Simington", "text": "Mina Simington, in originale , \u00e8 un personaggio della serie anime/manga \"Yu-Gi-Oh! 5D's\".\nIl personaggio.\nMina \u00e8 la posata assistente di Jack Atlas, di cui \u00e8 innamorata, e lavora per il direttore generale di Nuova Citt\u00e0 di Domino, Rex Goodwin. \u00c8 a conoscenza delle vere origini di Jack, nato non a Nuova Domino, come si vuole far credere, ma nel Satellite, e del piano segreto di Goodwin, intento a riunire i Predestinati.\nStoria.\nPrima serie.\nAll'inizio, Mina sembra non avere molta esperienza nel suo lavoro, per cui Lazar la stuzzica, mettendo in risalto gli errori della ragazza.\nPrima che Jack duelli al termine della Fortune Cup, Mina gli dice che, qualunque sar\u00e0 l'esito dell'incontro, per lei rimarr\u00e0 sempre un campione. Uscito sconfitto, Atlas viene trattenuto in ospedale, a causa delle lesioni riportate durante il combattimento, e Simington lo assiste.\nDalle telecamere di sorveglianza, Mina viene a sapere che Jack, fuggito dall'ospedale, ha duellato contro l'agente Trudge, soggiogato dal veleno del ragno, aiutato da una ragazza, Carly Carmine. Accompagnata da Trudge, si reca nell'appartamento di quest'ultima per riportare a casa Atlas, ma il ragazzo non vuole seguirla. Gelosa, Simington prende in antipatia Carly, e lascia l'abitazione. Mina e Trudge pedinano Jack, gi\u00f9 di morale per aver perso la reputazione di campione, e la Carmine al luna park.\nMina, Carly e Trudge accompagnano Jack nel Satellite a bordo di un elicottero pilotato da un dipendente dell'ex Re dei Duelli. Durante il viaggio, Simington rivela alla Carmine che non fu un terremoto a separare il Satellite da Nuova Citt\u00e0 di Domino, bens\u00ec un malfunzionamento del primo Reattore Ener D, una verit\u00e0 volutamente tenuta segreta dai potenti.\nMina rivela a Jack i sentimenti che nutre verso di lui, ma quello non risponde; la ragazza intuisce che egli pensi a Carly, scomparsa.\nMina spiega che le quattro centrali che controllano il Reattore Ener D hanno dei nomi in codice, quelli dei temibili Immortali Terrestri posseduti dai Predestinati Oscuri. Ella si reca con Akiza Izinski alla centrale Ccaraihua, dove si trova la Predestinata Oscura Misty Tredwell."}
{"id": "2738074", "revid": "339392", "url": "https://it.wikipedia.org/wiki?curid=2738074", "title": "Fuji-Servetto", "text": ""}
{"id": "2738076", "revid": "107269434", "url": "https://it.wikipedia.org/wiki?curid=2738076", "title": "Gaspare Lavaggi", "text": "Biografia.\nFiglio del cuoco Giuseppe Lavaggi e Caterina Checchi, in giovane et\u00e0 lavor\u00f2 presso uno studio di avvocati per poi cimentarsi nella recitazione al seguito di varie compagnie abbandonando il precedente mestiere.\nIl primo ingaggio importante fu nella compagnia teatrale di Luigi Bellotti Bon come attor giovane, cosa che gli permise di lavorare, oltre che con Bellotti Bon stesso, con attori del calibro di Giacinta Pezzana, Cesare Rossi e Annetta Campi. Finita per varie vicissitudini la compagnia ne fond\u00f2 una propria con Pia Marchi e Francesco Ciotti, chiamandola \"Compagnia Ciotti - Lavamarchi\", dalla fusione del suo cognome con quello della primadonna. \nDopo il matrimonio con Giuseppina Boccomini dalla quale ebbe un figlio, Armando (che prosegu\u00ec la carriera di attore come il padre) fond\u00f2 la propria compagnia della quale fu capocomico. Al seguito di un'altra compagnia comp\u00ec una tourn\u00e9e negli Stati Uniti durante la quale un colpo apoplettico lo costrinse al ritorno a Livorno, dove diresse le Arene Alfieri e Garibaldi. \nMor\u00ec a Livorno per un tumore facciale.\nIn suo onore venne coniata a Roma, in occasione del centenario di Voltaire, una moneta d'argento."}
{"id": "2738090", "revid": "121088708", "url": "https://it.wikipedia.org/wiki?curid=2738090", "title": "Gemcitabina", "text": "La gemcitabina \u00e8 un farmaco chemioterapico antineoplastico strutturalmente simile alla citosina.\nFarmacocinetica.\nLa gemcitabina viene somministrata per infusione endovenosa e si distribuisce rapidamente e diffusamente (volume di distribuzione centrale circa 15 l/m2 e periferico circa 47 l/m2). L'emivita \u00e8 di circa 1-2 ore con eliminazione completa in circa 10 ore. Il metabolismo della gemcitabina \u00e8 operato dalla citidina deaminasi del fegato, dei reni e dei tessuti. Solo il 10% del farmaco viene escreto immodificato nelle urine. La posologia deve essere controllata e opportunamente modificata nei pazienti con patologie renali ed epatiche.\nFarmacodinamica.\nLa gemcitabina \u00e8 un analogo pirimidinico, fosforilato dalla deossicitidina chinasi e poi da altre nucleosido chinasi, con produzione di nucleosidi che inibiscono la sintesi del DNA. Tale effetto pu\u00f2 essere dovuto a due fenomeni:\nImpiego clinico.\nLa gemcitabina viene comunemente utilizzata in regime polichemioterapico per il trattamento del carcinoma del pancreas, per il carcinoma della vescica (anche in associazione alla radioterapia) e per il carcinoma del polmone non a piccole cellule. La via endovescicale pu\u00f2 essere utilizzata per il trattamento del carcinoma della vescica.\nEffetti avversi.\nCome tutti gli analoghi pirimidinici, l'effetto avverso dose limitante \u00e8 rappresentato dalla mielodepressione. Per questo, si deve procedere alla valutazione periodica dell'emocromo nei soggetti in terapia con gemcitabina. Comunemente si manifestano nausea, vomito, diarrea e stomatite. Sono inoltre riportati sudorazione, prurito ed alopecia."}
{"id": "2738096", "revid": "1442080", "url": "https://it.wikipedia.org/wiki?curid=2738096", "title": "Canada Open 2000 - Singolare maschile", "text": "Il singolare del Canada Open 2000 \u00e8 stato un torneo di tennis facente parte dell'ATP Tour.\nThomas Johansson era il detentore del titolo, ma ha perso nel 2\u00ba turno contro Wayne Ferreira.\nMarat Safin ha battuto in finale Harel Levy per 6\u20132, 6\u20133."}
{"id": "2738099", "revid": "1573940", "url": "https://it.wikipedia.org/wiki?curid=2738099", "title": "Bara no seid\u014d", "text": " \u00e8 il terzo ed attualmente ultimo album della band visual kei giapponese MALICE MIZER. \u00c8 stato pubblicato il 23 agosto 2000 dalla label indie .\nEsistono due versioni dell'album: una normal edition con custodia jewel case, ed una special edition (la prima stampa) che \u00e8 un libro in formato B5.\nTracce.\nTutti i brani sono testo e musica di Mana, tranne dove indicato.\nDopo il titolo \u00e8 indicata fra parentesi \"()\" la grafia originale del titolo.\nFormazione.\n\u00c8 inoltre espressamente indicato come componente della band anche Kami, indicato come \u00abEternal Blood Relative\u00bb(\"eterno parente consanguineo\")."}
{"id": "2738103", "revid": "29012737", "url": "https://it.wikipedia.org/wiki?curid=2738103", "title": "Personificazioni nazionali", "text": ""}
{"id": "2738111", "revid": "1442080", "url": "https://it.wikipedia.org/wiki?curid=2738111", "title": "Canada Open 2000 - Singolare femminile", "text": "Il singolare del Canada Open 2000 \u00e8 stato un torneo di tennis facente parte del WTA Tour 2000.\nMartina Hingis era la detentrice del titolo e ha battuto in finale 0\u20136, 6\u20133, 3\u20130, Serena Williams, dopo che questa si \u00e8 ritirata per un infortunio.\nTeste di serie.\nLe prime 8 teste di serie hanno ricevuto un bye per il 2\u00ba turno."}
{"id": "2738125", "revid": "838137", "url": "https://it.wikipedia.org/wiki?curid=2738125", "title": "Canada Open 2000 - Doppio maschile", "text": "Il doppio maschile del Canada Open 2000 \u00e8 stato un torneo di tennis facente parte dell'ATP Tour.\nJonas Bj\u00f6rkman e Patrick Rafter erano i detentori del titolo, ma Rafter non ha partecipato.\nSolo Bj\u00f6rkman ha partecipato facendo coppia con Maks Mirny, ma ha perso in semifinale contro Joshua Eagle e Andrew Florent.\nS\u00e9bastien Lareau e Daniel Nestor hanno battuto in finale 6\u20133, 7\u20136(3), Joshua Eagle e Andrew Florent."}
{"id": "2738130", "revid": "1543377", "url": "https://it.wikipedia.org/wiki?curid=2738130", "title": "Topotecano", "text": "Il topotecano \u00e8 un farmaco chemioterapico antineoplastico facente parte della classe delle camptotecine (farmaci estratti dalla corteccia della \"Camptotheca acuminata\").\nFarmacocinetica.\nIl topotecano viene somministrato per infusione endovenosa e viene eliminato prevalentemente per via renale. Per questo motivo, la somministrazione richiede cautela nei soggetti con insufficienza renale.\nFarmacodinamica.\nIl sito d'azione del topotecano \u00e8 la topoisomerasi I, enzima responsabile della rottura e ricucitura (con aumento del numero di legame) del singolo filamento di DNA. L'inibizione della topoisomerasi esita verso l'instabilit\u00e0 genomica e conseguente innesco dell'apoptosi. \nImpiego clinico.\nBench\u00e9 venga utilizzato anche nel carcinoma polmonare a piccole cellule e nel carcinoma della cervice uterina, la principale indicazione del topotecano resta la terapia del carcinoma ovarico in fase avanzata resistente al cisplatino e carboplatino.\nSono in corso sperimentazioni finalizzate a stabilire l'efficacia del farmaco nella cura del sarcoma di Ewing in fase avanzata.\nEffetti avversi.\nI principali effetti avversi del topotecano comprendono:"}
{"id": "2738131", "revid": "33528", "url": "https://it.wikipedia.org/wiki?curid=2738131", "title": "Rocky 4", "text": ""}
{"id": "2738136", "revid": "438678", "url": "https://it.wikipedia.org/wiki?curid=2738136", "title": "\u2212", "text": ""}
{"id": "2738143", "revid": "92723", "url": "https://it.wikipedia.org/wiki?curid=2738143", "title": "Qatar ExxonMobil Open 2010", "text": "Il Qatar ExxonMobil Open 2010 \u00e8 stato un torneo di tennis giocato sul cemento. \u00c8 stata la 18\u00aa edizione del Qatar ExxonMobil Open, facente parte dell'ATP World Tour 250 series nell'ambito dell'ATP World Tour 2010. Si \u00e8 giocato nell'impianto Khalifa International Tennis Complex a Doha, Qatar, dal 4 al 9 gennaio 2010.\nPartecipanti.\nAltri partecipanti.\nGiocatori che hanno ricevuto la wild card nel tabellone principale:\nGiocatori passati dalle qualificazioni:\nCampioni.\nSingolare.\n Nikolaj Davydenko ha battuto in finale Rafael Nadal 0-6, 7-68, 6-4\nDoppio.\n Guillermo Garc\u00eda L\u00f3pez / Albert Monta\u00f1\u00e9s hanno battuto in finale Franti\u0161ek \u010cerm\u00e1k / Michal Merti\u0148\u00e1k, 6\u20134, 7\u20135."}
{"id": "2738144", "revid": "1272592", "url": "https://it.wikipedia.org/wiki?curid=2738144", "title": "Heero Yui", "text": " \u00e8 un personaggio immaginario, protagonista della serie anime \"Gundam Wing\" e del suo adattamento a fumetti, in Italia pubblicato da Panini Comics.\nPersonaggio.\nIl ragazzo si fa chiamare come il leader pacifista delle colonie, Heero Yui. Il suo vero nome non \u00e8 mai rivelato, e, nel manga prequel \"Mobile Suit Gundam Wing: Episode Zero\", scopriamo che il padre adottivo, Odin Lowe, \u00e8 colui che uccise l'originale Heero Yui. Nel gruppo dei piloti di Gundam, il numero del protagonista \u00e8 lo 01.\nHeero \u00e8 nato e cresciuto sulla colonia Cluster L1, dove \u00e8 stato addestrato al combattimento. Freddo e solitario, \u00e8 talmente ligio al proprio dovere che, messo alle strette, non esiterebbe a suicidarsi (difatti sceglie di autodistruggersi, piuttosto che consegnarsi ad OZ), ragion per cui preferisce agire da solo. Questa filosofia gli \u00e8 stata insegnata dal suo mentore e padre adottivo Odin. Tuttavia, Heero cambia molto nel corso della storia, e il suo senso del dovere lascer\u00e0 pian piano spazio ad un carattere pi\u00f9 umano. Si vede, per esempio, in \"Endless Waltz\", dove il personaggio si chiede \"quante volte dovr\u00e0 ancora uccidere\" per poter trovare pace, riferendosi al ricordo secondo cui, durante una sua missione, rimase coinvolta e perse la vita una bambina che il giorno prima gli aveva regalato un fiore. Questa trasformazione si nota ancora dinnanzi all'ultima \"vittima\" di Heero: Mariemaia Kushrenada, a cui il nonno, Deikim, ha sparato, dopo che ella aveva capito di essere solo una pedina; il giovane si offre di porre fine al suo dolore, ma sparer\u00e0 solo a salve alla ragazzina, che sar\u00e0 successivamente salvata da lady Une. Il gesto, unito allo sforzo fisico della battaglia sostenuta in superficie, far\u00e0 svenire il protagonista, che dir\u00e0 che quella sar\u00e0 l'ultima volta che uccide qualcuno, prima che Relena lo abbracci e lo conforti.\nIl suo Gundam \u00e8 il Gundam Wing (Ala di Fuoco nel doppiaggio italiano), ma in seguito piloter\u00e0 il Wing Zero (Uccello di Fuoco nel nostro Paese) e, seppure per poco tempo, l'Epyon donatogli da Treize Kushrenada.\nIl suo maggior rivale \u00e8 Zechs Marquise, alias Milliardo Peacecraft, con cui si scontrer\u00e0 pi\u00f9 volte nel corso della serie, e con il quale ha un rapporto di ammirazione reciproca.\nAl suo arrivo sulla Terra, Heero viene trovato dalla giovane Relena Darlian, figlia del vice-ministro degli esteri (si scoprir\u00e0 in seguito essere la sorella minore di Zechs, Relena Peacecraft). All'inizio, tenter\u00e0 di ucciderla, ma poi decider\u00e0 di proteggerla per sempre. Sia nel manga che nell'anime, si pu\u00f2 seguire come il loro rapporto si evolva di giorno in giorno, mostrando che tra i due vi \u00e8 un sentimento molto forte. Un esempio di ci\u00f2 lo si ha nel OAV \"Endless Waltz\", dove il protagonista si reca in Benelux per salvare la ragazza da Mariemeia Kushrenada e da Deikim Barton.\nPur non avendo un legame molto stretto con alcuno dei suoi compagni, il pilota del Gundam Wing si vede spesso in missione con Duo (che caratterialmente \u00e8 il suo esatto opposto) e Trowa, il quale gli ha salvato la vita dopo che Heero aveva tentato di autodistruggersi. All'inizio dell'OAV, viene detto che il protagonista e Trowa sono stati i primi a liberarsi dei Gundam per tagliare i ponti col loro passato.\nNon \u00e8 chiaro cosa faccia Heero dopo la fine dell'OAV: lo vediamo ascoltare un discorso di Relena, nascosto da una tenda sopra una balconata, per poi incamminarsi diretto chiss\u00e0 dove. \u00c8 probabile che rimanga al fianco di Relena per proteggerla.\nOltre ad essere un eccellente pilota, Heero \u00e8 anche un ottimo atleta e cecchino, e possiede una forte resistenza al dolore, merito del suo addestramento; nell'episodio 33, si dimostra pure un discreto spadaccino. \u00c8 inoltre un abile hacker, difatti lo si vede nel primo episodio introdursi nel computer dell'Istituto Saint Gabriel (la stessa scuola frequentata da Relena) per introdurre i dati relativi alla sua iscrizione."}
{"id": "2738145", "revid": "51323", "url": "https://it.wikipedia.org/wiki?curid=2738145", "title": "Disturbo ossessivo compulsivo", "text": ""}
{"id": "2738146", "revid": "1442080", "url": "https://it.wikipedia.org/wiki?curid=2738146", "title": "Cincinnati Masters 2000 - Singolare", "text": "Il singolare del Cincinnati Masters 2000 \u00e8 stato un torneo di tennis facente parte dell'ATP Tour.\nThomas Enqvist ha battuto in finale Tim Henman 7\u20136 (7\u20135), 6\u20134."}
{"id": "2738151", "revid": "1149807", "url": "https://it.wikipedia.org/wiki?curid=2738151", "title": "Crow Hogan", "text": " \u00e8 il terzo personaggio pi\u00f9 importante dell'anime e manga \"Yu-Gi-Oh! 5D's\" e uno dei principali della seconda serie di \"Yu-Gi-Oh! Arc-V\".\nIl personaggio.\nCrow \u00e8 un duellante sicuro di s\u00e9, che corre sulla sua nera Duel Runner, la Black Bird, incredibile e di qualit\u00e0. Giovane carismatico dal sorriso ironico, \u00e8 impulsivo e amante del rischio, e fugge dagli agenti di polizia (\u00e8 stato nel carcere della Struttura tre volte): infatti, ruba le carte ai ricchi di Nuova Domino per donarle ai bambini, di cui si prende cura, del Satellite, il povero quartiere dove lui vive.\nConosce Yusei e Jack da tanto tempo, avendo vissuto con loro nello stesso orfanotrofio quando era piccolo. \nIl suo sogno \u00e8 quello di collegare il Satellite a Nuova Domino; lo realizzer\u00e0 dopo essere divenuto il Predestinato che porta sul braccio il simbolo della coda del Drago Cremisi.\nCrow combatte con un deck di creature Alanera, ed il suo mostro pi\u00f9 potente \u00e8 Drago Ali Nere.\nCreazione e sviluppo.\nIl regista della serie animata, Katsumi Ono, rivela che il nome originale del personaggio, \"Kuro Hogan\" (\u30af \u30ed \u30a6\u00b7\u30db \u30fc \u30ac \u30f3), si basa sull'omonimo titolo detenuto dal generale Yoshitsune (\u4e5d\u90ce \u5224\u5b98).\nStoria.\nSeconda serie.\nCrow fa la sua prima comparsa nella seconda stagione, precisamente nell'episodio 30, \"La scelta di Yusei\". Rivede Yusei quando questo torna nel Satellite come vincitore della Fortune Cup, e insieme a lui torna dai bambini di cui si prende cura. Presto assiste ad un duello tra l'amico e Kalin Kessler, vecchia conoscenza e attuale Predestinato Oscuro. Crow, Yusei e Jack facevano parte della sua banda, che sconfiggeva i gruppi criminali del Satellite per rendere la citt\u00e0 pi\u00f9 sicura. I ragazzi erano temuti e conosciuti con il nome di \"Esecutori\". Quando Kalin si \u00e8 lasciato corrompere dalla sua sete di potere, il giovane Hogan \u00e8 stato il primo a lasciare la banda; ha rivisto Kessler solo per impedirgli di fare pazzie contro la polizia.\nDopo aver assistito alle sue malefatte nel duello con Yusei, Crow decide di aiutare l'amico nella lotta contro i Predestinati Oscuri. Combatte, perci\u00f2, contro Lazar (i due si scambiano reciprocamente per dei predestinati oscuri), ma la sfida viene interrotta da un'incalzante nube nera, che provoca la scomparsa della gente del Satellite. Crow si salva, ma non i suoi bambini. Trovando la causa di ci\u00f2 nei Predestinati Oscuri, il ragazzo decide di vendicarsi e affronta Greiger, divenuto un nemico. Vincendo, riesce a salvare i suoi piccoli amici (le cui anime erano state rapite dall'Immortale Terrestre di Greiger), ma non l'avversario, redento, dagli inferi.\nAlla fine, insieme a Yusei e Jack, il giovane Hogan combatte in un Duello Turbo contro Goodwin, e rimane deluso quando sa che il predestinato oscuro \u00e8 l'eroe che aveva cercato di collegare con un ponte il Satellite a Nuova Domino. Nel corso della sfida, il ragazzo si sacrifica per permettere a Yusei di rimanere in gara e fa un incidente con la Black Bird. Non pu\u00f2 continuare a duellare, ma lascia sul suo terreno di gioco una carta che Yusei user\u00e0 per vincere. Goodwin perder\u00e0 i simboli che aveva sottratto ai Predestinati, e Crow ricever\u00e0 il simbolo della coda del Drago Cremisi, che diventa cos\u00ec il quinto predestinato.\nUna volta vinta la guerra, il ragazzo terminer\u00e0, insieme a Yusei e Jack, la costruzione del ponte di collegamento tra il Satellite e Nuova Domino.\nTerza serie.\nCrow vive insieme a Yusei e Jack, e con loro si sta impegnando nella realizzazione di un nuovo motore per le loro Duel Runners. Quando il trio riceve la visita di Trudge e Mina, Hogan e Atlas rivelano la loro intenzione di partecipare al Grand Prix Mondiale dei Duelli Turbo. Trudge chiede ai giovani di aiutarlo nella cattura di Ghost, un misterioso duellante che costringe le sue vittime a combattere contro di lui, ma, visti gli impegni in previsione del torneo, Crow respinge la richiesta. In seguito alla sconfitta di Trudge per mano di Ghost, Hogan ed i suoi amici notano un'esplosione, e, compreso il coinvolgimento dell'agente, si precipitano all'ospedale. In sella alle loro Duel Runners, intraprendono la ricerca del criminale, in cui si imbatte Yusei, prossimo sfidante del delinquente. Dopo la vittoria di Yusei, Ghost, dall'autostrada, precipita nel vuoto, e la sua Duel Runner esplode. Crow e gli altri scendono per prestargli soccorso, ma presto si rendono conto che Ghost \u00e8 un robot.\nSuccessivamente, Crow, Yusei e Jack vengono a sapere della caduta di una lastra di pietra, la cui apparizione, il trio intuisce, coincide con la comparsa di Ghost.\nI giovani sono stati invitati a cena da Trudge e Mina, che chiedono loro di ospitare un ragazzo che ha perduto la memoria, ricevendo per\u00f2 una risposta negativa. Usciti dal ristorante, Crow ed i suoi amici notano un individuo maneggiare la Duel Runner di Jack, e lo scambiano per un ladro. In realt\u00e0, si tratta di Bruno, il ragazzo di cui Trudge e Mina avevano parlato. Avendo, Jack, notato una maggiore velocit\u00e0 della sua Duel Runner, il trio permette a Bruno di restare con loro. L'ultimo, insieme a Yusei, lavora sul nuovo motore, sfruttante le particelle planetarie, e crea un programma, che per\u00f2 viene rubato. Dall'unica impronta lasciata dal ladro, Crow e gli altri risalgono a Lazar, che gli stessi seguono in una fabbrica, dove l'indiziato consegna il programma a Primo, uno dei tre membri dell'Ordine di Yliaster che hanno preso il posto del direttore Goodwin. Grazie al programma, Primo d\u00e0 vita ad un esercito di Duelbot, affinch\u00e9 invada Nuova Domino.\nCrow viene a sapere da Trudge e Mina che, sul posto dove l'amico Pearson soccombette in un incendio, venne ritrovata la carta di Mefist Cremisi; a possederla sono in pochi, perci\u00f2 trovandone il proprietario si chiarir\u00e0 l'identit\u00e0 di colui che provoc\u00f2 le fiamme. Crow pensa di chiedere informazioni a Bolton, vecchio amico comune, ora presidente della Bolger &amp; Company, un'azienda che produce motori per le Duel Runners. Per salvare la sua societ\u00e0, Bolton deve conquistare la carta del Drago Ali Nere, e, convinto che Pearson l'avesse lasciata, insieme alla Black Bird, a Hogan, sfida quest'ultimo, promettendo che in cambio gli racconter\u00e0 quanto pu\u00f2 essere utile alle indagini sulla morte di Pearson. Crow pensa di non avere la carta chiestagli, ma accetta la sfida. Nel corso del Duello Turbo, rimane spiacevolmente sorpreso vedendo che l'avversario evoca Mefist Cremisi. Bolton spiega che l'amico comune aveva rifiutato di vendere i disegni dei motori da loro progettati, dunque, secondo il narratore, un'importante occasione di far progredire il Satellite; per questo lo sconfisse in duello e provoc\u00f2 l'incendio. Crow vuole assolutamente vincere, per non deludere i bambini di cui si prende cura, i quali stanno facendo il tifo per lui, e proteggere i sentimenti loro e di Pearson; il simbolo del Drago Cremisi si illumina sul suo braccio, ed il ragazzo evoca Drago Ali Nere, la cui carta era nascosta nella Black Bird. Il giovane chiarisce che, rifiutando la proposta offertagli, Pearson voleva solo insegnare ai bambini che essi potevano fare qualcosa senza dover chiedere aiuto alla citt\u00e0. Resosene conto, Bolton, sconfitto, prova rimorso; verr\u00e0 arrestato."}
{"id": "2738163", "revid": "92723", "url": "https://it.wikipedia.org/wiki?curid=2738163", "title": "Qatar ExxonMobil Open 2010 - Singolare", "text": "Il singolare del Qatar ExxonMobil Open 2010 \u00e8 stato un torneo di tennis facente parte dell'ATP World Tour 2010.\nAndy Murray era il campione uscente, ma quest'anno ha scelto di partecipare alla Hopman Cup che si \u00e8 tenuta nella stessa settimana.\nNikolaj Davydenko ha battuto in finale Rafael Nadal con il punteggio di 0-6, 7-6(8), 6-4."}
{"id": "2738168", "revid": "298055", "url": "https://it.wikipedia.org/wiki?curid=2738168", "title": "Learco (Mondo Emerso)", "text": ""}
{"id": "2738175", "revid": "736476", "url": "https://it.wikipedia.org/wiki?curid=2738175", "title": "Carmarthen", "text": "Carmarthen (\"Caerfyrddin\" in lingua gallese) \u00e8 una citt\u00e0 del Galles capoluogo della contea del Carmarthenshire.\nLe principali attrazioni della citt\u00e0 sono l'anfiteatro di epoca romana, il castello medievale e la vecchia ferrovia, oggi restaurata per scopi turistici, che collegava la citt\u00e0 con Aberystwyth.\nStoria.\nDurante il periodo della dominazione romana della \"Britannia\" Carmarthen era la citt\u00e0 pi\u00f9 importante nel territorio della trib\u00f9 dei Demezi ed era nota col nome latino di \"Moridunum\". La citt\u00e0 \u00e8 nominata da Tolomeo nella sua opera ed \u00e8 presente nell'Itinerario antonino. Studi archeologici hanno rivelato la presenza di un castrum romano risalente agli anni 70 del I secolo situato nelle vicinanze del luogo dove sorge ancora oggi l'anfiteatro (riportato alla luce nel 1968).\nUn primo castello fu costruito durante il periodo normanno, approssimativamente verso il 1094, e fu utilizzato sino al 1215 quando fu distrutto per opera di Llywelyn Fawr ap Iorwerth, successivamente venne ricostruito nel 1233. Nel 1405 la citt\u00e0 fu saccheggiata e il castello depredato da Owain Glynd\u0175r.\nDurante il XVI e XVII secolo la citt\u00e0 si svilupp\u00f2 grazie alle principali attivit\u00e0 economiche dell'area: l'agricoltura e la lavorazione della lana.\nAlla met\u00e0 del XVIII secolo le tradizionali attivit\u00e0 rurali vennero soppiantate da quelle industriali, in particolare vennero creati impianti per l'estrazione e la lavorazione del carbone e del ferro.\nLeggende.\nSecondo alcune versioni della leggenda di Re Art\u00f9 il mago Merlino sarebbe nato in una grotta appena fuori Carmarthen. I nomi di alcuni dei luoghi alludono a questa vicenda, il pi\u00f9 famoso \u00e8 \"Bryn Myrddin\" che in gallese significa la \"collina di Merlino\".\nSport.\nCalcio.\nLa squadra principale della citt\u00e0 \u00e8 il Carmarthen Town Association Football Club."}
{"id": "2738177", "revid": "2184720", "url": "https://it.wikipedia.org/wiki?curid=2738177", "title": "Baciami ancora (singolo)", "text": "Baciami ancora \u00e8 un singolo di Jovanotti pubblicato l'8 gennaio 2010, realizzato come tema principale dell'omonimo film di Gabriele Muccino, registrato negli storici studi Forum Music Village di Roma, arrangiato da Paolo Buonvino. La canzone ha vinto il David di Donatello 2010 come migliore canzone originale.\nIl brano si \u00e8 piazzato al 2\u00ba posto dei brani pi\u00f9 venduti in Italia nel 2010, dietro solo a \"Waka Waka (This Time for Africa)\" di Shakira.\nIl singolo.\nIl singolo \u00e8 entrato in rotazione radiofonica a partire dal 1\u00ba dicembre 2009, \u00e8 disponibile per la vendita digitale dall'8 gennaio (giorno in cui raggiunge subito la posizione numero 1 su ITunes), mentre per la vendita in formato CD singolo dal 22 gennaio.\n\u00c8 stato frequentemente trasmesso in radio, raggiungendo la posizione numero 1 dell'airplay.\nIl video.\nIl videoclip realizzato per il singolo, vede Jovanotti eseguire il brano attorniato da tutti gli interpreti del film. Il video \u00e8 stato presentato in anteprima nazionale il 31 dicembre 2009 su Canale 5 alle ore 18:15 ed \u00e8 stato pubblicato il 1\u00b0 gennaio 2010 su YouTube."}
{"id": "2738180", "revid": "1442080", "url": "https://it.wikipedia.org/wiki?curid=2738180", "title": "Qatar ExxonMobil Open 2010 - Doppio", "text": "Il doppio del Qatar ExxonMobil Open 2010 \u00e8 stato un torneo di tennis facente parte dell'ATP World Tour 2010.\nMarc L\u00f3pez e Rafael Nadal erano i campioni uscenti, ma sono stati battuti al primo turno da Mariusz Fyrstenberg e Marcin Matkowski.\nGuillermo Garc\u00eda L\u00f3pez e Albert Monta\u00f1\u00e9s hanno battuto in finale Franti\u0161ek \u010cerm\u00e1k e Michal Merti\u0148\u00e1k con il punteggio di 6-4, 7-5."}
{"id": "2738187", "revid": "1649409", "url": "https://it.wikipedia.org/wiki?curid=2738187", "title": "Karen (etnia)", "text": "I Karen (o Kariang, oppure Yang o Kayin; in italiano anche \"Cariani\") costituiscono un gruppo etnico concentrato soprattutto in Birmania (dove si contano 4 milioni di appartenenti) e in Thailandia (che registra una presenza di 400.000 individui). Gruppi pi\u00f9 piccoli si trovano in India, mentre \u00e8 trascurabile, dopo la seconda guerra mondiale, la loro presenza nelle sedi originarie del Tibet.\nPraticano il buddismo, ma presso di loro sono presenti diverse minoranze cristiane, sia di rito siriaco, sia cattoliche e protestanti, insieme ad altre ancora che seguono delle particolari pratiche derivate dal cattolicesimo orientalizzato dei Taiping cinesi del XIX secolo.\nParlano la lingua karen, che \u00e8 molto simile al birmano e ha un alfabeto caratterizzato dagli stessi caratteri circolari o semi-circolari.\nI Karen di Birmania sono spesso in conflitto con il governo centrale di Naypyidaw a causa della negata indipendenza nazionale e della repressione nei loro confronti.\nLa divisione amministrativa Karen (chiamata Stato Kayin) gode tuttavia di una formale autonomia. La capitale \u00e8 Pa-An, che con i suoi circa 40.000 abitanti \u00e8 l'unico centro cittadino di rilievo, mentre la maggior parte delle persone di etnia karen vive in villaggi.\nAlcuni karen, guidati dal gruppo armato Unione Nazionale Karen (Karen National Union, KNU), combattono il governo centrale dal 1949. In origine, l'obiettivo ufficiale era l'indipendenza, ma dal 1976 il KNU chiede la creazione di uno stato federale che lasci ampia autonomia allo Stato Karen.\nDistribuzione.\nI Karen vivono soprattutto nella zona orientale della Birmania, al confine con la Thailandia, soprattutto nello stato Karen e nello stato Kayah, ma anche nel sud dello stato Shan, nella divisione dell'Irrawaddy e nel Tenasserim. Non amano essere chiamati karen, perch\u00e9 karen in Birmano significa rozzo, primitivo. Ma da un po' di tempo il termine ha cambiato significato, proprio a causa del conflitto fra i bamar e gli stessi karen.\nIl numero totale dei karen \u00e8 difficile da stimare, dato che l'ultimo censimento in Birmania fu fatto nel 1983. Si stima che in Myanmar oggi ci siano 4 o 5 milioni di karen, pari al 7% della popolazione totale, mentre in Thailandia se ne contano pi\u00f9 di 400.000.\nStoria.\nQuesto popolo turco-mongolico \u00e8 originario del Tibet e delle steppe della Mongolia e giunse nelle attuali sedi verso il VI secolo a.C. dopo una lunga migrazione durata centinaia di anni.\nL'arrivo nelle zone birmane e thailandesi, in cerca di rifugio, da parte dei Karen tibetani che fuggivano dall'occupazione giapponese della loro terra durante la Seconda guerra mondiale, fu all'origine del riesplodere virulento delle annose tensioni tra il popolo Karen e la popolazione Burma. Come conseguenza di ci\u00f2 vennero distrutti diversi villaggi e perpetrati dei veri e propri massacri di cui furono responsabili sia le forze di occupazione giapponesi che i miliziani dell'Esercito indipendentista birmano.\nNel marzo del 1946 si tiene la prima Conferenza di Panglong, nell'omonima cittadina dello Stato Shan, nel nord-est della Birmania, per decidere le sorti delle 135 minoranze etniche al momento in cui i britannici avrebbero abbandonato il paese. In quell'occasione i delegati karen chiesero la formazione di uno stato karen separato e indipendente che comprendesse anche le divisioni di Tenasserim, Nyauglebin e di Irrawaddy, nonch\u00e9 i distretti di Hantha Waddy e Insein, tutte aree dove i karen erano presenti come minoranza.\nAlla seconda Conferenza di Panglong, nel febbraio del 1947, fu trovato un accordo tra Aung San e i rappresentanti di 23 importanti minoranze etniche, tra i quali i leader Shan, Chin e Kachin. L'accordo garantiva pari diritti per le minoranze etniche e una larga autonomia alle \"aree di frontiera\". A Panglong per\u00f2 i karen inviarono solo 4 osservatori, continuando a sostenere la loro richiesta di uno stato indipendente.\nIl 19 luglio 1947 Aung San viene assassinato dai sicari del suo avversario politico U Saw.\nNel 1948 la Birmania ottenne l'indipendenza dall'Impero britannico. La nuova costituzione prevede la possibilit\u00e0 per le 'regioni etniche' di indire un referendum per decidere l'eventuale secessione dall'Unione dopo 10 anni.\nIl governo di U Nu, eletto come successore di Aung San, si ritrova a combattere contro una serie infinita di insorgenze, le principali sono quelle portate avanti dai karen e dai comunisti. La guerra civile in cui sprofonda la Birmania solo dopo pochi mesi dall'ottenimento dell'indipendenza non \u00e8 ancora terminata.\nIn un rapporto dell'organizzazione internazionale \"Human Rights Watch\" si calcola che dal 1960 i civili sfollati nella sola regione dei karen sono stati oltre un milione e dall'inizio del 2006 sono stati distrutti quasi trecento villaggi e una cifra intorno alle centomila persone ha dovuto fuggire di fronte ai continui attacchi dei militari birmani.\nI karen, a differenza di altre minoranze etniche birmane, si oppongono per motivi etici al traffico di droga.\nNell'ottobre del 2009 il vicepresidente dell'Unione Nazionale Karen, David Thackrabaw, e il colonnello dell'Esercito di Liberazione Nazionale Karen (KNLA), Nerdah Mya, vengono ufficialmente ricevuti a Roma dal sottosegretario agli Esteri Stefania Craxi, che si impegna a nome del governo italiano ad assistere l'Unione nazionale nella sua battaglia per l'autodeterminazione e ad aprire i canali dell'assistenza sanitaria dalla Thailandia.\nAttivit\u00e0 delle ONG italiane.\nNel distretto di Dooplaya operano alcune Organizzazioni non governative italiane che hanno suscitato controversie per la prossimit\u00e0 a organizzazioni di estrema destra e per alcune loro attivit\u00e0. \nNel distretto esiste un villaggio, chiamato \"l'Uomo Libero village\", che prende il nome dall'Associazione \"l'Uomo Libero\", onlus trentina di estrema destra che ne ha reso possibile la costruzione.\nNello stesso distretto opera \"Comunit\u00e0 Solidarista Popoli\", una ONLUS veronese vicina a Casapound, fondata dall'ex calciatore della Paolo Alberto Faccini e dal giornalista veronese Franco Nerozzi autore del libro\" Nascosti Tra le Foglie\" edito da Altaforte edizioni ove si percorre alcuni tratti di questa sanguinosa lotta (condannato, con patteggiamento della pena, a un anno di detenzione dopo che il suo nome era comparso nelle indagini sui mercenari reclutati da Bob Denard nel presunto progetto di colpo di stato ai danni di Azali Assoumani, presidente delle Comore). La Onlus, che opera da anni a sostegno della popolazione karen con fornitura di medicinali e generi di prima necessit\u00e0, \u00e8 sospettata dalla Procura di Verona di allestire campi di addestramento paramilitari.\nCuriosit\u00e0.\nIl film John Rambo, uscito al cinema nel 2008 e interpretato da Sylvester Stallone, penultimo episodio della saga cinematografica incentrata sull'omonimo personaggio, \u00e8 ambientato proprio in Birmania nel contesto del conflitto tra i karen e il regime militare di Rangoon."}
{"id": "2738200", "revid": "123491973", "url": "https://it.wikipedia.org/wiki?curid=2738200", "title": "Harry Lennix", "text": "Biografia.\nHarry, il pi\u00f9 giovane di quattro fratelli, avente lo stesso nome del padre, nacque a Chicago, figlio di Lillian Cleo, che gestisce una lavanderia, e Harry Lennix, un meccanico. Quest'ultimo \u00e8 creolo, proveniente dalla Louisiana. Lennix frequent\u00f2 la Quigley Preparatory Seminary South e la Northwestern University, dove studi\u00f2 recitazione. Insegnava e continua ad insegnare occasionalmente musica ed educazione civica per diversi anni in diverse scuole pubbliche di Chicago.\nCarriera.\nLennix ha avuto ruoli secondari in film come \"Matrix Reloaded\" e \"Matrix Revolutions\", \"The Five Heartbeats\", il film di Spike Lee \"Bus in viaggio\", \"Stepping - Dalla strada al palcoscenico\", \"Ray\", \"Love &amp; Basketball\", \"La bottega del barbiere 2\", e \"State of Play\". In televisione ha recitato la parte ricorrente dell'agente Ron Wagner in \"Un detective in corsia\", ha fatto parte del doppiaggio della serie animata \"Legion of Super Heroes\". Ha recitato anche nella serie TV dell'ABC \"Una donna alla casa bianca\" e nel film \"Titus\" (basato sul \"Titus Andronicus\" di Shakespeare) nel ruolo di Aaron. Ha avuto il ruolo dell'attivista Walid Al-Rezani nella sesta stagione di \"24\". Poi \u00e8 apparso nello show \"Dr. House - Medical Division\" nel ruolo del trombettista jazz paralizzato in un episodio e in 6 episodi di \"E.R. - Medici in prima linea\" come Dr. Greg Fischer. Ha recitato anche nell'episodio \"The Blame Game\" della prima stagione di \"Ally McBeal\".\nTra il 2009 e il 2010 ha recitato nel ruolo di Boyd Langton nella serie di Joss Whedon \"Dollhouse\".\nTra il 2013 e il 2022 ha interpretato il generale Calvin Swanwick, alias Martian Manhunter, nei film del DC Extended Universe \"L'uomo d'acciaio\", \"\", \"Zack Snyder's Justice League\", director's cut del film \"Justice League\", e \"The Flash\".\nDoppiatori italiani.\nNelle versioni in italiano dei suoi film, \u00e8 stato doppiato da:"}
{"id": "2738207", "revid": "767487", "url": "https://it.wikipedia.org/wiki?curid=2738207", "title": "Carrie 2 - La furia", "text": "Carrie 2 - La furia (\"The Rage: Carrie 2\") \u00e8 un film del 1999 diretto da Katt Shea con Emily Bergl, Jason London, Dylan Bruno, J. Smith-Cameron e Amy Irving.\nIl film \u00e8 il sequel di \"Carrie - Lo sguardo di Satana\" del 1976, diretto da Brian De Palma e con protagonista Sissy Spacek.\nTrama.\nA Chamberlain (Maine) sono passati vent'anni dalla tragica notte del ballo studentesco dove l'adolescente Carrie White, ragazza telecinetica sbeffeggiata dalle compagne di classe, provoc\u00f2 una strage dopo l'ennesimo scherzo malvagio ai suoi danni.\nSue Snell, una dei pochi studenti sopravvissuti, \u00e8 diventata psicologa e lavora nel nuovo \"liceo\" Ewen, costruito poco distante dalle macerie di quel teatro del massacro. Un giorno, si trova a dover aiutare Rachel Lang, studentessa di quella scuola.\nQuest'ultima \u00e8 una ragazza difficile. Separata da bambina dalla madre mentalmente squilibrata (che vive in un manicomio), abita con una famiglia adottiva cui i rapporti non sono dei migliori. Come se non bastasse, a scuola \u00e8 bersaglio delle prese in giro di un gruppo di compagni/e suoi coetanei. Le sue uniche compagnie sono il suo cane e Lisa Parker, la sua migliore amica.\nUn giorno per\u00f2, senza una ragione apparentemente spiegabile, Lisa si uccide, gettandosi dal tetto della scuola.\nRachel, colpita profondamente dall'accaduto, viene perci\u00f2 mandata da Sue, che spera, standole vicino, di aiutarla a superare il suo dolore. Successivamente per\u00f2, per mezzo di alcune foto cui riesce ad entrare in possesso grazie al suo lavoro dopo-scuola in un negozio, Rachel capisce che dietro la morte di Lisa c'\u00e8 lo zampino di un ragazzo, Eric, stella nascente della locale squadra di football, con la quale la ragazza era uscita.\nAffiancata da Sue, decide perci\u00f2 di consegnare le foto allo sceriffo, nel tentativo di far accusare il ragazzo dello stupro e del suicidio dell'amica. In quell'occasione, Sue racconta all'agente che alcune sue pazienti sono vittime di un \"gioco\" inventato da Eric stesso e dagli amici Mark e Jesse (tutti facenti parte della locale squadra sportiva) i quali fanno a gara a chi riesce a portarsi a letto pi\u00f9 studentesse, assegnando poi un punteggio alle loro prestazioni sessuali. Lo sceriffo promette allora a Sue di fare un'indagine sulla situazione.\nQuella stessa sera, dopo aver riaccompagnato a casa Tracy, una fra le studentesse pi\u00f9 popolari della scuola che, assieme agli altri, si diverte a sbeffeggiare Rachel, Jesse si ritrova a dover aiutare la stessa, alla quale un automobilista ha accidentalmente investito il cane. Dopo averla accompagnata dal veterinario locale, i due vanno a bere qualcosa assieme ed iniziano a conoscersi.\nIl giorno successivo, a scuola, mentre parla alla ragazza della madre, Sue si accorge che Rachel \u00e8 dotata di telecinesi. Finita la seduta, la ragazza si scontra con Eric, rivelandogli di essere a conoscenza delle sue responsabilit\u00e0 nella morte dell'amica Lisa. Poco dopo, durante un allenamento sul campo sportivo, Eric viene incastrato dallo sceriffo grazie alle foto consegnateli da Rachel e minacciato di una denuncia. Il ragazzo, intimorito, si sfoga allora con l'amico Mark, il quale, quella stessa sera, organizza una spedizione punitiva a casa della ragazza. Rachel per\u00f2, per mezzo della telecinesi, riesce a spaventare e a far fuggire il gruppo.\nIl mattino seguente, Rachel, che crede Jesse uno fra i protagonisti dell'incursione a casa sua, cerca di evitarlo. Quando per\u00f2 il ragazzo le chiede il motivo del suo comportamento, Rachel gli racconta il fattaccio. Jesse allora si reca da Mark, imponendogli di lasciare stare la ragazza. I due finiscono per litigare e insultarsi.\nQuella stessa sera, Jesse invita Rachel ad uscire con lui. Chiacchierando, i due scoprono di avere un'attrazione reciproca.\nNel frattempo, Sue, intimorita dalla telecinesi di Rachel che l'ha portata indietro nel tempo con i ricordi, fa visita alla madre naturale della studentessa. Parlando con la donna, questa le rivela che il padre \u00e8 Ralph White, ossia lo stesso padre dell'ex compagna di classe Carrie. Sue allora, nel tentativo di spiegare a Rachel la pericolosit\u00e0 delle sue doti, la porta a visitare le macerie dell'ex liceo di Chamberlain. Quando per\u00f2 tenta di aiutare ulteriormente la ragazza, questa si arrabbia e se ne va.\nNel frattempo, a scuola, Eric viene chiamato dal procuratore distrettuale e dallo sceriffo, che vogliono chiarire con lui la questione del \"gioco\" inventato con gli amici che ha portato al suicidio di Lisa. Non volendo venire accusato da solo, Eric fa i nomi dei compagni coinvolti. Trattandosi tuttavia di figli di personalit\u00e0 politiche influenti per la citt\u00e0 di Chamberlain ed essendo il suo stesso padre un personaggio noto, le indagini si arenano e vengono archiviate senza un colpevole.\nPoco dopo, Mark si reca nella palestra della scuola, dove Jesse si sta allenando in vista di un'importante partita che la loro squadra deve affrontare e porge all'amico le sue scuse per ci\u00f2 che ha fatto a Rachel. Per farsi perdonare, poi, gli presta le chiavi di una casa vacanze che appartiene ai genitori, invitandolo a portare la ragazza a trascorrere con lui un fine settimana in tutta tranquillit\u00e0.\nNel frattempo, Rachel incontra Monica, un'amica di Tracy, Mark ed Eric, in un centro commerciale. Monica sorprende Rachel dimostrandosi particolarmente amichevole nei suoi confronti, tanto da invitarla alla tradizionale festa che la squadra organizza dopo ogni partita di campionato. Rachel accetta entusiasta di parteciparvi, confidando anche nella presenza di Jesse.\nIl fine settimana finalmente arriva e Jesse porta Rachel nella casa vacanze dei genitori di Mark. I due, scoprendosi ormai innamorati, finiscono per avere un rapporto sessuale, ma non si accorgono che qualcuno, dall'esterno di una finestra, li filma.\nIl mattino seguente, rientrata a casa, Rachel viene sorpresa dal padre adottivo che, accortosi del suo mancato rientro notturno, la mette in punizione, vietandole di andare a vedere la partita.\nNel frattempo, Sue si reca nuovamente dalla madre della ragazza e la fa evadere dal manicomio, volendo che la donna racconti alla figlia la verit\u00e0 sul suo padre naturale, dal momento che, sino a quel momento, le aveva sempre fatto credere che era un uomo fuggito da casa quando lei era molto piccola.\nA scuola, intanto, la partita \u00e8 in pieno svolgimento. Rachel, disubbidendo per l'ennesima volta al padre adottivo, scappa da casa e giunge sugli spalti giusto in tempo per vedere Jesse segnare il punto decisivo che sancisce la vittoria della sua squadra. Poco dopo, mentre il ragazzo sta parlando con un osservatore sportivo, Monica si offre di accompagnarla sul luogo della festa. Jesse invece, trovando all'uscita da scuola la sua auto danneggiata, \u00e8 costretto a chiedere un passaggio a Tracy per raggiungere la festa. Poco dopo, saputo dell'evento, anche Sue si mette in strada per raggiungere Rachel, portando la madre della ragazza con s\u00e9.\nAlla festa, organizzata nella casa dove Mark vive con i genitori, partecipano diversi ragazzi e amici della squadra di football del liceo.\nAl suo arrivo, Rachel viene accolta con un po' di freddezza e tensione dagli altri invitati, essendo appunto stata la migliore amica di Lisa, nonch\u00e9 per la sua reputazione di ragazza difficile e sbeffeggiata da tutti. Tuttavia, pochi minuti dopo, l'atmosfera si rilassa e Rachel viene invitata a bere e a chiacchierare assieme a Monica e Mark.\nNel frattempo, Tracy riesce ad intrattenere Jesse a casa sua, fingendo di doversi cambiare per la serata, al solo scopo di farlo arrivare pi\u00f9 tardi possibile da Rachel.\nPoco dopo, la festa prende una brutta piega: mentre sta ballando assieme agli altri invitati difatti, a Rachel arriva in mano il quaderno dove Mark, Eric, Jesse e tutti gli altri annotavano nome e punteggio delle studentesse che si portavano a letto. Mentre, sconvolta, legge le nefandezze compiute dal gruppo, sul televisore del salotto viene proiettato il filmino che la ritrae assieme a Jesse nella casa vacanze dei genitori di Mark mentre fanno l'amore. Ci\u00f2 scatena l'ilarit\u00e0 generale, nonch\u00e9 quella di Mark, Eric e Monica, cosa che fa capire a Rachel che la loro amicizia era solo una messinscena per potersi prendere gioco di lei davanti a tutti.\nSotto shock, Rachel decide di prendersi finalmente la sua vendetta personale.\nPer mezzo della telecinesi, scatena infatti una serie di eventi (fuoco, lancio di oggetti) che portano al massacro di quasi tutti i presenti alla festa, inclusi Mark, Eric e Monica. Giunta sul posto assieme alla madre, anche Sue muore accidentalmente, trafitta da una lancia.\nQuando si accorge della presenza del genitore, Rachel prova a ricongiungersi con lei, ma la donna, spaventata dalle doti della figlia, scappa, lasciandola a terra ferita. Nel frattempo, anche Jesse giunge sul posto, ma quando prova a soccorrere Rachel, la ragazza si ribella a lui, accusandolo di aver finto d'amarla e di essere in realt\u00e0 come tutti gli altri.\nJesse allora le confida di essere veramente innamorato di lei e, pochi secondi dopo, anche una scena del filmino, che sta ancora scorrendo nel televisore, gliene da conferma: in una scena, difatti, mentre Rachel sta dormendo abbracciata a Jesse, lo sente dire \"Ti amo\".\nA questo punto, conscia della verit\u00e0 ma ormai prossima alla morte a causa delle ferite riportate, Rachel, usando la telecinesi, catapulta Jesse nella piscina della casa, salvandolo, mentre lei muore nell'incendio da lei stessa provocato.\nL'anno successivo, Jesse \u00e8 uno studente universitario che vive solo e che si prende cura del cane appartenuto a Rachel.\nUna sera, mentre sta studiando nella sua stanza, una finestra si apre alle sue spalle e Rachel entra a piedi nudi. Quando si accorge di lei, Jesse le va incontro e la bacia. Un attimo dopo per\u00f2, la figura di Rachel si sgretola a pezzi. Jesse si sveglia sudato sulla sua scrivania, rendendosi conto che ci\u00f2 che ha visto era solo un sogno.\nProduzione.\nIn origine, il film si doveva chiamare \"The Curse\" e le riprese dovevano iniziare nel 1993 con la regia di Robert Mandel e con Emily Bergl nel ruolo della protagonista, ma la produzione rimase in fase di stallo per due anni.\nLa trama parlava di un incidente accaduto realmente, in cui un gruppo di atleti delle superiori conosciuti come \"The Posse Spur\" rimanevano coinvolti in uno scandalo sessuale. Alfine, nel 1998, il film entr\u00f2 in produzione con il titolo \"Carrie 2: Say You're Sorry\" (\"Carrie 2: Di' che ti dispiace\"). A poche settimane dall'inizio delle riprese, per\u00f2, il regista Robert Mandel si licenzi\u00f2. Al suo posto, venne assunta Katt Shea, che si trov\u00f2 nella non facile situazione di avere meno di una settimana per preparare ed iniziare le riprese e due settimane per riprendere in reshoot.\nVenne chiamata Amy Irving per il ruolo di Sue Snell, che aveva gi\u00e0 interpretato in \"Carrie - Lo sguardo di Satana\" del 1976. L'attrice, inizialmente titubante, si consult\u00f2 con Brian DePalma, regista del film, prima di accettare il ruolo. Per i flashback relativi alla pellicola precedente, la regista ottenne il permesso di Sissy Spacek di utilizzare alcune sue immagini per dare continuit\u00e0."}
{"id": "2738212", "revid": "767487", "url": "https://it.wikipedia.org/wiki?curid=2738212", "title": "Lady Dracula", "text": "Lady Dracula \u00e8 un film commedia horror del 1978 diretto da Franz Josef Gottlieb.\nTrama.\nUna bella donna bionda morsa dal conte Dracula cento anni prima, viene riportata in vita a Vienna. Al suo risveglio, la donna si render\u00e0 protagonista di una follia omicida una volta resasi conto della necessariet\u00e0 di bere sangue per continuare a sopravvivere."}
{"id": "2738215", "revid": "287204", "url": "https://it.wikipedia.org/wiki?curid=2738215", "title": "Brisbane International 2010", "text": "Il Brisbane International 2010 \u00e8 stato un torneo professionistico di tennis giocato sul cemento. \u00c8 stata la 2\u00aa edizione conosciuta come Brisbane International. Il Brisbane International 2010 fa parte dell'ATP World Tour 250 series dell'ATP World Tour 2010 e della categoria International del WTA Tour 2010. Sia il torneo maschile che quello femminile si sono svolti nell'impianto Tennyson Tennis Centre a Brisbane nella regione di Queensland in Australia dal 3 al 10 gennaio 2010.\nAndy Roddick ha vinto il suo 1\u00ba titolo del 2010 e 28\u00b0 in carriera:in finale ha battuto il ceco Radek \u0160t\u011bp\u00e1nek, campione uscente, con il punteggio di 7-6 (2) 7-6 (7).\nPartecipanti ATP.\nAltri partecipanti.\nGiocatori che hanno ricevuto una Wild card:\nGiocatori passati dalle qualificazioni:\nPartecipanti WTA.\nAltre partecipanti.\nGiocatrici che hanno ricevuto una Wild card:\nGiocatrici passate dalle qualificazioni:\nCampioni.\nSingolare maschile.\n Andy Roddick ha battuto in finale Radek \u0160t\u011bp\u00e1nek, 7-6(2), 7-6(7).\nSingolare femminile.\n Kim Clijsters ha battuto in finale Justine Henin, 6-3, 4-6, 7-6(6).\nDoppio maschile.\n J\u00e9r\u00e9my Chardy / Marc Gicquel hanno battuto in finale Luk\u00e1\u0161 Dlouh\u00fd / Leander Paes, 6\u20133, 7\u20136(5).\nDoppio femminile.\n Andrea Hlav\u00e1\u010dkov\u00e1 / Lucie Hradeck\u00e1 hanno battuto in finale Melinda Czink / Arantxa Parra Santonja, 2\u20136, 7\u20136(3), 10\u20134."}
{"id": "2738217", "revid": "110157", "url": "https://it.wikipedia.org/wiki?curid=2738217", "title": "Plettenberg", "text": "Plettenberg \u00e8 una citt\u00e0 di 27.026 abitanti della Renania Settentrionale-Vestfalia, in Germania.\nAppartiene al distretto governativo (\"Regierungsbezirk\") di Arnsberg ed al circondario della Marca (targa MK).\nPlettenberg si fregia del titolo di \"Media citt\u00e0 di circondario\" (\"Mittlere kreisangeh\u00f6rige Stadt\")."}
{"id": "2738219", "revid": "486946", "url": "https://it.wikipedia.org/wiki?curid=2738219", "title": "Obice Modello 1931 da 203 mm.", "text": ""}
{"id": "2738229", "revid": "110157", "url": "https://it.wikipedia.org/wiki?curid=2738229", "title": "Werdohl", "text": "Werdohl \u00e8 una citt\u00e0 di 19.303 abitanti della Renania Settentrionale-Vestfalia, in Germania.\nAppartiene al distretto governativo (\"Regierungsbezirk\") di Arnsberg ed al circondario della Marca (targa MK).\nWerdohl si fregia del titolo di \"Media citt\u00e0 di circondario\" (\"Mittlere kreisangeh\u00f6rige Stadt\")."}
{"id": "2738236", "revid": "110157", "url": "https://it.wikipedia.org/wiki?curid=2738236", "title": "Halver", "text": "Halver \u00e8 una citt\u00e0 di 17.047 abitanti della Renania Settentrionale-Vestfalia, in Germania.\nAppartiene al distretto governativo (\"Regierungsbezirk\") di Arnsberg ed al circondario della Marca (targa MK)."}
{"id": "2738238", "revid": "1442080", "url": "https://it.wikipedia.org/wiki?curid=2738238", "title": "Brisbane International 2010 - Singolare maschile", "text": "Il singolare maschile del Brisbane International 2010 \u00e8 stato un torneo di tennis facente parte dell'ATP World Tour 2010.\nRadek \u0160t\u011bp\u00e1nek era il campione uscente, ma \u00e8 stato battuto in finale da Andy Roddick con il punteggio di 7-6(2), 7-6(7)."}
{"id": "2738244", "revid": "2015073", "url": "https://it.wikipedia.org/wiki?curid=2738244", "title": "Lucio Venna", "text": "Biografia.\nGiuseppe Landsmann (in arte Lucio Venna), primogenito di cinque fligli, da Giovanni Battista, commerciante veneziano di origine austriaca, e Luigia Zanette, di Vittorio Veneto, nasce a Venezia il 28 dicembre del 1897.\nAppena quindicenne abbandona la citt\u00e0 lagunare e la famiglia, con la ferma convinzione di dedicarsi alla pittura, e nel maggio del 1912 approda nella ricca e culturalmente dinamica Firenze d'inizio secolo.\nNel 1913 conosce il pittore Emilio Notte (l'incontro \u00e8 probabilmente riferibile alla celebre serata futurista avvenuta al Teatro Verdi, nel dicembre dello stesso anno) che lo avvia alla pittura.\nEmilio Notte, che \u00e8 cegliese di nascita ma veneto di famiglia, anch'egli da un anno a Firenze e residente a Prato dal 1907, nonostante la giovane et\u00e0 (era nato nel 1891), assume tacitamente il ruolo di maestro, che in seguito si risolve in un legame di salda amicizia e di privilegiata collaborazione.\nIl periodo futurista.\nNel capoluogo toscano si tiene fra il 1913 e il '14, presso la Libreria Gonnelli, la storica esposizione di Lacerba con i pittori futuristi della prima ondata, capitanati da Filippo Tommaso Marinetti. E Venna \u2013 come altri giovani artisti fiorentini, o di adozione, quali Ottone Rosai, Primo Conti, Neri Nannetti, Achille Lega, lo stesso Notte, ecc. \u2013 si identifica immediatamente in quelle istanze e rivelazioni radicali.\nVenna aderisce al movimento tra il 1914 ed il '15, mediatore Marinetti, e subito si mette in contatto con Boccioni, al quale invia i primi dipinti futuristi.\nNel 1916 collabora come attore e aiuto-regista al film \"Vita futurista\", di Arnaldo Ginna. Intanto il legame con Emilio Notte appare sempre pi\u00f9 saldo e, nello stesso anno, i due artisti elaborano una bozza del Manifesto Futurista Antiastrattista che rimarr\u00e0, per\u00f2, inedito.\nL'anno successivo Notte e Venna firmano sulle pagine de \u201cL'Italia Futurista\u201d, il manifesto \"Fondamento Lineare Geometrico (Al genio ed ai muscoli degli incrollabili amici pittori futuristi)\".\nNel 1917 Venna \u00e8 ormai parte integrante del gruppo futurista della Pattuglia Azzurra e collabora, con parolibere e disegni, a \u201cL'Italia Futurista\u201d, diretta da Emilio Settimelli e da Bruno Corra.\nA Roma, durante il servizio militare, frequenta Giacomo Balla e Fortunato Depero, e lavora alla CINES.\nNel febbraio del 1918 elabora ancora con Notte un progetto per un altro manifesto futurista che rester\u00e0 anch'esso inedito.\nTra il 1918 e il 1920 collabora con alcuni disegni alla rivista \u201cRoma Futurista\u201d e, in modo pi\u00f9 saltuario, a Dinamo e al giornale \u201cI nemici d'Italia\u201d.\nLa Grande Esposizione Nazionale Futurista, promossa da Marinetti nel 1919 a Milano (Galleria Centrale di Palazzo del Cova), lo vede presente con diciassette opere.\nNella citt\u00e0 lombarda conosce Achille Funi e Alberto Martini con i quali instaura un rapporto di stima e di amicizia. I tre artisti partecipano poco dopo (1920) al soggiorno artistico offerto dall'industriale Piero Preda nella villa di Rovenna, sul lago di Como.\nNel 1920 \u00e8 con i fondatori della rivista dadaista \u201cBleu\u201d.\nSempre nel 1920 esegue una serie di vignette e illustrazioni sulle pagine de \u201cLa testa di ferro\u201d. \u00c8 l'ultimo atto ufficiale della militanza di Lucio Venna.\nLa stagione dell'arte cartellonistica.\nNel 1922 l'artista ha gi\u00e0 abbandonato la pittura; deluso e avvilito per le sorti del sogno futurista, ormai pressato dai venti del ritorno all'ordine, inizia a disegnare i primi cartelli pubblicitari sollecitato \u2013 sembra \u2013 dall'amico Emilio Notte. \nRientra a Firenze ed apre uno studio pubblicitario in Borgo Albizi dedicandosi a tempo pieno all'arte cartellonistica. In quindici anni di lavoro (1922-1937) disegner\u00e0 un centinaio di manifesti e moltissime locandine; pieghevoli, copertine per riviste, calendari, numerosi marchi aziendali, ecc., apportando anche in questa attivit\u00e0 l'esperienza futurista e trasferendola con una prestigiosa qualit\u00e0 creativa e formale nelle Creazioni Venna. Insieme ad altri protagonisti degli anni '20, quali Sepo, Nizzoli, Depero, Cassandre, contribuir\u00e0 al rinnovamento del cartellone pubblicitario europeo.\nAlla fine del 1937 interrompe il mestiere di cartellonista, riprendendolo solo occasionalmente negli anni successivi, per ritornare qualche anno dopo alla pittura.\nFra il 1938 ed i primi anni Quaranta, Lucio Venna assume la direzione tecnico-artistica della \u201cScena Illustrata\u201d (antica rivista fiorentina fondata da Pilade Pollazzi) e realizza una serie di copertine per il mensile e l'annuario dell'Almanacco e per alcuni libri.\nLa ripresa della pittura \u00e8 definitiva fino all'anno della sua scomparsa (avvenuta a Firenze il 4 settembre del 1974); ma l'ultimo ventennio dell'artista si concentrer\u00e0 soprattutto sulle pietre e sugli zinchi litografici dello studio di piazza Savonarola e sulle lezioni cartellonistiche all'Istituto d'Arte fiorentino."}
{"id": "2738246", "revid": "729019", "url": "https://it.wikipedia.org/wiki?curid=2738246", "title": "Kierspe", "text": "Kierspe \u00e8 una citt\u00e0 di 16.137 abitanti della Renania Settentrionale-Vestfalia, in Germania.\nAppartiene al distretto governativo (\"Regierungsbezirk\") di Arnsberg ed al circondario della Marca (targa MK)."}
{"id": "2738252", "revid": "767487", "url": "https://it.wikipedia.org/wiki?curid=2738252", "title": "Codice 51", "text": "Codice 51 (\"The 51st State\") \u00e8 un film del 2001 diretto da Ronny Yu.\nTrama.\nElmo ha inventato una droga potentissima usando esclusivamente sostanze legali. Contattato da The Lizard, un famigerato signore della droga, decide di non vendergli la formula. The Lizard gli mette alle costole l'affascinante Dakota ingaggiata per ucciderlo e recuperare la formula segreta. Ma Dakota \u00e8 anche la ex amante di Felix, il socio di Elmo. E l'affare si complica."}
{"id": "2738253", "revid": "15327", "url": "https://it.wikipedia.org/wiki?curid=2738253", "title": "Meinerzhagen", "text": "Meinerzhagen \u00e8 una citt\u00e0 di 21.289 abitanti della Renania Settentrionale-Vestfalia, in Germania.\nAppartiene al distretto governativo (\"Regierungsbezirk\") di Arnsberg ed al circondario della Marca (targa MK)."}
{"id": "2738257", "revid": "1543377", "url": "https://it.wikipedia.org/wiki?curid=2738257", "title": "Brisbane International 2010 - Singolare femminile", "text": "Il singolare femminile del Brisbane International 2010 \u00e8 stato un torneo di tennis facente parte del WTA Tour 2010.\nViktoryja Azaranka era la campionessa uscente, ma quest'anno ha scelto di non partecipare al torneo.\nKim Clijsters ha vinto il torneo battendo in finale la connazionale Justine Henin con il punteggio di 6-3, 4-6, 7-6(6)."}
{"id": "2738263", "revid": "479654", "url": "https://it.wikipedia.org/wiki?curid=2738263", "title": "Locomotiva FS 113", "text": "Le locomotive del gruppo 113 delle Ferrovie dello Stato erano un gruppo di locomotive a vapore di costruzione Ansaldo ereditato da varie societ\u00e0 ferroviarie dopo la nazionalizzazione delle ferrovie nel 1905.\nLe locomotive provenivano per buona parte dalle Strade Ferrate dello Stato Piemontese. Le prime 8 locomotive erano state costruite tra 1854 e 1855 e tra esse c'era la famosa \"Sampierdarena\", prima realizzazione interamente italiana della fabbrica di locomotive di Giovanni Ansaldo. Un gruppo di 4 unit\u00e0, costruite nel 1857, provenivano dalla Ferrovia Alessandria\u2013Stradella (privata in concessione). Mentre ulteriori 18 unit\u00e0 erano state costruite per la Societ\u00e0 per le Ferrovie dell'Alta Italia.\nNel 1865 passarono tutte alla SFAI, che aveva assorbito tutte le varie compagnie locali e le ferrovie statali ex-piemontesi. Un gruppo di 10 unit\u00e0 era stato costruito, tra il 1863 e il 1869, anche per la Societ\u00e0 Vittorio Emanuele allo scopo di impiegarle sulle linee calabro-sicule ed erano state numerate SFCS 1\u201310; le prime tre, denominate \"Archimede\", \"Diodoro\" e \"Novelli\" il 28 aprile 1863 inaugurarono la Palermo\u2013Bagheria, primo tronco ferroviario dell'isola..\nNel 1885 alla costituzione delle grandi reti nazionali passarono tutte e 40 nel parco rotabili della Rete Mediterranea (RM), che le numerarono RM 2733\u20132773.\nAlla loro costituzione nel 1905 le Ferrovie dello Stato ne immatricolarono solo 25 unit\u00e0 assegnandole al gruppo 113 (con numeri da 1131 a 1155). Si trattava comunque di macchine ormai obsolete per cui vennero presto messe fuori servizio e demolite; non risultano infatti comprese nell\"'album dei tipi delle locomotive ed automotrici\" al 30 giugno 1914 delle FS."}
{"id": "2738265", "revid": "110157", "url": "https://it.wikipedia.org/wiki?curid=2738265", "title": "Neuenrade", "text": "Neuenrade \u00e8 una citt\u00e0 di 12.229 abitanti della Renania Settentrionale-Vestfalia, in Germania.\nAppartiene al distretto governativo (\"Regierungsbezirk\") di Arnsberg ed al circondario della Marca (targa MK)."}
{"id": "2738270", "revid": "287204", "url": "https://it.wikipedia.org/wiki?curid=2738270", "title": "Leon Crncic", "text": ""}
{"id": "2738271", "revid": "1310927", "url": "https://it.wikipedia.org/wiki?curid=2738271", "title": "Futbol'ny Klub N\u00ebman Hrodna", "text": "Il Futbol'ny Klub N\u00ebman Hrodna (in bielorusso \u0444\u0443\u0442\u0431\u043e\u043b\u044c\u043d\u044b \u043a\u043b\u0443\u0431 \u041d\u0451\u043c\u0430\u043d \u0413\u0440\u043e\u0434\u043d\u0430), meglio noto come N\u00ebman Grodno o solo N\u00ebman, \u00e8 una societ\u00e0 calcistica bielorussa con sede nella citt\u00e0 di Hrodna. Milita in Vy\u0161\u0117j\u0161aja Liha, la massima serie del campionato bielorusso di calcio, e gioca le partite interne nello stadio \u010cSK Neman, con capienza di spettatori. \nDalla sua fondazione il Club ha vinto soltanto una Coppa di Bielorussia, conquistata nel 1993 e vanta la partecipazione a 3 edizioni delle coppe europee.\nStatistiche e record.\nStatistiche nelle competizioni UEFA.\nTabella aggiornata alla fine della stagione 2018-2019.\nOrganico.\nRosa 2021.\n\"Aggiornata all'agosto 2021.\""}
{"id": "2738273", "revid": "74801", "url": "https://it.wikipedia.org/wiki?curid=2738273", "title": "Herscheid", "text": "Herscheid \u00e8 un comune di abitanti della Renania Settentrionale-Vestfalia, in Germania.\nAppartiene al distretto governativo (\"Regierungsbezirk\") di Arnsberg ed al circondario della Marca (targa MK)."}
{"id": "2738275", "revid": "131358", "url": "https://it.wikipedia.org/wiki?curid=2738275", "title": "FC Neman Grodno", "text": ""}
{"id": "2738276", "revid": "1442080", "url": "https://it.wikipedia.org/wiki?curid=2738276", "title": "Brisbane International 2010 - Doppio maschile", "text": "Il doppio maschile del Brisbane International 2010 \u00e8 stato un torneo di tennis facente parte dell'ATP World Tour 2010.\nMarc Gicquel e Jo-Wilfried Tsonga erano i campioni uscenti, ma Tsonga quest'anno ha scelto di non partecipare.\nGicquel ha giocato in coppia con J\u00e9r\u00e9my Chardy, ed hanno vinto il torneo battendo in finale Luk\u00e1\u0161 Dlouh\u00fd e Leander Paes, con il punteggio di 6-3, 7-6(5)."}
{"id": "2738277", "revid": "131358", "url": "https://it.wikipedia.org/wiki?curid=2738277", "title": "FC Neman Hrodna", "text": ""}
{"id": "2738280", "revid": "111206889", "url": "https://it.wikipedia.org/wiki?curid=2738280", "title": "Arapahoe (Carolina del Nord)", "text": "Arapahoe \u00e8 un comune (\"Town\") degli Stati Uniti d'America, nella Contea di Pamlico, nello Stato della Carolina del Nord. Secondo una stima del 2007 la popolazione del comune era di 408 abitanti.\nGeografia fisica.\nSecondo l'United States Census Bureau la citt\u00e0 sorge su un'area di 5,70\u00a0km\u00b2, interamente su terraferma."}
{"id": "2738281", "revid": "486946", "url": "https://it.wikipedia.org/wiki?curid=2738281", "title": "FC Dinamo Brest", "text": ""}
{"id": "2738286", "revid": "1543377", "url": "https://it.wikipedia.org/wiki?curid=2738286", "title": "Brisbane International 2010 - Doppio femminile", "text": "Il doppio femminile del Brisbane International 2010 \u00e8 stato un torneo di tennis facente parte del WTA Tour 2010.\nAnna-Lena Gr\u00f6nefeld e Vania King erano le campionesse uscenti, ma sono state battute al primo turno da Timea Bacsinszky e Tathiana Garbin.\nAndrea Hlav\u00e1\u010dkov\u00e1 e Lucie Hradeck\u00e1 hanno vinto il torneo battendo in finale Melinda Czink e Arantxa Parra Santonja con il punteggio di 2-6, 7-6(3), 10-4."}
{"id": "2738287", "revid": "834226", "url": "https://it.wikipedia.org/wiki?curid=2738287", "title": "Bala Morghab", "text": "Bala Morghab (chiamato anche Bala Murghab) \u00e8 una localit\u00e0 dell'Afghanistan, 170\u00a0km a nordest da Herat. Fa parte della provincia di Badghis, al confine con il Turkmenistan.\nScontri delle forze militari italiane.\nIn questa localit\u00e0 sorge la base operativa avanzata che ospita i militari italiani insieme ad unit\u00e0 dell'esercito afghano e statunitense.\nNel 2009 tutta la valle \u00e8 stata teatro di aspri scontri tra gruppi di insorti da una parte e l'esercito afghano, gli italiani e gli americani dall'altra.\nLa creazione di una bolla di sicurezza nel corso del 2010, composta da OP (Observation Point) collegati tra loro da vere e proprie trincee, ha segnato una svolta nella battaglia per il controllo della regione.\nQuest'operazione, portata avanti inizialmente soprattutto dal 183\u00ba reggimento Paracadutisti Nembo di Pistoia e dal 151\u00ba reggimento Fanteria Sassari di Cagliari e successivamente dal 2\u00ba reggimento alpini di Cuneo e dall'8\u00ba reggimento alpini di Cividale del Friuli, ha permesso di mettere in sicurezza un'ampia area intorno alla FOB, consentendo il rientro della popolazione nei propri villaggi e una sensibile diminuzione degli attacchi da parte degli insorti."}
{"id": "2738293", "revid": "466539", "url": "https://it.wikipedia.org/wiki?curid=2738293", "title": "Chien de Saint-Hubert", "text": "Il chien de Saint-Hubert, in italiano cane di sant'Uberto, limiere o, soprattutto in gergo giornalistico, cane molecolare (a volte chiamato col nome inglese bloodhound) \u00e8 una razza canina di origine belga riconosciuta dalla FCI (Standard N. 84, Gruppo 6, Sezione 1, Sottosezione 1).\nI cani di sant'Uberto hanno un fiuto eccezionale, possedendo da 200 a 320 milioni di recettori olfattivi (molti di pi\u00f9 dei recettori olfattivi nella media nei cani) e fin dal Medioevo vennero usati per la caccia, bench\u00e9 il loro aspetto fosse allora alquanto diverso dall'attuale, molto pesante e con innumerevoli pliche cutanee del tutto antistoriche. \nStoria.\nCani chiamati \"bloodhound\" - in realt\u00e0 incroci fra \"bloodhound\" vecchio tipo e molossoidi (v. dogo cubano) - furono usati dai conquistadores spagnoli per combattere e sterminare gli indios. Si dimostrarono talmente feroci che furono selezionati in modo particolare con finalit\u00e0 antiuomo a Cuba, per la ricerca degli schiavi fuggiti. Difatti, un nutrito numero di questi cani fu introdotto in Florida, insieme con i loro conduttori cubani, per essere utilizzati nelle guerre contro i pellirosse Seminole. Tuttavia i cani - sempre tenuti al guinzaglio - in quell'ambiente estremamente umido non riuscirono nel loro compito e furono infine rimpatriati.\nFu usato molto nei diversi conflitti, specie durante la prima guerra mondiale, come coraggioso e tenace cane da ricerca e soccorso dei feriti.\nCarattere.\nIl cane di sant'Uberto \u00e8 timido, gentile e di maniere solenni, affettuosissimo con il padrone e schivo con gli estranei. Quando \u00e8 impegnato a odorare non riesce a prestare attenzione a nient'altro, nemmeno alla voce del padrone. \u00c8 molto sensibile alle lodi e ai rimproveri e pertanto facilissimo da educare. Non si dimostra mai aggressivo."}
{"id": "2738294", "revid": "767487", "url": "https://it.wikipedia.org/wiki?curid=2738294", "title": "Everest (film 1998)", "text": "Everest \u00e8 un film documentario del 1998 interamente girato in formato IMAX 70mm.\nTra gli attori figura l'alpinista Ed Viesturs che interpreta se stesso."}
{"id": "2738296", "revid": "110157", "url": "https://it.wikipedia.org/wiki?curid=2738296", "title": "Nachrodt-Wiblingwerde", "text": "Nachrodt-Wiblingwerde \u00e8 un comune di 6.848 abitanti della Renania Settentrionale-Vestfalia, in Germania.\nAppartiene al distretto governativo (\"Regierungsbezirk\") di Arnsberg ed al circondario della Marca (targa MK)."}
{"id": "2738299", "revid": "124123", "url": "https://it.wikipedia.org/wiki?curid=2738299", "title": "Nati nel 1019", "text": ""}
{"id": "2738303", "revid": "124123", "url": "https://it.wikipedia.org/wiki?curid=2738303", "title": "Nati nel 1021", "text": ""}
{"id": "2738308", "revid": "767487", "url": "https://it.wikipedia.org/wiki?curid=2738308", "title": "Aircel Chennai Open 2010", "text": "L'Aircel Chennai Open 2010 \u00e8 stato un torneo di tennis giocato sul cemento. \u00c8 stata la 15\u00aa edizione del torneo che fa parte dell'ATP World Tour 250 series dell'ATP World Tour 2010. Si \u00e8 giocato nell'impianto di SDAT Tennis Stadium di Chennai nella regione del Tamil Nadu in India, dal 4 al 10 gennaio 2010.\nPartecipanti.\nAltri partecipanti.\nGiocatori che hanno ricevuto la wild card nel tabellone principale:\nGiocatori passati dalle qualificazioni:\nCampioni.\nSingolare.\n Marin \u010cili\u0107 ha battuto in finale Stanislas Wawrinka, 7-62, 7-63\nDoppio.\n Marcel Granollers / Santiago Ventura hanno battuto in finale \n Lu Yen-Hsun / Janko Tipsarevi\u0107, 7-5, 6-2."}
{"id": "2738313", "revid": "110157", "url": "https://it.wikipedia.org/wiki?curid=2738313", "title": "Schalksm\u00fchle", "text": "Schalksm\u00fchle \u00e8 un comune di 11.424 abitanti della Renania Settentrionale-Vestfalia, in Germania.\nAppartiene al distretto governativo (\"Regierungsbezirk\") di Arnsberg ed al circondario della Marca (targa MK)."}
{"id": "2738316", "revid": "29016175", "url": "https://it.wikipedia.org/wiki?curid=2738316", "title": "Sole a mezzanotte", "text": ""}
{"id": "2738319", "revid": "1442080", "url": "https://it.wikipedia.org/wiki?curid=2738319", "title": "Aircel Chennai Open 2010 - Singolare", "text": "Il singolare dell'Aircel Chennai Open 2010 \u00e8 stato un torneo di tennis facente parte dell'ATP World Tour 2010.\nMarin \u010cili\u0107 era il campione uscente, ed ha vinto il torneo battendo in finale Stanislas Wawrinka, con il punteggio di 7-6(2), 7-6(3)."}
{"id": "2738324", "revid": "880789", "url": "https://it.wikipedia.org/wiki?curid=2738324", "title": "Emma Coolidge", "text": ""}
{"id": "2738326", "revid": "1442080", "url": "https://it.wikipedia.org/wiki?curid=2738326", "title": "Aircel Chennai Open 2010 - Doppio", "text": "Il doppio dell'Aircel Chennai Open 2010 \u00e8 stato un torneo di tennis facente parte dell'ATP World Tour 2010.\nEric Butorac e Rajeev Ram erano i campioni uscenti, ma sono stati battuti al primo turno da Yves Allegro e Stanislas Wawrinka.\nMarcel Granollers e Santiago Ventura hanno vinto il torneo battendo in finale Lu Yen-Hsun e Janko Tipsarevi\u0107, con il punteggio di 7-5, 6-2."}
{"id": "2738329", "revid": "991694", "url": "https://it.wikipedia.org/wiki?curid=2738329", "title": "Ely, Emy, Evy", "text": ""}
{"id": "2738330", "revid": "122236103", "url": "https://it.wikipedia.org/wiki?curid=2738330", "title": "Nogometni Klub Aluminij", "text": "Il Nogometni Klub Aluminij, abbreviato in NK Aluminij, \u00e8 una societ\u00e0 calcistica slovena con sede nella citt\u00e0 di Kidri\u010devo. Milita nella Prva slovenska nogometna liga, la massima divisione del campionato nazionale.\nFondata nel 1946, nel 2010-2011 vinse il campionato di seconda serie, ma rinunci\u00f2 alla promozione per ragioni finanziarie. Rivinse il torneo nel 2011-2012, venendo promossa nella Prva slovenska nogometna liga. Retrocesse dalla massima serie dopo una sola stagione, nel 2012-2013. Torn\u00f2 nel massimo campionato sloveno nella stagione 2015-2016. Per due volte \u00e8 stata finalista della Coppa di Slovenia.\nOrganico.\nRosa 2020-2021.\n\"Aggiornata al 22 gennaio 2021.\" "}
{"id": "2738331", "revid": "131358", "url": "https://it.wikipedia.org/wiki?curid=2738331", "title": "NK Kidri\u010devo", "text": ""}
{"id": "2738338", "revid": "131358", "url": "https://it.wikipedia.org/wiki?curid=2738338", "title": "Aluminij", "text": ""}
{"id": "2738339", "revid": "131358", "url": "https://it.wikipedia.org/wiki?curid=2738339", "title": "NK Aluminij", "text": ""}
{"id": "2738341", "revid": "729019", "url": "https://it.wikipedia.org/wiki?curid=2738341", "title": "Codex Guelferbytanus A", "text": "Il Codex Guelferbytanus A (Gregory-Aland: Pe o 024; Soden: \u03b5 33) \u00e8 un manoscritto onciale in greco datato paleograficamente al VI secolo e contenente i quattro vangeli canonici. Contiene il testo dei quattro Vangeli.\nDescrizione.\nIl codice contiene 44 spessi fogli di pergamena di 26,5 per 21,55\u00a0cm, contenenti un testo quasi completo dei quattro vangeli canonici. Scritta in due colonne per pagina, 24 righe per colonna. Contiene nomina sacra (\u0399\u03a3, \u03a7\u03a3 (\"Christos\", Cristo), \u039a\u03a3 (\"Kurios\", Signore) \u0398\u03a3, \u03a5\u03a3, \u03a0\u0397\u03a1, \u03a0\u039d\u0391, \u0399\u039b\u0397\u039c, \u0391\u039d\u039f\u03a3 e \u0394\u0391\u0394) oltre ad errori di iotacismo.\nContiene tavole dei sezioni ammoniane, ma senza alcun riferimento ai canoni eusebiani. Si tratta di un palinsesto. Il testo superiore \u00e8 in latino, e contiene le \"Origines\" di Isidoro di Siviglia e le lettere (come nel Codex Guelferbytanus B).\nCritica testuale.\nIl testo del codice \u00e8 rappresentativo del tipo testuale bizantino. Kurt Aland lo ha collocato nella Categoria V.\nStoria.\n\u00c8 stato scoperto nel XVIII secolo da Franz Anton Knittel nella Biblioteca Ducale di Wolfenb\u00fcttel.\nIl codice \u00e8 conservato presso la Herzog August Bibliothek (Weissenburg 64) a Wolfenb\u00fcttel."}
{"id": "2738343", "revid": "1442080", "url": "https://it.wikipedia.org/wiki?curid=2738343", "title": "Stuttgart Masters 2000 - Singolare", "text": "Il singolare del Stuttgart Masters 2000 \u00e8 stato un torneo di tennis facente parte dell'ATP Tour.\nThomas Enqvist era il detentore del titolo, ma ha perso contro Wayne Ferreira nel 2\u00ba turno.\nWayne Ferreira ha battuto in finale 7\u20136(6), 3\u20136, 6\u20137(5), 7\u20136(2), 6\u20132 Lleyton Hewitt.\nTeste di serie.\nTutte le teste di serie hanno ricevuto un bye per il 2\u00ba turno"}
{"id": "2738366", "revid": "73843", "url": "https://it.wikipedia.org/wiki?curid=2738366", "title": "Johann Santner", "text": "\u00c8 considerato il padre dell'alpinismo tirolese. Il suo nome \u00e8 legato al massiccio dello Sciliar dove riusc\u00ec a raggiungere nel 1880 la \"punta Grande di Razzes\", oggi denominata \"punta Santner\" (2.414\u00a0m). Hanno preso il suo nome anche un sentiero, una ferrata, un rifugio ed un passo dolomitico."}
{"id": "2738369", "revid": "158913", "url": "https://it.wikipedia.org/wiki?curid=2738369", "title": "Memorie di una casa morta", "text": ""}
{"id": "2738373", "revid": "1442080", "url": "https://it.wikipedia.org/wiki?curid=2738373", "title": "Paris Masters 2000 - Singolare", "text": "Il singolare del Paris Masters 2000 \u00e8 stato un torneo di tennis facente parte dell'ATP Tour.\nMarat Safin ha battuto in finale Mark Philippoussis 3\u20136, 7\u20136 (9\u20137), 6\u20134, 3\u20136, 7\u20136 (10\u20138)\nTeste di serie.\nTutte le teste di serie hanno ricevuto un bye per il 2\u00ba turno."}
{"id": "2738374", "revid": "1784492", "url": "https://it.wikipedia.org/wiki?curid=2738374", "title": "Hrvatski nogometni klub Brotnjo \u010citluk", "text": "Il Hrvatski nogometni klub Brotnjo \u010citluk \u00e8 una societ\u00e0 calcistica bosniaca, della citt\u00e0 di \u010citluk. Vanta 1 titolo nazionale, conquistato nel 2000.\nMilita attualmente nella \"Prva liga FBiH\", la seconda divisione bosniaca."}
{"id": "2738385", "revid": "767487", "url": "https://it.wikipedia.org/wiki?curid=2738385", "title": "ASB Classic 2010", "text": "L'ASB Classic 2010 \u00e8 stato un torneo di tennis giocato sul cemento. \n\u00c8 stata la 25\u00aa edizione del ASB Classic,che fa parte della categoria International nell'ambito del WTA Tour 2010. \nSi \u00e8 giocato all'ASB Tennis Centre di Auckland in Nuova Zelanda, dal 4 al 9 gennaio 2010.\nPartecipanti.\nTeste di serie.\nGiocatrici passate dalle qualificazioni:\nGiocatrici passate dalle qualificazioni:\nCampionesse.\nSingolare.\n Yanina Wickmayer ha battuto in finale Flavia Pennetta, 6\u20133, 6\u20132.\nDoppio.\n Cara Black / Liezel Huber hanno battuto in finale Natalie Grandin / Laura Granville, 7\u201364, 6\u20132."}
{"id": "2738387", "revid": "1543377", "url": "https://it.wikipedia.org/wiki?curid=2738387", "title": "Grand Prix de Tennis de Lyon 2000", "text": "Il Grand Prix de Tennis de Lyon 2000 \u00e8 stato un torneo di tennis giocato sul cemento indoor. \n\u00c8 stata la 14\u00aa edizione del Grand Prix de Tennis de Lyon, \nche fa parte della categoria International Series nell'ambito dell'ATP Tour 2000.\nIl torneo si \u00e8 giocato al Palais des Sports de Gerland di Lione in Francia, dal 6 al 13 novembre 2000.\nCampioni.\nSingolare.\n Arnaud Cl\u00e9ment ha battuto in finale Patrick Rafter 7\u20136 (7\u20132), 7\u20136 (7\u20135)\nDoppio.\n Paul Haarhuis / Sandon Stolle hanno battuto in finale Ivan Ljubi\u010di\u0107 / Jack Waite 6\u20131, 6\u20137, 7\u20136"}
{"id": "2738396", "revid": "260133", "url": "https://it.wikipedia.org/wiki?curid=2738396", "title": "Giovanna Jugan", "text": ""}
{"id": "2738400", "revid": "1543377", "url": "https://it.wikipedia.org/wiki?curid=2738400", "title": "ASB Classic 2010 - Singolare", "text": "Il singolare dell'ASB Classic 2010 \u00e8 stato un torneo di tennis facente parte del WTA Tour 2010.\nElena Dement'eva era la campionessa uscente, ma quest'anno ha scelto di non partecipare al torneo.\nIn finale, Yanina Wickmayer ha battuto Flavia Pennetta, 6-3, 6-2."}
{"id": "2738404", "revid": "116849067", "url": "https://it.wikipedia.org/wiki?curid=2738404", "title": "Tennis Masters Cup 2000", "text": "La Tennis Masters Cup 2000 e gli ATP Tour World Championships sono stati 2 tornei di tennis giocati sul cemento indoor. \u00c8 stata la 31\u00aa edizione del torneo di singolare di fine anno e parte dell'ATP Tour 2000. Il torneo di singolare si \u00e8 giocato al Pavilh\u00e3o Atl\u00e2ntico di Lisbona in Portogallo, dal 28 novembre al 3 dicembre 2001. Il torneo di doppio si \u00e8 disputato al KSLTA Tennis Center di Bangalore in India, dal 13 al 26 dicembre 2000 ed \u00e8 stata la 27\u00aa edizione.\nCampioni.\nSingolare.\n Gustavo Kuerten ha battuto in finale Andre Agassi 6\u20134, 6\u20134, 6\u20134\nDoppio.\n Donald Johnson / Piet Norval hanno battuto in finale Mahesh Bhupathi / Leander Paes 7\u20136(8), 6\u20133, 6\u20134"}
{"id": "2738405", "revid": "125341975", "url": "https://it.wikipedia.org/wiki?curid=2738405", "title": "Isole Cassiteridi", "text": "Cassiteridi (le isole dello stagno, dal greco / \"Kassiteros\") \u00e8 il nome attribuito nella geografia antica a delle isole che si ritenevano ubicate in un'area distante, ai confini occidentali delle coste europee.\nGeografia antica.\nLe conoscenze dei geografi antichi.\nErodoto (430 a.C.) aveva vagamente sentito parlare delle Cassiteridi. Autori successivi \u2014 Posidonio, Diodoro Siculo, Strabone e altri \u2014 le definiscono piccole isole al largo (abbastanza al largo, dice Strabone) della costa nord-ovest della Hispania, su cui si trovavano giacimenti di stagno o, secondo Strabone, sia di stagno che di piombo. Un passaggio in Diodoro, invece, fa discendere piuttosto il loro nome dalla loro vicinanza alle aree dello stagno della Spagna nord-occidentale. Anche Tolomeo e Dionigi il Periegeta le menzionano: il primo come 10 isolotti nella Spagna nordovest, lontane dalle coste e disposte simbolicamente ad anello; il secondo le cita in connessione con le Esperidi.\nLe Cassiteridi e le rotte dello stagno.\nIn un'epoca in cui la conoscenza geografica delle terre d'occidente era ancora approssimativa, e i segreti del commercio dello stagno erano ancora custoditi con successo dai marinai di Cadice e da altri che avevano a che fare con il metallo, i greci sapevano solo che lo stagno giungeva via mare ai loro porti dall'ovest, cos\u00ec che l'idea delle isole produttrici dello stagno si fece facilmente strada.\nIn seguito, quando l'occidente fu meglio esplorato e conosciuto, si seppe che lo stagno proveniva in realt\u00e0 da due regioni, la Spagna nord-occidentale e la Cornovaglia.\nNessuna di queste due regioni pu\u00f2 essere definita una piccola isola o essere descritta come collocata al largo della costa nord-ovest della Spagna, e cos\u00ec i geografi Greci e Romani non identificarono queste due regioni con le Cassiteridi. Le presunte isole furono percepite come una terza, mal conosciuta, fonte di stagno, distinta dalla Spagna o dalla Britannia.\nIpotesi di identificazione.\nVari sforzi di identificazione sono stati compiuti da autori moderni e diverse sono state, di volta in volta, le soluzioni suggerite: piccole isole al largo della costa nord-occidentale della Spagna, i promontori della stessa costa, le Isole Scilly, la Cornovaglia, le Isole britanniche nel loro complesso, ma nessuna di essa si adatta bene alle ipotesi. N\u00e9 le isole spagnole, n\u00e9 le Isole Scilly contengono quantit\u00e0 importanti di stagno.\nSembra pi\u00f9 probabile, quindi, che il nome delle Cassiteridi rappresenti la prima vaga consapevolezza dei Greci circa la provenienza dello stagno da luoghi d'oltremare, all'interno dell'Europa occidentale, o oltre i suoi remoti confini occidentali."}
{"id": "2738410", "revid": "339392", "url": "https://it.wikipedia.org/wiki?curid=2738410", "title": "NK Brotnjo", "text": ""}
{"id": "2738411", "revid": "729019", "url": "https://it.wikipedia.org/wiki?curid=2738411", "title": "Camillo Ruggera", "text": "Fece parte della delegazione imperiale che contratt\u00f2 l'armistizio di Villa Giusti e, dopo l'Anschluss del 1938, segu\u00ec le sorti della Germania; nella Luftwaffe raggiunse il grado di generale d'artiglieria contraerea.\nBiografia.\nCamillo Luigi Maria Ruggera nacque il 27 agosto 1885 a Predazzo, nell'allora contea del Tirolo nell'impero austro-ungarico.\nEra figlio di Giovanni, nativo di Zara e sottufficiale della Gendarmeria e di Maria Prunner, trentina di Segonzano.\nCarriera militare austro-ungarica.\nDestinato alla carriera militare, entr\u00f2 nell'imperiale e regio esercito e si iscrisse alla scuola per aspiranti ufficiali di Vienna, dalla quale usc\u00ec con il grado di \"alfiere\" il 18 agosto 1904 con destinazione la divisione \"Adige\" dei cacciatori imperiali.\nDa l\u00ec ebbe inizio la sua rapida carriera che lo vide sottotenente (1\u00ba novembre 1905), tenente (1\u00ba novembre 1911) e capitano (1\u00ba gennaio 1915), grado col quale partecip\u00f2 alla prima guerra mondiale distinguendosi sul Piave.\nNella grande guerra fu membro della missione austriaca presso gli alleati dell'impero ottomano ove ricevette la Stella di Gallipoli, una tra le pi\u00f9 alte onorificenze turche; successivamente partecip\u00f2 alle operazioni sul fronte italiano venendo gravemente ferito nel corso dei combattimento sull'Isonzo, a seguito di cui fu convalescente per pi\u00f9 di un anno.\nDa aprile 1917, come capitano di Stato Maggiore, entr\u00f2 nel comando supremo dell'Esercito, in seno al quale svolse un intenso lavoro in preparazione della dodicesima battaglia dell'Isonzo, che port\u00f2 all'offensiva su Caporetto dell'ottobre successivo.\nFu poi tra gli ideatori del piano di attacco sul Piave nel giugno 1918, passato alla storia come \"Battaglia del solstizio\".\nA seguito dei rovinosi esiti per l'esercito austro-ungarico della battaglia di Vittorio Veneto, il 29 ottobre 1918 Ruggera, anche grazie alla propria conoscenza della lingua italiana, fu designato capo della delegazione imperiale che pass\u00f2 le linee italiane a Serravalle d'Adige per consegnare la richiesta di armistizio per conto del suo governo; il 3 novembre successivo fece parte della commissione che firm\u00f2 l'armistizio di Villa Giusti che sanc\u00ec la fine della guerra e, sostanzialmente, anche dell'impero austroungarico nonch\u00e9 l'assegnazione definitiva all'Italia dei territori della Venezia Giulia e dell'attuale Trentino-Alto Adige.\nCarriera militare austriaca e tedesca.\nDopo la fine delle ostilit\u00e0 rifiut\u00f2 la cittadinanza italiana e rimase in Austria, nel cui esercito fu nominato maggiore il 1\u00ba gennaio 1920.\nEsattamente un anno pi\u00f9 tardi divenne tenente colonnello, grado in cui rimase 7 anni, durante i quali si occup\u00f2 di missioni diplomatiche, in particolare in Italia e in Svizzera.\nNel 1928 divenne colonnello.\nIl 28 febbraio 1934, a 49 anni, si conged\u00f2 dall'esercito austriaco; dopo l\"'Anschluss\" chiese il reintegro in servizio che gli fu accordato; il 1\u00ba aprile 1938 fu promosso maggior generale dell'esercito tedesco e il 1\u00ba giugno successivo fu assegnato allo Stato Maggiore della \"Luftwaffe\".\nIl 30 settembre 1939 fu nominato comandante della II regione aerea di Posen e come tale il 1\u00ba novembre di quell'anno promosso tenente generale.\nIl 1\u00ba dicembre 1940 fu promosso generale di artiglieria contraerea.\nL'ultimo incarico che ricopr\u00ec in servizio fu quello di comandante del distretto militare di D\u00fcsseldorf poi, il 30 novembre 1942, ottenne il congedo su richiesta a 57 anni a seguito di malattia cardiaca.\nMor\u00ec a Hof, localit\u00e0 bavarese nella Germania alleata, il 29 gennaio 1947."}
{"id": "2738413", "revid": "29017496", "url": "https://it.wikipedia.org/wiki?curid=2738413", "title": "Cassiteridi", "text": ""}
{"id": "2738417", "revid": "729019", "url": "https://it.wikipedia.org/wiki?curid=2738417", "title": "Tennis Masters Cup 2000 - Singolare", "text": "Il singolare del Tennis Masters Cup 2000 \u00e8 stato un torneo di tennis facente parte dell'ATP Tour 2000.\nPete Sampras era il detentore del titolo, ma ha perso in semifinale contro Gustavo Kuerten.\nGustavo Kuerten ha battuto in finale 6\u20134, 6\u20134, 6\u20134, Andre Agassi."}
{"id": "2738418", "revid": "1442080", "url": "https://it.wikipedia.org/wiki?curid=2738418", "title": "ASB Classic 2010 - Doppio", "text": "Il doppio dell'ASB Classic 2010 \u00e8 stato un torneo di tennis facente parte del WTA Tour 2010.\nNathalie Dechy e Mara Santangelo erano le campionesse uscenti, ma la Dechy si \u00e8 ritirata e la Santangelo ha scelto di non partecipare.\nIn finale, Cara Black e Liezel Huber hanno battuto Natalie Grandin e Laura Granville, con il punteggio di 7-6(4), 6-2."}
{"id": "2738422", "revid": "155634", "url": "https://it.wikipedia.org/wiki?curid=2738422", "title": "ATP Tour World Championships 2000 - Doppio", "text": "Il doppio dell'ATP Tour World Championships 2000 \u00e8 stato un torneo di tennis facente parte dell'ATP Tour 2000.\nS\u00e9bastien Lareau e Alex O'Brien erano i detentori del titolo, ma nel 2000 non hanno partecipato insieme.\nLareau non si \u00e8 qualificato con il suo partner, mentre O'Brien si \u00e8 qualificato insieme a Jared Palmer, ma non hanno passato il round robin.\nDonald Johnson e Piet Norval hanno battuto in finale 7\u20136(8), 6\u20133, 6\u20134, Mahesh Bhupathi e Leander Paes."}
{"id": "2738427", "revid": "136801", "url": "https://it.wikipedia.org/wiki?curid=2738427", "title": "Tennis Masters Cup 2000 - Doppio", "text": ""}
{"id": "2738429", "revid": "647919", "url": "https://it.wikipedia.org/wiki?curid=2738429", "title": "Scooby Doo e l'Isola degli Zombi", "text": ""}
{"id": "2738432", "revid": "136801", "url": "https://it.wikipedia.org/wiki?curid=2738432", "title": "ATP Tour World Doubles Championship 2000", "text": ""}
{"id": "2738433", "revid": "767487", "url": "https://it.wikipedia.org/wiki?curid=2738433", "title": "The Rev", "text": "Biografia.\nThe Rev nacque ad Huntington Beach (California) il 9 febbraio 1981, secondo di tre figli di Joseph e Barbara Sullivan.\nSin da piccolo dimostr\u00f2 un forte interesse per la musica: a quattro anni i genitori gli regalarono la prima batteria giocattolo ed a tredici la prima batteria professionale. Inizialmente convinto dai genitori, a sei anni prese le prime lezioni di musica sia di pianoforte che di batteria ma senza ottenere davvero risultati. Fu raggiunti i dieci anni che inizi\u00f2 a studiare seriamente la batteria all'Harbor College dove entr\u00f2 anche a far parte di una piccola band di percussionisti chiamata Looney Booms.\nDurante la frequentazione di un corso di basket conobbe uno dei futuri co-fondatori degli Avenged Sevenfold, M. Shadows, e durante la sua permanenza alla Huntington Beach High School dopo una lite conobbe quello che divenne prima il suo migliore amico ed in seguito la chitarra solista della sua band, Synyster Gates.\nPrima di fondare gli Avenged Sevenfold, The Rev milit\u00f2 in alcune piccole band locali tra cui i Suburban Legends ed i Ballistico.\nOltre agli impegni con gli Avenged Sevenfold, con i quali ha inciso i primi quattro album, The Rev era anche il cantante, compositore e pianista dei Pinkly Smooth (sotto il nome di Rathead), progetto parallelo che condivideva con Synyster Gates (chitarrista degli Avenged Sevenfold) e con due membri del suo ex-gruppo, i Ballistico.\nLa morte.\nThe Rev ha fatto la sua ultima apparizione in pubblico insieme agli Avenged Sevenfold durante il Sonisphere Festival del Regno Unito, il 2 agosto 2009; da qui in poi il gruppo ha iniziato interamente a dedicarsi al nuovo album. Il 28 dicembre 2009 The Rev, a soli 28 anni, viene trovato morto nella sua casa di Huntington Beach. I genitori del batterista hanno confermato che The Rev \u00e8 morto nel sonno. In seguito, i risultati dell'autopsia affermano che il giovane \u00e8 deceduto a causa di un arresto cardiaco provocato da un mix di farmaci a lui prescritti, mischiati ad alcol e ad un'anomalia cardiaca, la cardiomegalia. Il funerale di The Rev \u00e8 stato celebrato in forma privata il 6 gennaio 2010 ad Huntington Beach. Al funerale hanno presenziato, oltre ai membri del gruppo e ai familiari, anche amici di altre band come Good Charlotte, Lostprophets, Atreyu e My Chemical Romance. The Rev prima di morire fin\u00ec di scrivere quasi tutte le parti di batteria per l'album \"Nightmare\", pubblicato nel luglio 2010. Inoltre registr\u00f2 alcune tracce vocali e di pianoforte, che furono usate dagli altri membri del gruppo nei brani \"Fiction\" e \"Save Me\".\nInfluenze musicali.\nLo stile di The Rev fu influenzato, principalmente, da Dave Lombardo (Slayer), Vinnie Paul (Pantera) e Mike Portnoy (Dream Theater)."}
{"id": "2738435", "revid": "132266", "url": "https://it.wikipedia.org/wiki?curid=2738435", "title": "Kamillo Ruggera", "text": ""}
{"id": "2738442", "revid": "729019", "url": "https://it.wikipedia.org/wiki?curid=2738442", "title": "Codex Porphyrianus", "text": "Il Codex Porphyrianus (numerazione di Gregory-Aland: Papr o 025; numerazione von Soden: \u03b1 3) \u00e8 un manoscritto onciale del Nuovo Testamento in lingua greca, datato paleograficamente al IX secolo \u00c8 conservato alla Biblioteca nazionale russa di San Pietroburgo, manoscritto numero Gr. 225.\nAtti 1:1-2:13; Romans 2:16-3:4; 8:32-9:10; 11:23-12:1; 1 Cor. 7:15-17; 12:23-13:5; 14:23-39; 2 Cor. 2:13-16; Col. 3:16-4:8; 1 Thes. 3:5-4:17; 1 John 3:20-5:1; Jude 4-15; Rev. 16:12-17:1; 19:21-20:9; 22:6-end.\nTesto.\nIl codice \u00e8 composto da 327 fogli di pergamena di 16x13 cm, scritti su una colonna per pagina, 24 linee per colonna. Ha errori di itacismo. Le lettere \u03bf\u03b9 \u03b1\u03b9 e \u03b5, \u03b7, \u03b5\u03b9 e \u03b9, \u03bf e \u03c9, e talvolta \u03bf\u03b9 confondono e \u03c5.\nIl codice contiene il testo degli \"Atti degli Apostoli\", delle lettere cattoliche delle lettere di Paolo, e dell'Apocalisse, con numerose lacune.\nIl testo greco del codice \u00e8 rappresentativo del tipo testuale bizantino. con alcune lezioni non bizantine. Si tratta di uno dei primi manoscritti completamente bizantini. Kurt Aland lo colloc\u00f2 nella categoria V.\nStoria.\nIl manoscritto appartenne all'Archimandrita Porphyrio e da ci\u00f2 ne deriva il nome con cui \u00e8 conosciuto; fu esaminato e collazionato da Konstantin von Tischendorf.\nIl manoscritto \u00e8 conservato alla Biblioteca nazionale russa di San Pietroburgo (Gr. 225)."}
{"id": "2738445", "revid": "326822", "url": "https://it.wikipedia.org/wiki?curid=2738445", "title": "Tohru Fujisawa", "text": ""}
{"id": "2738452", "revid": "486946", "url": "https://it.wikipedia.org/wiki?curid=2738452", "title": "Guardia di frontiera russa", "text": ""}
{"id": "2738455", "revid": "2034231", "url": "https://it.wikipedia.org/wiki?curid=2738455", "title": "Campionato europeo giovanile di scacchi", "text": "Il Campionato europeo giovanile di scacchi viene organizzato annualmente dall'Unione scacchistica europea a partire dal 1991.\n\u00c8 suddiviso in due sezioni, maschile e femminile, ciascuna comprendente sei tornei per categoria d'et\u00e0:\nPer la categoria Under 20 \u00e8 stato organizzato fino al 2002 il Campionato europeo juniores di scacchi."}
{"id": "2738489", "revid": "1005847", "url": "https://it.wikipedia.org/wiki?curid=2738489", "title": "Presidente del Consiglio dei ministri della Repubblica di Polonia", "text": "Il presidente del Consiglio dei ministri (in polacco \"Prezes Rady Ministr\u00f3w\"), colloquialmente indicato come \"premier\", \u00e8 il capo del governo della Polonia e presiede il consiglio dei ministri. Secondo le disposizioni della Costituzione il presidente della Repubblica nomina il presidente del Consiglio e i ministri che quest'ultimo propone. Quattordici giorni dopo la sua nomina il presidente del Consiglio deve presentare un programma che delinea l'agenda del governo al Sejm, che richiede un voto di fiducia"}
{"id": "2738491", "revid": "1776051", "url": "https://it.wikipedia.org/wiki?curid=2738491", "title": "Bombers and Eagles in '92", "text": "Il Bombers and Eagles in '92 \u00e8 stato un breve tour tenutosi nella fine del 1992 in gran parte in Germania, da Mot\u00f6rhead e Saxon, in supporto ai loro album \"March \u00f6r Die\" e \"Forever Free\".\nIl gruppo di Lemmy, della data di Offenbach del 10 dicembre 1992, ha pubblicato anche un bootleg dal titolo \"Better Wear Arm\u00f6r!\"."}
{"id": "2738501", "revid": "154639", "url": "https://it.wikipedia.org/wiki?curid=2738501", "title": "Indice Gunning fog", "text": "In linguistica, lIndice Gunning fog \u00e8 stato progettato per misurare la facilit\u00e0 di lettura e di comprensione di un testo. Il numero risultante \u00e8 un indicatore del numero di anni di educazione formale della quale una persona necessita al fine di leggere il testo con facilit\u00e0. Vale a dire che, se un dato testo ha un indice Fog pari a 12, per comprenderlo sono necessari dodici anni educazione formale, equivalenti a un diploma di scuola superiore. L'indice venne sviluppato nel 1952 da Robert Gunning, uomo d'affari statunitense.\nL'indice fog di Gunning viene usato generalmente per testi non particolarmente lunghi e di scrittura in ambito professionale. I testi che sono concepiti per avere un vasto pubblico generalmente richiedono un indice fog minore di 12 punti. I testi che richiedono una comprensione pressoch\u00e9 universale generalmente richiedono un indice minore di 8 punti.\nCalcolo dell'indice Gunning Fog.\nL'indice Gunning fog pu\u00f2 essere calcolato con il seguente algoritmo:\nLa formula completa \u00e8 la seguente:\nFino al 1980 questo indice veniva calcolato in modo differente. Come si pu\u00f2 notare in Gunning 1952, la formula originale richiedeva che, per determinare il punteggio totale, le clausole indipendenti fossero contate come frasi separate. Alla base di questa scelta c'era l'idea che un lettore fosse portato ad associare una clausola completa e semplice con un concetto ben definito. Di conseguenza, un testo formato da clausole semplici aveva maggiore probabilit\u00e0 di risultare comprensibile, ossia ben coeso, coerente, appropriato, efficace. Al tempo stesso, per\u00f2, questo criterio di calcolo attribuiva indici di bassa comprensibilit\u00e0 ad alcuni autori in particolare. Nel 1980, dopo alcune ricerche fu deciso di eliminare il passaggio di aggiunta delle clausole semplici, dovuto sicuramente alla capacit\u00e0 di distinguere una clausola composta da una semplice risultava al di l\u00e0 della potenza computazionale sia degli algoritmi che dei computer utilizzati. Una difesa del sistema completo fu fatta da Judith Bogart dell'Universit\u00e0 della Pennsylvania nel 1985. Tuttavia negli anni la formula nella sua versione semplificata, ossia senza il conteggio a parte delle clausole semplici come frasi separate, ha avuto maggiore successo e numero di applicazioni Guida dell'universit\u00e0. Tuttavia \u00e8 bene considerare che la comprensione di un testo, al di l\u00e0 della sua tipologia, non pu\u00f2 dipendere esclusivamente da fattori computazionali relativi ai rapporti tra numero di insiemi di frasi, numero di sillabe medie nelle parole e numero di parole totali; e quindi, che una serie di frasi semplici e brevi non rende necessariamente pi\u00f9 semplice la sua comprensione.\nAspetti critici.\nIn alcuni lavori, quali, \"Storia del declino e della caduta dell'Impero romano\" di Gibbon, la differenza fra il punteggio di Fog calcolato utilizzando l'algoritmo moderno mostrato sopra, ossia senza il conteggio separato delle clausole semplici, equivalenti ciascuna ad una frase indipendente, e il punteggio calcolato a mano utilizzando la formula originale, tende a variare sensibilmente. Un semplice test ha preso una nota casuale dal testo e ha utilizzato un sito con una applicazione per il calcolo automatico dell'indice di Gunning Fog con le due diverse versioni. Con la versione del 1980, il risultato \u00e8 stato di 19.2 punti. Il calcolo fatto secondo la versione originale ha dato luogo ad un indice di 12.5 punti. A questa di tale differenza corrisponde una differenza di comprensibilit\u00e0 del medesimo testo preso come campione sperimentale: l'indice della difficolt\u00e0 di lettura scala da un livello di istruzione pre-diploma ad un livello di scuola media. E ci\u00f2 collide col principio scientifico secondo cui, scelti alcuni elementi, in una determinata situazione, gli esiti finali, ottenuti tramite gli strumenti di misurazione, devono essere ripetibili ed uguali. In caso contrario il metodo di misura e descrizione manca di precisione e/o di accuratezza, oppure la situazione sperimentale \u00e8 stata falsata accidentalmente o ad arte.\nIn conclusione, l'esempio mostra come le due versioni della formula di Gunning Fog, oltre che ad essere diverse non sono neanche equivalenti. Applicate ad uno stesso testo, danno due risultati diversi.\nInoltre si potrebbe anche osservare che non tutte le parole plurisillabiche sono difficili. Per esempio, la parola \"velocemente\" contiene cinque sillabe e tuttavia non si pu\u00f2 dire che il suo significato generale sia oscuro per un parlante italiano. Ed che le lunghezze medie delle parole nelle lingue diverse possono essere diverse, per esempio, la lunghezza media delle parole inglesi non pu\u00f2 essere presa a modello per tutte le lingue del mondo.\nAltri aspetti critici generali riguardano concetti basilari quali: l'interazione comunicativa, la variet\u00e0 linguistica, la definizione di che cosa sia un testo e delle sue tipologie, l'apprendimento, la definizione di memoria e di stato di attenzione, le abilit\u00e0 linguistiche fondamentali e complesse di una persona, la difficolt\u00e0 di creare equivalenze opportune e verificabili tra livello di scolarizzazione e capacit\u00e0 linguistiche e comunicative effettive di una persona, nonch\u00e9 la questione dell'analfabetismo di ritorno e della dealfabetizzazione, che rendono il titolo di studio conseguito una valutazione inadeguata allo stato delle capacit\u00e0 attuali.\nSviluppi e aspetti positivi.\nLe ricerche nel campo delle diverse branche della linguistica, della psicologia della percezione, della neurologia, della didattica, dell'intelligenza artificiale, hanno confermato la complessit\u00e0 del fenomeno della comunicazione. Tuttavia negli ultimi anni le ricerche nei campi della matematica, dell'informatica, dell'intelligenza artificiale e della linguistica hanno portato ad un miglioramento degli automi nel processare le produzioini linguistiche e ci\u00f2 \u00e8 dovuto anche all'esistenza di strumenti come l'indice Gunning Fog e di altri pi\u00f9 recenti. Sembra essersi instaurato un circolo virtuoso tra metodi computazionali di descrizione linguistica, intelligenza artificiale e prassi della scrittura, per cui gli uni giovano alle altre e viceversa.\nEsempio.\nIl seguente paragrafo, dall'articolo \"logorrea\" di en.wiki , ha un indice Gunning Fog di 16.6."}
{"id": "2738506", "revid": "35804", "url": "https://it.wikipedia.org/wiki?curid=2738506", "title": "Gunning fog index", "text": ""}
{"id": "2738509", "revid": "73997", "url": "https://it.wikipedia.org/wiki?curid=2738509", "title": "Ludwigshafenn", "text": ""}
{"id": "2738514", "revid": "767487", "url": "https://it.wikipedia.org/wiki?curid=2738514", "title": "Waterford (Michigan)", "text": "Waterford \u00e8 una citt\u00e0 degli Stati Uniti d'America, nella Contea di Oakland, nello Stato del Michigan. \u00c8 un sobborgo settentrionale di Detroit."}
{"id": "2738523", "revid": "29019254", "url": "https://it.wikipedia.org/wiki?curid=2738523", "title": "Fossa settica", "text": ""}
{"id": "2738529", "revid": "486946", "url": "https://it.wikipedia.org/wiki?curid=2738529", "title": "Primi Ministri della Slovenia", "text": ""}
{"id": "2738541", "revid": "123158364", "url": "https://it.wikipedia.org/wiki?curid=2738541", "title": "West Bloomfield (Michigan)", "text": "West Bloomfield \u00e8 una citt\u00e0 degli Stati Uniti d'America, nella Contea di Oakland, nello Stato del Michigan. \u00c8 un sobborgo settentrionale di Detroit"}
{"id": "2738542", "revid": "203463", "url": "https://it.wikipedia.org/wiki?curid=2738542", "title": "Campionato europeo di scacchi a squadre", "text": ""}
{"id": "2738543", "revid": "326822", "url": "https://it.wikipedia.org/wiki?curid=2738543", "title": "Smorfia napoletana", "text": ""}
{"id": "2738547", "revid": "1305772", "url": "https://it.wikipedia.org/wiki?curid=2738547", "title": "Cherokee (Europe)", "text": "Cherokee \u00e8 una canzone del gruppo musicale svedese Europe, estratta come quarto e ultimo singolo dall'album \"The Final Countdown\" nel novembre 1987.\nIl brano descrive lo sterminio degli Indios d'America compiuto da \"l'avidit\u00e0 dell'uomo bianco in cerca d'oro\", come recita un verso della canzone.\nLa canzone \u00e8 stata campionata nel singolo \"I Believe\" del duo elettropop francese Galleon nel 2001.\nVideo musicale.\nIl video musicale del brano \u00e8 stato girato nella Provincia di Almer\u00eda, Spagna, nelle vicinanze del luogo in cui Sergio Leone ha realizzato il famoso film spaghetti western \"Per un pugno di dollari\" (1964).\nTracce.\nLato B.\nI lati B del singolo, a seconda delle versioni, furono \"Heart of Stone\" e \"Danger on the Track\", brani anch'essi inclusi nell'album \"The Final Countdown\", e \"Stormwind\", singolo estratto dal secondo album del gruppo \"Wings of Tomorrow\" nel 1984."}
{"id": "2738548", "revid": "363629", "url": "https://it.wikipedia.org/wiki?curid=2738548", "title": "Medaglia d'onore al valor militare", "text": "La medaglia d'onore al valor militare fu una medaglia di benemerenza creata nell'ambito dell'Impero austriaco.\nStoria.\nLa medaglia d'onore al valor militare venne creata il 19 luglio 1789 dall'Imperatore Giuseppe II d'Asburgo-Lorena per ricompensare quanti si fossero distinti con onore sul campo di battaglia. Essa venne creata nella versione oro per gli ufficiali e argento per i sottufficiali. Nel 1809 venne ribattezzata \"medaglia d'onore al valor militare\", mentre precedentemente era conosciuta con il nome di \"medaglia d'onore al coraggio\".\nLa medaglia consiste in un cerchio di oro o argento di 40\u00a0mm di diametro sul cui diritto \u00e8 rappresentata l'effigie del monarca regnante. Sul retro, tra una corona d'alloro, bandiere e stemmi, si trova l'iscrizione tedesca \"DER TAPFERKEIT\" (\"Il coraggio\"). Durante il regno di dell'imperatore Carlo I la scritta venne sostituita con la parola latina \"FORTITVDINI\" (\"Il valore\").\nIl 19 agosto 1848 l'Imperatore Ferdinando I, dispose che la medaglia d'argento al valor militare venisse suddivisa in due classi, la I e la II classe appunto. La II Classe era leggermente pi\u00f9 piccola di diametro, raggiungendo infatti i 31\u00a0mm anzich\u00e9 i 40mm della I classe.\nL'imperatore Francesco Giuseppe I il 14 febbraio 1915 istitu\u00ec inoltre la medaglia di bronzo, anch'essa del diametro di 31\u00a0mm. che venne perlopi\u00f9 concessa ai soldati appartenenti agli eserciti alleati con l'Austria durante la Prima guerra mondiale.\nIl 29 novembre 1915 vennero introdotte delle distinzioni specifiche per quanti avessero ottenuto pi\u00f9 volte la decorazione attraverso l'apposizione di un fermaglio apposito sino ad un massimo di 4 volte per medaglia.\nDurante la Prima guerra mondiale nell\u2019Impero austro-ungarico furono assegnati 1,7 milioni medaglie al valore, solo la medaglia di bronzo fu concessa 1,2 milioni di volte. La medaglia d'oro fu assegnata in 4.661 casi di cui 4.316 volte a sottufficiali, graduati e militari di truppa nonch\u00e9 in 345 casi a ufficiali. Concessioni multipli erano frequenti. A due piloti dell'Aviazione imperiale reggia, le k.u.k. Luftfahrtruppen, Julius Arigi e Kurt Gruber la medaglia d'oro fu concessa quattro volte.\nVersioni.\nNota: la medaglia non venne conferita durante il breve regno dell'Imperatore Leopoldo II (1790-1792)."}
{"id": "2738551", "revid": "287204", "url": "https://it.wikipedia.org/wiki?curid=2738551", "title": "Royal Oak (Michigan)", "text": "Royal Oak \u00e8 una citt\u00e0 degli Stati Uniti d'America, nella Contea di Oakland, nello Stato del Michigan. \u00c8 un sobborgo settentrionale di Detroit."}
{"id": "2738553", "revid": "1573940", "url": "https://it.wikipedia.org/wiki?curid=2738553", "title": "Pteroplatytrygon violacea", "text": "Il trigone viola (Pteroplatytrygon violacea ()), conosciuto anche come pastinaca viola o violacea o pastinaca pelagica, \u00e8 un pesce della famiglia Dasyatidae, unica specie del genere Pteroplatytrygon.\nDescrizione.\nGli esemplari adulti possono raggiungere i 160\u00a0cm di lunghezza (coda compresa) e gli 80\u00a0cm di larghezza. \u00c8 caratterizzata da un corpo di forma discoidale molto affusolato, con delle larghe pinne pettorali. Gli occhi, a differenza delle altre pastinache, non sono sporgenti. La bocca, situata in posizione ventrale, \u00e8 dotata di 25-34 file di denti sulla mandibola superiore e 25-31 file sulla mandibola inferiore. I denti sono formati da una cuspide appuntita e sono adatti per il taglio (contrariamente a quelli delle altre razze, adatti a schiacciare). La coda, lunga e simile ad una frusta, \u00e8 dotata di uno o due aculei veleniferi. La colorazione dorsale varia dal grigio-violetto all'azzurro-verdastro. La pastinaca violacea \u00e8 agilissima nel nuoto e si nutre di piccoli pesci, calamari, meduse e crostacei pelagici, che spinge verso la bocca servendosi delle pinne pettorali.\nBiologia.\n\u00c8 una specie ovovivipara. Per uno stile di vita pelagico la pastinaca pelagica presenta diverse caratteristiche diverse da quelle dei suoi parenti. Mentre la maggior parte delle razze si spingono ondulando i margini del disco, questa specie nuota oscillando (sbattendo) le sue pinne pettorali in un modo che si avvicina al \"volo sottomarino\" impiegato dai raggi d'aquila . I movimenti oscillatori delle pinne generano portanza, migliorando cos\u00ec l'efficienza di crociera in mare aperto a costo della manovrabilit\u00e0. La pastinaca pelagica \u00e8 esperta nel nuoto all'indietro, il che pu\u00f2 compensare il controllo fine inferiore offerto dalla sua modalit\u00e0 di nuoto. Questa specie individua le prede grazie alla visione. . La linea laterale della pastinaca pelagica, un complesso sistema di meccanorecettori che rilevano il movimento vicino alle correnti oceaniche , rimane simile ad altre razze nel coprire una superficie maggiore sul ventrale rispetto alla superficie dorsale. Tuttavia, questa specie \u00e8 meno sensibile agli stimoli meccanici che a quelli visivi. \nI maschi si trovano in acque pi\u00f9 profonde rispetto alle femmine . Gli individui in cattivit\u00e0 spesso agiscono in modo molto aggressivo nei confronti dei pesci , mordendoli e molestandoli, in particolare se hanno fame. Questa specie \u00e8 predata dallo squalo longimano, grandi squali bianchi, balene e altri grandi carnivori oceanici . La sua colorazione scura a tutto tondo probabilmente serve a mimetizzalo nel suo habitat. Il veleno sulla sua spina dorsale \u00e8 anche abbastanza potente.\nI piccoli pesci sono uno delle sue tipiche prede.La pastinaca pelagica \u00e8 un predatore attivo che cattura la preda avvolgendoci attorno le pinne pettorali, prima di manipolarla alla bocca. \u00c8 l'unica pastinaca in cui entrambi i sessi hanno i denti aguzzi, per afferrare e tagliare in prede scivolose. Nella sua dieta \u00e8 rappresentata un'ampia variet\u00e0 di organismi : crostacei tra cui anfipodi , krill e granchi larvali , molluschi tra cui calamari , polpi, pesci ossei tra cui aringhe, sgombri ,cavallucci marini, meduse e policheti . Al largo della California, le pastinache pelagiche cacciano grandi aggregazioni di calamari che si formano da novembre ad aprile. \nDistribuzione e habitat.\nDistribuito nelle acque temperate e subtropicali di tutto il mondo. Predilige un habitat pelagico, esclusivamente al largo della piattaforma continentale e lontano dal fondo marino.\nTassonomia.\nQuesta specie venne classificata da Bonaparte nel 1832 come \"Trygon violacea\". Il nome specifico \"violacea\" deriva dal latino \"viola\" e sta ad indicare il colore dorsale, che varia dall'azzurro al violaceo. Altri nomi comuni sono \"pastinaca blu\" e \"pastinaca viola\".\nConservazione.\nSebbene venga talvolta catturata dai pescherecci d'alto mare, non sembra minacciata dalle attivit\u00e0 umane."}
{"id": "2738567", "revid": "29019798", "url": "https://it.wikipedia.org/wiki?curid=2738567", "title": "Ay-Khanum", "text": ""}
{"id": "2738570", "revid": "29019814", "url": "https://it.wikipedia.org/wiki?curid=2738570", "title": "Ai Xanum", "text": ""}
{"id": "2738571", "revid": "29019822", "url": "https://it.wikipedia.org/wiki?curid=2738571", "title": "18 d.C.", "text": ""}
{"id": "2738579", "revid": "1543377", "url": "https://it.wikipedia.org/wiki?curid=2738579", "title": "Novi (Michigan)", "text": "Novi \u00e8 una citt\u00e0 degli Stati Uniti d'America, nella contea di Oakland, nello stato federato del Michigan. Dista circa da Detroit.\nStoria.\nNovi fu fondata come \"civil township\" nel 1832, dopo la separazione da Farmington (altra citt\u00e0 della contea di Oakland) e il nome fu deciso da uno dei residenti.\nLa citt\u00e0 ha ottenuto lo status attuale nel 1969, dopo diversi tentativi fallimentari.\nGeografia fisica.\nTerritorio.\nNovi \u00e8 situata sulle sponde del lago Walled, e occupa della superficie totale ()."}
{"id": "2738581", "revid": "2166030", "url": "https://it.wikipedia.org/wiki?curid=2738581", "title": "Maria Anna Teresa Vasa", "text": "Biografia.\nFu battezzata il 2 agosto del 1650 nella Chiesa di San Giovanni a Varsavia, dinnanzi al primate di Polonia Maciej \u0141ubie\u0144ski. Padrini della neonata furono l'imperatore Ferdinando III d'Asburgo e sua moglie Eleonora Gonzaga (rappresentati rispettivamente a Varsavia dal cardinale Carlo Ferdinando Vasa e dalla principessa Teodora Christine Sapieha), e papa Innocenzo X (rappresentato dal Nunzio Giovanni de Torres).\nI genitori di Maria Anna Teresa desideravano che la piccola entrasse nell'ordine delle carmelitane, e quindi subito fu iniziata per tale scopo, ma la giovane principessa vivr\u00e0 soltanto 13 mesi.\nI funerali si tennero il 12 agosto 1651 nella Chiesa delle suore carmelitane di Varsavia. Nel corso dei solenni funerali, la principessa fu sepolta in un abito religioso sull'altare maggiore della chiesa.\nDal 1652, i suoi resti furono trasferiti in una bara in oro e rame e trasferiti dapprima nella Chiesa dello Spirito Santo, nel 1663 sotto l'altare del convento delle Carmelitane presso l'ex palazzo Kazanovski, e, infine, presso la cappella Res Sacra Miser sulla Krakowskie Przedmiescie."}
{"id": "2738583", "revid": "767487", "url": "https://it.wikipedia.org/wiki?curid=2738583", "title": "Richie Furay", "text": "Membro della Rock &amp; Roll Hall of Fame, \u00e8 conosciuto per la sua attivit\u00e0 negli anni '60 con i Buffalo Springfield con Stephen Stills, Neil Young, Bruce Palmer, e Dewey Martin. Il suo brano pi\u00f9 famoso \u00e8 \"Kind Woman\", scritto per sua moglie Nancy. In seguito former\u00e0 i Poco.\nCarriera.\nPrima dei Buffalo Springfield, Furay \u00e8 stato insieme a Stephen Stills nel gruppo the Au Go Go Singers (Roy Michaels, Rick Geiger, Jean Gurney, Michael Scott, Kathy King, Nels Gustafson, Bob Harmelink, Furay e Stills), la band del famoso Cafe Au Go Go di New York.\nAlla fine degli anni '60 form\u00f2 il gruppo country-rock dei Poco, con Jim Messina e Rusty Young. Furay lasci\u00f2 i Poco nel 1974 per formare la Souther Hillman Furay Band. In seguito Furay form\u00f2 un gruppo di ispirazione cristiana, la Richie Furay Band con Jay Truax, John Mehler, e Tom Stipe.\nDall'inizio degli anni '80 Furay \u00e8 stato pastore di una chiesa cristiana a Broomfield (Colorado). Ha continuato ad esibirsi come singolo artista e occasionalmente con i Poco. Nell'estate 2006 ha aperto i concerti del gruppo degli America e di Linda Ronstadt.\nNel 2006 \u00e8 stato pubblicato il CD \"The Heartbeat of Love\" che segna il ritorno di Furay alle sue origini country-rock.\nNel 2007 \u00e8 stato in tour con una nuova formazione della Richie Furay Band ed ha registrato un doppio CD dal vivo. L'attivit\u00e0 concertistica \u00e8 proseguita nel 2008 e nel 2009 e Furay \u00e8 apparso in numerosi show insieme ai Poco.\nDal 2011 collabora con The Piedmont Brothers Band di Marco Zanzi e Ron Martin come lead vocalist di alcune canzoni incise negli album \"PBB III\" (2011), \"Back to the country\" (2013) e \"A Piedmont Christmas\" (2015).\nNel 2015 \u00e8 stato pubblicato il suo ultimo CD \"Hand in Hand,\" molto apprezzato da critica e pubblico statunitensi.\nDiscografia parziale.\nAlbum.\nCome membro dei Au Go-Go Singers:\nCome membro dei Buffalo Springfield:\nCome membro dei Poco:\nCome membro della Souther-Hillman-Furay Band:\nSolo:\nRaccolte\nThe Richie Furay Band"}
{"id": "2738597", "revid": "339392", "url": "https://it.wikipedia.org/wiki?curid=2738597", "title": "Yatagarasu", "text": ""}
{"id": "2738599", "revid": "628767", "url": "https://it.wikipedia.org/wiki?curid=2738599", "title": "Principato di Galizia-Volinia", "text": "Il Regno o Principato di Galizia-Volinia (in antico slavo orientale: \u0413\u0430\u043b\u0438\u0446\u043a\u043e-\u0412\u043e\u043b\u0438\u043d\u0441\u043a\u043e\u0454 \u043a\u043d\u044f\u0437\u0441\u0442\u0432\u043e, trasl. \"Halytsko-Volynskoye knyazstvo\"; , \"Halyts\u02b9ko-Volyns\u02b9ke knyazivstvo\"; ), anche noto come Regno della Rus'/Regno di Rutenia (in ucraino: \u041a\u043e\u0440\u043e\u043b\u0456\u0432\u0441\u0442\u0432\u043e \u0420\u0443\u0441\u044c, \"Korolivstvo Rus\u02b9\"; in latino: \"Regnum Russiae\") dal 1253, era uno stato nelle regioni della Galizia e della Volinia che esisteva dal 1199 al 1349. Il territorio fa oggi parte delle moderne Polonia, Ucraina e Slovacchia. La Galizia fu conquistata dal Principe di Volinia Romano il Grande con l'aiuto di Leszek I di Polonia. Romano il Grande un\u00ec i principati di Galizia e Volhynia in un solo stato. Insieme alla Repubblica di Novgorod e al Principato di Vladimir-Suzdal', fu una delle tre principali entit\u00e0 emerse dal crollo della Rus' di Kiev.\nIn seguito alla distruzione provocata dall'invasione mongola della Rus' di Kiev (accaduta tra 1239 il 1241), il principe Danilo Romanovi\u010d dovette giurare fedelt\u00e0 a Batu Khan dell'Orda d'Oro nel 1246. Nonostante ci\u00f2, si impegn\u00f2 a liberare il suo regno dal giogo mongolo aprendosi all'Europa occidentale. Fu incoronato come \"Rex Rusiae\" da un legato pontificio nel 1253. Prov\u00f2 altres\u00ec, senza successo, ad intrecciare alleanze militari con altri sovrani europei. La conquista polacca del regno nel 1349 pose fine al rapporto di vassallaggio con l'Orda d'Oro.\nLa Galizia occidentale-Volinia si estendeva tra i fiumi San e Wieprz nell'attuale Polonia sud-orientale, mentre i territori orientali coprivano le paludi del Pryp\"jat' (ora a cavallo tra Ucraina e Bielorussia) e la zona a nord del fiume Bug orientale. Nell'epoca in cui esistette, il regno confinava con la Rutenia Nera, il Granducato di Lituania, il Principato di Turov, il Principato di Kiev, l'Orda d'Oro, il Regno di Ungheria, il Regno di Polonia, il Principato di Moldavia e lo Stato monastico dei Cavalieri Teutonici.\nStoria.\nPregresso.\nDopo la caduta dell'Impero romano, l'area fu popolata da popolazioni slave, identificati in gruppi chiamati buzhani, dulebi e croati bianchi. Il confine sud-occidentale del territorio faceva probabilmente parte dello stato della Grande Moravia. Nel 907, croati bianchi e dulebi furono coinvolti nella campagna militare contro Costantinopoli guidata dal principe della Rus' Oleg di Kiev. Questa \u00e8 la prima prova significativa dell'affiliazione politica delle trib\u00f9 native. Intorno al 970, la sezione occidentale di questo territorio fu probabilmente inclusa nello stato della dinastia Piast. La regione viene menzionata nel 981 (da Nestor), quando Vladimir I di Kiev gli subentr\u00f2 in Polonia. Fond\u00f2 la citt\u00e0 di Volodymyr-Volyns'kyj e in seguito cristianizz\u00f2 la gente del posto. Nel XII secolo, fu fondato il Principato di Haly\u010d dai discendenti di Vladimir. Si fuse alla fine del XII secolo con il vicino Principato di Volinia nel principato di Galizia-Volinia, che rimase in piedi con alcune interruzioni per un secolo e mezzo.\nAscesa e apogeo.\nVolinia e Galizia erano state originariamente due principati separati, assegnati a rotazione ai membri pi\u00f9 giovani della dinastia di Kiev. La linea di successione del Principe Romano il Grande controllava il Principato di Volinia, mentre gli eredi di Jaroslav Osmomysl amministravano il Principato di Haly\u010d (successivamente fu adottata come denominazione Galizia). La Galizia-Volinia fu creata dopo la morte nel 1198 o 1199 (e senza un legittimo erede nella linea paterna) dell'ultimo Principe di Galizia, Vladimir II Yaroslavi\u010d; Romano acquis\u00ec il Principato di Galizia e un\u00ec le terre in un unico stato. I successori di Romano adoperavano principalmente il termine Haly\u010d (Galizia) per indicare il regno combinato. All'epoca in cui visse Romano, le principali citt\u00e0 della Galizia-Volinia erano Haly\u010d e Volodymyr-Volyns'kyj, fino a quando, nel 1204, il principe cattur\u00f2 Kiev. Romano si alle\u00f2 con la Polonia, firm\u00f2 un trattato di pace con l'Ungheria e avvi\u00f2 relazioni diplomatiche con l'Impero bizantino. Al culmine del suo regno, divenne per breve tempo il pi\u00f9 potente dei principi della Rus'. Spos\u00f2 la nipote dell'imperatore bizantino Alessio III Angelo e la Galizia divent\u00f2 in tal modo il principale aggancio di Costantinopoli contro i Cumani. Le relazioni pacifiche con i romei contribuirono a stabilizzare anche quelle della Galizia con i Rus' del basso Dnestr e del basso Danubio.\nNel 1205, Romano, dopo essere riuscito a placare i suoi avversari interni principali, i boiardi, si rivolt\u00f2 contro i suoi alleati polacchi, causando un conflitto con Leszek il Bianco e Corrado I di Polonia. Romano fu poi ucciso nella battaglia di Zawichost (1205) e al suo dominio segu\u00ec un periodo di disordini e insurrezioni. Indebolita in tal modo, la Galizia-Volinia divenne oggetto di contesa tra e ungheresi. Il re Andrea II d'Ungheria si autoproclam\u00f2 \"rex Galiciae et Lodomeriae\", ovvero in latino \"re di Galizia e di Volodymyr [Volyns'kyj]\", un titolo che in seguito fu adottato nella Casa degli Asburgo. In un compromesso stipulato nel 1214 tra Ungheria e Polonia, il trono di Galizia-Volinia fu affidato al figlio di Andrea, Colomanno di Lodomeria, il quale aveva celebrato le nozze con la figlia di Leszek il Bianco, Salomea.\nNel 1221, Mstislav Mstislavi\u010d, figlio di Mstislav Rostislavi\u010d, liber\u00f2 la Galizia-Volinia dagli ungheresi, ma fu Danilo Romanovi\u010d (anche detto Danilo di Galizia), figlio di Romano, che consacr\u00f2 una vera unione tra Volinia e Galizia. Nel 1239 e nel 1242 conquist\u00f2 Kiev, tentando di divenire Gran Principe di tutti i Rus', ma perse la citt\u00e0 la prima volta dopo poche settimane, la seconda dopo un anno. Danilo sconfisse le forze polacche e ungheresi nella battaglia di Jaroslav (Jaros\u0142aw) e sbaragli\u00f2 il loro alleato Rostislav Mikhailovi\u010d, figlio del principe di \u010cernigov, nel 1245. Rafforz\u00f2 inoltre i suoi rapporti con Batu Khan dopo averlo incontrato nella sua capitale Saraj e riconobbe, almeno nominalmente, la supremazia dell'Orda d'Oro mongola. Qualche tempo essere rientrato, Danilo riorganizz\u00f2 il suo esercito lungo rotte mongole e lo equipaggi\u00f2 con armi degli asiatici, sebbene Danilo stesso preserv\u00f2 il tradizionale abbigliamento del principe di Rus'. L'alleanza di Danilo con i mongoli era puramente tattica e faceva parte di un piano proiettato pi\u00f9 a lungo termine.\nNel 1245, Papa Innocenzo IV concesse a Danilo di essere incoronato re. Egli desiderava molto pi\u00f9 del riconoscimento, commentando amaramente che si aspettava un esercito o la proclamazione di una crociata oltre che la corona. Sebbene Danilo avesse promesso di promuovere la supremazia religiosa del Papa al suo popolo, il suo regno continu\u00f2 ad essere ecclesiasticamente indipendente da Roma. Non si sa se per questo Danilo fu l'unico membro della dinastia Rurik ad essere incoronato re. Danilo fu incoronato dal legato pontificio Opizo de Mezzano a Drohiczyn nel 1253 come primo re di tutti i Rus' (\"Rex Russiae\"; 1253-1264). Nel 1256, riusc\u00ec a scacciare i mongoli dalla Volinia e un anno dopo evit\u00f2 che conquistassero le citt\u00e0 di Luc'k e Volodymyr-Volyns'kyj. All'avvicinarsi di un grande esercito guidato dal generale mongolo Boroldai nel 1260, il re della Galizia-Volinia fu costretto ad accettare la loro autorit\u00e0 e ad abbattere le fortificazioni che aveva costruito contro di loro.\nSotto il regno di Danilo, la Galizia-Volinia divenne uno degli stati pi\u00f9 potenti dell'Europa centro-orientale. La letteratura fior\u00ec: l'opera che lo testimonia, la pi\u00f9 importante del suo tempo, \u00e8 la cronaca di Galizia e Volinia. La popolazione aument\u00f2 e la crescita demografica fu anche dovuta a tedeschi da ovest e armeni da sud che vennero ad abitare nella regione. Il commercio si svilupp\u00f2 grazie alle rotte commerciali che collegavano il Mar Nero con la Polonia, la Germania e il bacino del Baltico. Le principali citt\u00e0 erano centri importanti dal punto di vista economico e culturale: vanno sicuramente ricordate Leopoli (dove la corte reale sarebbe stata successivamente spostata dal figlio di Danilo), Volodymyr-Volyns'kyj, Gali\u010d, Kholm (capitale di Danilo), Przemy\u015bl, Drohiczyn e Terebovlja. La Galizia-Volinia divenne influente a tal punto che nel 1252 Danilo fu in grado di far sposare suo figlio Romano con Gertrude di Babenberg, l'erede del ducato austriaco, nella vana speranza di assicurarlo per la sua famiglia. Un altro figlio, \u0160varnas, spos\u00f2 una figlia di Mindaugas, il primo storico re della Lituania, e govern\u00f2 brevemente il Granducato dal 1267 al 1269. Al culmine della sua espansione, lo stato galiziano-voliniano comprendeva non solo le terre della Rus' sud-occidentale, tra cui la Rutenia Rossa e la Rutenia Nera, ma pure i territori abitati dai Brodnici, una popolazione che viveva sul Mar Nero.\nDopo la morte di Danilo nel 1264, gli successe suo figlio Lev, che trasfer\u00ec la capitale a Leopoli nel 1272 e per un certo periodo preserv\u00f2 il prestigio acquisito della Galizia-Volinia. A differenza di suo padre, che prefer\u00ec seguire i politici occidentali, Lev oper\u00f2 a stretto contatto con i mongoli, in particolare coltivando una stretta alleanza con il tataro khan Nogai. Insieme ai suoi alleati mongoli, invase la Polonia. Tuttavia, sebbene le sue truppe saccheggiassero il territorio fino ad ovest di Racib\u00f3rz, trasferendo molti prigionieri e molto bottino in Galizia, Lev alla fine non sottrasse stabilmente molto territorio alla Polonia. Tent\u00f2 anche, senza successo, di stabilire il dominio della sua famiglia sulla Lituania. Poco dopo che suo fratello \u0160varnas sal\u00ec al trono lituano nel 1267, fece uccidere l'ex sovrano lituano Vai\u0161vilkas, poich\u00e9 geloso che il potere non era stato ceduto anche a lui. In seguito alla perdita del trono di \u0160varnas nel 1269, Lev entr\u00f2 in guerra con la Lituania. Dal 1274 al 1276, combatt\u00e9 una guerra con il nuovo Granduca lituano Traidenis, ma ne usc\u00ec sconfitto e la Lituania acquis\u00ec tutta la Rutenia Nera, incluso il centro principale Navahrudak. Nel 1279, Lev si alle\u00f2 con il re Venceslao II di Boemia e invase la Polonia: le sue intenzioni erano quelle di espugnare Cracovia e, ancora una volta, fall\u00ec nei suoi piani nel 1280. Nello stesso anno, Lev riport\u00f2 invece successi a scapito dell'Ungheria e annesse parte della Transcarpazia, compresa la citt\u00e0 di Muka\u010devo. Nel 1292 fu in grado di battere la Polonia e annesse Lublino e il circondario al territorio della Galizia-Volinia.\nDeclino.\nDopo la morte di Lev nel 1301, segu\u00ec un periodo di declino. A Lev successe suo figlio Jurij I di Galizia, che govern\u00f2 per soli sette anni. Sebbene il suo regno fosse stato in gran parte pacifico e la Galizia-Volinia prosper\u00f2 economicamente, Yuri I perse Lublino, attaccata dai polacchi nel 1302, e la Transcarpazia, assaltata dagli ungheresi. Dal 1308 al 1323 la Galizia-Volinia fu governata congiuntamente dai figli di Yuri I, Andrea e Lev II, che si autoproclamarono re di Galizia e Volinia. I fratelli stipularono alleanze con il re Ladislao I di Polonia e l'Ordine Teutonico in funzione anti-lituana e anti-mongola, ma il regno era ancora vassallo dei mongoli e dovette partecipare alle spedizioni militari di Uzbek Khan e del suo successore Gan\u012b Bek. I fratelli morirono entrambi nel 1323, in battaglia, combattendo contro i mongoli e non lasciarono eredi. Il pontefice Giovanni XXII comment\u00f2 cos\u00ec la notizia appena saputala:\nDopo la fine della dinastia rjurikide in Galizia-Volinia nel 1323, la Volinia pass\u00f2 in mano al principe lituano Liubartas, mentre i boiardi acquisirono la Galizia e invitarono il principe polacco Boles\u0142aw, nipote di Juri I, a salire sul trono galiziano. Boleslaw si convert\u00ec alla religione ortodossa e assunse il nome regale Juri II. Tuttavia, sospettato di nutrire sentimenti cattolici, i boiardi lo avvelenarono nel 1340 ed elessero una propria guida, Dmitrij Detko. Nell'inverno 1341 i tatari, i ruteni guidati da Detko e i lituani guidati da Liubartas furono in grado di sconfiggere i polacchi, sebbene il successo nell'estate del 1341 non risult\u00f2 definitivo. Detko dovette pi\u00f9 tardi infatti accettare la signoria polacca su Hali\u010d. Dopo la morte di Detko, il re di Polonia Casimiro III avvi\u00f2 una campagna per sottomettere la Galizia ed ebbe successo nel 1349. La Galizia-Volinia cess\u00f2 cos\u00ec di esistere come stato indipendente.\nLa dinastia di Danilo tent\u00f2 di ottenere l'appoggio di Papa Benedetto XII e di altre potenze europee pi\u00f9 influenti per un'alleanza contro i mongoli, ma alla fine si rese conto di essere troppo fragile rispetto alle crescenti potenze del Granducato della Lituania e del Regno di Polonia. Nel 1349, dopo l'occupazione della Galizia-Volinia da parte di una forza congiunta polacco-ungherese, il Regno di Galizia-Volinia fu conquistato e annesso alla Polonia. Ci\u00f2 pose fine al rapporto di vassallaggio con l'Orda d'Oro.\nDissoluzione.\nDal 1340 al 1392, la guerra civile nella regione si trasform\u00f2 in una lotta di potere tra Lituania, Polonia e Ungheria. La prima fase del conflitto port\u00f2 alla firma di un trattato nel 1344 che assicur\u00f2 il Principato di Peremyshl alla Corona di Polonia, mentre il resto del territorio rimase sotto il controllo di un membro della dinastia gediminide, Liubartas. Alla fine della met\u00e0 del XIV secolo, il Regno di Polonia e il Granducato di Lituania si spartirono la regione: al re Casimiro III andarono la Galizia e la Volinia occidentale, mentre lo stato gemello della Volinia orientale, inclusa Kiev, pass\u00f2 sotto il controllo lituano dal 1352 al 1366.\nDopo il 1352, la maggior parte del Voivodato di Rutenia apparteneva alla Corona del Regno polacco e vi rimase anche dopo l'Unione di Lublino stipulata tra la Polonia e la Lituania. L'attuale citt\u00e0 di Haly\u010d si trova a 5 chilometri dall'antica capitale della Galizia, nel punto in cui si trovava il porto fluviale della citt\u00e0 vecchia, e dove il re Liubartas di Galizia-Volinia costru\u00ec un castello di legno nel 1367.\nCon l'Unione di Lublino del 1569, tutto l'ex principato della Galizia-Volinia divenne parte della Polonia. Nel 1772, l'imperatrice Maria Teresa d'Austria (che era anche regina d'Ungheria) riport\u00f2 alla luce le antiche rivendicazioni ungheresi nei confronti del Regno di Galizia e Lodomeria (\"Regnum Galiciae et Lodomeriae\"), usandole per giustificare la partecipazione dell'Austria alle spartizioni polacche.\nRuolo storico.\nLa cronaca di Galizia e Volinia rifletteva il programma politico della dinastia dei Romanovi\u010d. La Galizia-Volinia fece concorrenza ad altri stati successori della Rus' di Kiev, in particolare il Principato di Vladimir-Suzdal'. Secondo il documento sopraccitato, re Danilo fu l'ultimo sovrano di Kiev prima dell'invasione mongola e quindi i sovrani della Galizia-Volinia erano gli unici legittimi successori del trono di Kiev. Fino a quando lo stato non scomparve, i suoi sovrani avanzarono rivendicazioni su \"tutta la terra della Rus'\". Il sigillo di re Jurij I conteneva l'iscrizione latina \"domini georgi regis rusie\".\nContrariamente alle loro costanti affermazioni secolari o politiche sull'eredit\u00e0 di Kiev, i governanti della Galizia non erano interessati a questioni religiose. Ci\u00f2 li differenzi\u00f2 dal Vladimir-Suzdal, che prov\u00f2 e riusc\u00ec ad assumere il controllo sulla chiesa di Kiev. Invece di contestare un simile dominio, i sovrani della Galizia-Volinia si limitarono a chiedere e ottenere una chiesa separata da Bisanzio.\nAnche la Galizia-Volinia differiva dai principati settentrionali e orientali dell'ex Rus' di Kiev in termini di relazioni con i vicini occidentali. Re Danilo era in maniera ondivaga alleato o nemico della vicina Polonia slava e dell'Ungheria parzialmente slava. Secondo lo storico George Vernadsky, la Galizia-Volinia, la Polonia e l'Ungheria appartenevano alla stessa sfera culturale. La chiesa cattolica era vista come un vicino e c'erano molti matrimoni misti tra le case principesche della Galizia e quelle di paesi cattolici limitrofi. Al contrario, gli occidentali affrontati da Alessandro, principe di Novgorod, erano i Cavalieri Teutonici e la situazione sul confine nord-orientale vedeva crociati irrequieti piuttosto che sereni.\nSuddivisioni.\nIl principato era diviso in diversi feudi e ducati appannaggio.\nMetropolia di Costantinopoli della Piccola Russia.\nLa metropolia della Piccola Russia, sede del patriarcato di Costantinopoli, fu creata alla fine del XIV secolo."}
{"id": "2738600", "revid": "767487", "url": "https://it.wikipedia.org/wiki?curid=2738600", "title": "Macomb (Michigan)", "text": "Macomb \u00e8 un comune degli Stati Uniti d'America nella Contea di Macomb, nello Stato del Michigan.\nMacomb \u00e8 una township della parte settentrionale dell'area metropolitana di Detroit. I tre centri principali che la compongono (\"unincorporated communities\") sono: Macomb, Waldenburg e Meade."}
{"id": "2738601", "revid": "1924342", "url": "https://it.wikipedia.org/wiki?curid=2738601", "title": "No Fences", "text": "No Fences \u00e8 il secondo album di Garth Brooks, pubblicato il 27 agosto 1990. Si \u00e8 piazzato al quarto posto nella classifica degli album pop pi\u00f9 venduti nel decennio 1990-1999."}
{"id": "2738602", "revid": "599013", "url": "https://it.wikipedia.org/wiki?curid=2738602", "title": "Eduardo Gon\u00e7alves de Oliveira", "text": "Carriera.\nClub.\nHa militato in squadre come Guarani, Santos, S\u00e3o Paulo, N\u00e1utico, Bochum, Magonza e Suwon Bluewings, prima di trasferirsi nella stagione 2010-2011 allo Schalke 04, squadra con cui ha vinto la Coppa di Germania nella stessa stagione. Grazie agli infortuni di Huntelaar e Gavranovi\u0107 riesce a partire da titolare in diverse occasioni. Il 5 aprile 2011 segna una doppietta nell'andata del quarto di finale di Champions League a San Siro contro l'Inter, partita finita 2-5 con la vittoria della squadra di Gelsenkirchen. Il 31 agosto 2011 passa in prestito al Be\u015fikta\u015f.\nIl 1\u00ba marzo 2013 risolve il contratto con lo Schalke 04 e si accorda con i cinesi del Liaoning."}
{"id": "2738603", "revid": "785863", "url": "https://it.wikipedia.org/wiki?curid=2738603", "title": "Meet Me in St. Louis", "text": ""}
{"id": "2738605", "revid": "287204", "url": "https://it.wikipedia.org/wiki?curid=2738605", "title": "Eduardo Goncalves de Oliveira", "text": ""}
{"id": "2738612", "revid": "767487", "url": "https://it.wikipedia.org/wiki?curid=2738612", "title": "Un poliziotto a 4 zampe", "text": "Un poliziotto a 4 zampe (\"K-9\") \u00e8 un film del 1989 diretto da Rod Daniel e interpretato da James Belushi e dal vero cane poliziotto \"Jerry Lee\". Il titolo originale \"(K-9)\" si riferisce alla designazione statunitense del cane poliziotto, basata sull'assonanza della sigla con il termine inglese \"canine\".\nIl film ha avuto due sequel, \"Un poliziotto a 4 zampe 2\" e \"Un poliziotto a 4 zampe 3\".\nTrama.\nSan Diego, California: Michael Dooley \u00e8 un detective della polizia che, a causa dei suoi modi spicci e poco convenzionali, \u00e8 inviso ai suoi superiori. Anche la sua fidanzata, la bella ed emancipata Tracy, pur amandolo, \u00e8 insofferente nei confronti del suo lavoro. Dooley \u00e8 sulle tracce di un importante carico di droga che ricondurrebbe al ricco Lyman, un losco individuo dagli affari poco puliti. Il poliziotto ha bisogno delle prove per incastrare Lyman e pensa di farsi affidare un cane addestrato, che fiuti la droga e lo porti a percorrere a ritroso il cammino del carico. Si reca cos\u00ec al canile della polizia ma Brannigan, a conoscenza della sua cattiva reputazione, non si fida ad assegnargli un cane qualsiasi, finendo per condurlo davanti alla gabbia di Jerry Lee. Quest'ultimo \u00e8 un pastore tedesco con un glorioso passato nel \"K-9\", ma ora, con qualche anno sulle spalle, \u00e8 diventato piuttosto pigro e bisbetico. Non potendo scegliere diversamente, Dooley decide di portarlo con s\u00e9.\nJerry Lee rivela subito un carattere tutt'altro che gestibile, che non si concilia assolutamente con la poca pazienza di Dooley. Alternando momenti di azione a divertenti gag e situazioni tragicomiche, i due capiscono come fare ad andare d'accordo e iniziano a rintracciare i piccoli spacciatori della zona, che sono in attesa del carico di stupefacenti, per carpirne pi\u00f9 informazioni possibili. Lyman fa allora rapire Tracey, sperando che il detective abbandoni l'indagine temendo per la sua sorte. Ma ormai Dooley \u00e8 a un passo dalla soluzione e tenta il tutto per tutto. Grazie al fiuto di Jerry Lee, intercetta la droga nascosta su alcune auto nuove pronte per essere consegnate ad un rivenditore compiacente ed intima a Lyman di presentarsi all'arrivo del carico con Tracy, per scambiare la vita della ragazza con la preziosa merce.\nAl momento fatidico, per\u00f2, qualcosa va storto e nasce una sparatoria. Jerry Lee viene colpito da una pallottola sparata da Lyman a Dooley e cade gravemente ferito, cosa che scatena la reazione rabbiosa del poliziotto, ormai molto affezionato al cane, che spara furiosamente e uccide il boss. Jerry Lee rischia di non farcela e in una lotta contro il tempo Dooley e Tracy lo portano in un ospedale civile e costringono un chirurgo ad operarlo. L'operazione riesce e cos\u00ec Dooley, Tracy, Jerry Lee e la barboncina possono dirigersi verso Las Vegas per festeggiare la ritrovata amicizia.\nProduzione.\nLe riprese della pellicola sono state girate dall'agosto 1988 all'ottobre 1988, nello stato della California. Jerry Lee \u00e8 stato doppiato in alcune scene da un vero cane poliziotto, mentre per la maggior parte il suo ruolo \u00e8 stato assunto da un pastore tedesco di nome Koton. \nDistribuzione.\nIl film \u00e8 stato distribuito il 28 aprile 1989 negli Stati Uniti, l'8 giugno in Argentina come \"Canino (K-NINO)\", il 20 luglio in Germania Ovest come \"Mein Partner mit der kalten Schnauze\", il 27 luglio in Australia, l'11 agosto in Brasile come \"K-9 - Um Policial Bom Pra Cachorro\", il 18 agosto in Finlandia, il 25 agosto in Spagna, il 1\u00ba settembre in Portogallo come \"K-9 - O Agente Canino\", il 6 ottobre in Regno Unito e Irlanda, il 13 ottobre in Danimarca come \"Hund og mand imellem\", il 6 novembre in Ungheria come \"Kuty\u00e1m, Jerry Lee\", l'11 novembre in Giappone, l'8 dicembre in Svezia, e il 6 luglio 1990 in Turchia.\nIl film ha guadagnato 43,247,647 di dollari negli USA e $35,000,000 all'estero, per un totale di $78,247,647. "}
{"id": "2738613", "revid": "84184", "url": "https://it.wikipedia.org/wiki?curid=2738613", "title": "Antonio Maria Marini", "text": "Biografia.\nNacque a Venezia da padre padovano nel 1668, ma trascorse gli anni della giovinezza a Padova, dove si form\u00f2 come pittore.\nIntorno al 1693 si trovava sicuramente a Bologna, come testimoniato dal reverendo Domenico Mauro Doria Montini. Nel febbraio 1694, si spos\u00f2 a Bologna con Caterina Pirondi e in quel periodo esercit\u00f2 la sua arte nella stessa citt\u00e0 e nel circondario.\nIn questi anni probabilmente conobbe Antonio Francesco Peruzzini o perlomeno ebbe modo di vedere alcuni suoi dipinti. Le opere del Marini, infatti, risentono fortemente della pittura di Salvator Rosa, le cui suggestioni pu\u00f2 aver assimilato attraverso l'opera del Peruzzini.\nEsegu\u00ec alcune opere per il conte Zambeccari, oggi alla Pinacoteca nazionale di Bologna, tra cui due \"Marine in tempesta\" e altri paesaggi: tutti questi dipinti denotano una sensibilit\u00e0 pre-romantica, caratteristica del Rosa.\nTrasferitosi a Padova intorno al 1700, entr\u00f2 in contatto con Sebastiano Ricci, che stava lavorando nella Basilica di Santa Giustina.\nNel 1702 l'artista si spost\u00f2 a Venezia, dove nel 1707 si spos\u00f2 in seconde nozze con Elisabetta Costadoni. \nRisalgono a questo periodo d'inizio Settecento i venti dipinti acquistati da Lord Edward Irwin, che ancor oggi si trovano presso la Temple Newsam House, edificio annesso alla City Art Gallery di Leeds.\nSpecializzato nella pittura di paesaggi resi in modo \"spettacolare\", Antonio Marini apparteneva alla scuola veneta. Dipinse anche battaglie (Quadreria Emo Capodilista - Padova).\nUtilizz\u00f2 una tecnica a larghe pennellate, come \u00e8 possibile notare nel dipinto \"Montagne con arco naturale e cavalieri\" (1710-1720?), un paesaggio arcadico e fantasioso, conservato presso l'Accademia Carrara a Bergamo. Questo modo di dipingere \u00e8 comune anche ad altri pittori dell'area padana, anche assai diversi, come Alessandro Magnasco e Marco Ricci. Infatti gran parte della sua produzione fu attribuita erroneamente al Ricci e spesso anche al Magnasco, al Rosa e al Guardi.\nNelle sue opere la profondit\u00e0 \u00e8 resa dalla sovrapposizione di piani a diverse distanze, le figure sono appena delineate con rapide pennellate, denotando una libert\u00e0 di scrittura impensabile per quei tempi.\nFu merito suo se oggi si pu\u00f2 ammirare il vero ritratto di Dante a 32 o 33 anni, dipinto da Giotto intorno al 1298."}
{"id": "2738614", "revid": "287204", "url": "https://it.wikipedia.org/wiki?curid=2738614", "title": "Cisco (Illinois)", "text": "Cisco \u00e8 un comune (\"city\") degli Stati Uniti d'America, nella Contea di Piatt, nello Stato dell'Illinois.\nSi estende su una superficie di 1,04 km\u00b2 e nel 2010 contava 261 abitanti.\nSociet\u00e0.\nEvoluzione demografica.\nIl censimento del 2000 ha registrato la presenza di 264 persone e 109 famiglie (delle quali 86 residenti), con una densit\u00e0 di popolazione di 267,5 per km\u00b2. Il villaggio era composto al 98,48% da bianchi.\nLa popolazione era costituita al 20,8% da minorenni, al 6,8% dai 18 ai 24, al 27,3% dai 25 ai 44, al 25,8% dai 45 ai 64 e al 19,3% da ultrasessantacinquenni. L'et\u00e0 media era di 40 anni. Per ogni 100 femmine c'erano 92,7 maschi."}
{"id": "2738616", "revid": "125342246", "url": "https://it.wikipedia.org/wiki?curid=2738616", "title": "Giovanni Balbi di Robecco", "text": "Biografia.\nAppartenente ad una famiglia nobile di origine alessandrina, infatti poteva fregiarsi del titolo di Conte, dopo una breve carriera calcistica con la maglia del , si dedic\u00f2 al tennis dove ottenne i maggiori successi.\nMor\u00ec a Genova il 24 novembre 1964 all'et\u00e0 di 81 anni.\nCalciatore.\nCresciuto calcisticamente nel , nel 1904 vinse con i \"rossoblu\" la Seconda Categoria, una sorta di campionato giovanile ante-litteram, battendo nella finale del 17 aprile 4 a 0 la squadra riserve della .\nLa stagione seguente \u00e8 ancora tra le file della seconda squadra. Il 26 febbraio partecipa alla rotonda vittoria dei rossoblu per 4 a 0 contro l' che permise la vittoria nelle eliminatorie liguri.\nAl rimase per cinque stagioni, dove collezion\u00f2 solo due presenze, fu impiegato nel ruolo di portiere e ala destra continuando a giocare soprattutto nella squadra riserve.\nL'esordio ufficiale in prima squadra tra i \"rossoblu\" \u00e8 datato 19 marzo 1905, nella vittoria esterna per tre a due contro l'. In quella stagione si piazz\u00f2 con il club ligure al secondo posto del Girone nazionale alle spalle dei campioni della .\nFu impiegato nell'amichevole inaugurale del nuovo campo sportivo di San Gottardo dell'8 dicembre 1907 contro l'equipaggio della nave britannica Canopic.\nTennista.\nLasciato il calcio si dedic\u00f2 al tennis, entrando nel Tennis Club Genova 1893, dove ottenne 9 titoli italiani, di cui 4 in singolare e 5 nel doppio.\nVinse i campionati italiani assoluti di tennis in singolare del 1914, 1921, 1926 e 1927. In doppio ottenne il successo nel 1914, 1920, 1921, 1922 e 1926.\nInoltre nel 1914 vinse il Torneo Internazionale di Napoli.\nDifese anche i colori dell'Italia con due presenze in Coppa Davis e la partecipazione alle Olimpiadi di Anversa 1920, non andando per\u00f2 a medaglie.\nNel 1922 vinse il Torneo di Monte Carlo, superando in finale e in tre set il francese Alain Gerbault."}
{"id": "2738619", "revid": "287204", "url": "https://it.wikipedia.org/wiki?curid=2738619", "title": "Volvo F", "text": "I Volvo F10/F12/F16 sono una serie di autocarri della casa svedese Volvo Trucks fabbricati dal 1977 al 1993 quando sono stati sostituiti dalla serie FH. \nIl modello F10 fu anche International Truck of the Year nel 1984. Questo prodotto della casa Volvo nei primissimi anni della su vita fu un ottimo camion per il trasporto della legna nella Svezia alta e bassa. \u00c8 stato importato negli anni successivi in tutta l'Europa e sono numerosi gli esemplari ancora in circolazione a distanza di anni."}
{"id": "2738621", "revid": "729019", "url": "https://it.wikipedia.org/wiki?curid=2738621", "title": "St. Clair Shores", "text": "St. Clair Shores \u00e8 una citt\u00e0 degli Stati Uniti d'America nella Contea di Macomb, nello Stato del Michigan.\n\u00c8 un sobborgo di Detroit, posto 21\u00a0km a nordest dal centro della metropoli, sulle sponde del Lago St. Clair."}
{"id": "2738626", "revid": "287204", "url": "https://it.wikipedia.org/wiki?curid=2738626", "title": "Saso Fornezzi", "text": ""}
{"id": "2738627", "revid": "339392", "url": "https://it.wikipedia.org/wiki?curid=2738627", "title": "Archi a tutto sesto", "text": ""}
{"id": "2738630", "revid": "110157", "url": "https://it.wikipedia.org/wiki?curid=2738630", "title": "Wyoming (Michigan)", "text": "Wyoming \u00e8 una citt\u00e0 degli Stati Uniti d'America, nella contea di Kent, nello Stato del Michigan.\n\u00c8 il maggiore sobborgo di Grand Rapids."}
{"id": "2738632", "revid": "88740", "url": "https://it.wikipedia.org/wiki?curid=2738632", "title": "Castronuovo", "text": "Castronuovo pu\u00f2 riferirsi a:"}
{"id": "2738634", "revid": "287204", "url": "https://it.wikipedia.org/wiki?curid=2738634", "title": "Francesco Palumbo", "text": "Atleta del Gruppo Sportivo Carabinieri Paracadutisti Tuscania, \u00e8 stato due volte campione del mondo di paracadutismo a squadre: in Cina nel 1994 e a Vsar (Croazia) nel 1998.\nNell'Arma dei carabinieri dal 1978, nel 1986 conquista il primo titolo italiano. Nella sua carriera ne ha vinti sette, l'ultimo dei quali nel 2005 all'et\u00e0 di 44 anni, oltre a diversi titoli e piazzamenti europei.\n\u00c8 stato istruttore presso il Centro Sportivo Carabinieri Paracadutisti di Livorno fino al 2012."}
{"id": "2738635", "revid": "326822", "url": "https://it.wikipedia.org/wiki?curid=2738635", "title": "Mohiro Kitoh", "text": ""}
{"id": "2738636", "revid": "326822", "url": "https://it.wikipedia.org/wiki?curid=2738636", "title": "Mohiro Kitou", "text": ""}
{"id": "2738640", "revid": "326822", "url": "https://it.wikipedia.org/wiki?curid=2738640", "title": "Sanami Matoh", "text": ""}
{"id": "2738641", "revid": "326822", "url": "https://it.wikipedia.org/wiki?curid=2738641", "title": "Sanami Matou", "text": ""}
{"id": "2738643", "revid": "287204", "url": "https://it.wikipedia.org/wiki?curid=2738643", "title": "Battle Creek (Michigan)", "text": "Battle Creek \u00e8 una citt\u00e0 degli Stati Uniti d'America nella contea di Calhoun, nello Stato del Michigan.\n\u00c8 nota come la \"citt\u00e0 dei cereali\", ospitando, tra l'altro, la sede della Kellogg Company, multinazionale specializzata in prodotti cerealicoli per la colazione ed \u00e8 nota anche perch\u00e9 il 21 maggio 1863 \u00e8 stata fondata la Chiesa cristiana avventista del settimo giorno."}
{"id": "2738644", "revid": "438678", "url": "https://it.wikipedia.org/wiki?curid=2738644", "title": "Patrono della citt\u00e0", "text": ""}
{"id": "2738645", "revid": "326822", "url": "https://it.wikipedia.org/wiki?curid=2738645", "title": "Nanase Ohkawa", "text": ""}
{"id": "2738646", "revid": "6923", "url": "https://it.wikipedia.org/wiki?curid=2738646", "title": "Grande atamano di Lituania", "text": "Il Grande atamano (\"Hetman Wielki\" in lingua polacca, letteralmente \"Capo Supremo\") era il pi\u00f9 elevato grado militare nelle forze armate della Confederazione polacco-lituana. Il titolo ebbe origine nel 1505 nel Granducato di Lituania per indicare il capo militare (\"atamano\", italianizzazione di \"hetman\") designato dal granduca quale comandante supremo di una specifica campagna militare: cio\u00e8 l'atamano che avrebbe dovuto comandare su tutti gli atamani le cui truppe componevano l'esercito lituano secondo il modello della leva feudale. Quando la Lituania si confeder\u00f2 al Regno di Polonia tramite l'Unione di Lublino (4 luglio 1569), la pratica di designare specificatamente un comandante unico per il grande esercito confederato durante i conflitti divenne la prassi. La carica di grande atamano divenne permanente, come tutti gli altri titoli nel regno polacco e nella Confederazione, e non revocabile nel 1581.\nDal 1585 venne specificato che il titolo di grande atamano poteva essere revocato in caso di alto tradimento.\nEsistevano due grandi atamani: all'originale Grande atamano di Lituania (\"Hetman Wielki Litewski\"), responsabile per l'esercito lituano, venne affiancato il Grande atamano della Corona (\"Hetman Wielki Koronny\"), vero e proprio comandante generale delle forze confederate secondo solo al sovrano polacco nella linea di comando.\nQuello di Grande atamano era un titolo onorifico, simboleggiato dalla coppia di mazze (\"bulava\") incrociate, e non si era remunerati per il suo esercizio.\nGrande atamano della Corona e Grande atamano di Lituania.\nLa scelta di istituire le figure di due grandi atamani per gestire la \"res bellica\" confederata fu una scelta chiaramente dovuta all'enorme vastit\u00e0 dei territori controllati direttamente o indirettamente dalla Confederazione Polacco-Lituana, a quel tempo una delle compagini statali pi\u00f9 vaste (sicuramente la pi\u00f9 popolosa) dell'Europa.\nLa presenza di due comandanti in capo delle forze confederate permise al sovrano ed al \"Sejm\" (il parlamento confederato) di gestire separatamente i due fronti \"caldi\" solitamente interessati da scontri con le potenze confinanti: il fronte settentrionale (Granducato di Moscovia) ed il fronte meridionale (Impero ottomano e Khanato di Crimea). Di conseguenza, seppur tra i due grandi atamani il pi\u00f9 importante fosse il Grande atamano della Corona, le due cariche operavano distintamente l'una dall'altra, senza un efficace coordinamento. Nel secondo decennio del XVII secolo, mentre il Grande atamano della Corona Stanis\u0142aw \u017b\u00f3\u0142kiewski gestiva autonomamente le battute finali della Guerra dei Magnati di Moldavia (1593-1617), il Grande atamano di Lituania Jan Karol Chodkiewicz affiancava il sovrano Sigismondo Vasa nella gestione della Guerra polacco-moscovita (1605-1618).\nSimbolo del potere del Grande atamano era la coppia di bulave (mazza ferrata tipica delle regioni orientali d'Europa) incrociate, aggiunte allo stemma nobiliare dell'ufficiale una volta ottenuta la nomina.\nAiutanti, sottufficiali ecc..\nAtamano di Campo.\nAl grande atamano veniva affiancato un Atamano di Campo (\"Hetman Polny Koronny\" per il Grande atamano della Corona e \"Hetman Polny Litewski\" per il Grande atamano di Lituania) che lo aiutasse nella pratica del comando e fungesse da suo sostituto per particolari missioni. Il grande atamano e l'atamano da campo dovevano, nella pratica, dirigere le operazioni dei diversi atamani che comandavano i distaccamenti dell'esercito nei vasti territori controllati dalla Confederazione polacco-lituana.\nIl pretorio dell'atamano.\nIl grande atamano aveva ai suoi ordini diretti i maggiori ufficiali dell'esercito confederato:\nA partire dal 1635, re Ladislao IV di Polonia introdusse nuovi titoli militari e nuove responsabilit\u00e0 tra i quadri al comando del \"grande atamano\":"}
{"id": "2738650", "revid": "326822", "url": "https://it.wikipedia.org/wiki?curid=2738650", "title": "Nanase Oukawa", "text": ""}
{"id": "2738652", "revid": "326822", "url": "https://it.wikipedia.org/wiki?curid=2738652", "title": "Ageha Oukawa", "text": ""}
{"id": "2738653", "revid": "267975", "url": "https://it.wikipedia.org/wiki?curid=2738653", "title": "Vescovo di Anglona", "text": ""}
{"id": "2738655", "revid": "287204", "url": "https://it.wikipedia.org/wiki?curid=2738655", "title": "Monumento a San Gaetano", "text": "Il monumento a San Gaetano (o guglia di San Gaetano) \u00e8 un monumento di Napoli dedicato a san Gaetano Thiene sito nell'omonima piazza, tra la basilica di San Paolo Maggiore e quella di San Lorenzo Maggiore.\nStoria.\nIl monumento fu voluto come voto per la scampata pestilenza del 1656. La sua realizzazione venne attuata dai padri teatini della basilica di San Paolo Maggiore che affidarono il progetto e l'esecuzione a Cosimo Fanzago, con la collaborazione di Andrea Falcone. L'opera fu realizzata dal 1657 al 1664.\nIl risultato tuttavia non dovette piacere ai Teatini, che lo immaginavano pi\u00f9 sontuoso; difatti il progetto originale prevedeva che il monumento si fosse sviluppato in altezza.\nIn quest'ottica, nel 1670 fu deciso l'utilizzo della colonna di cipollino che era stata ritrovata tempo addietro presso il duomo e che inizialmente era destinata ad essere impiegata per l'obelisco di San Gennaro. Tuttavia la famiglia Pisani, proprietaria di un palazzo in vico Cinquesanti, prossimo al monumento, si dichiar\u00f2 contraria per il timore che la colonna sarebbe potuta rovinare proprio sulla loro casa. \nIl monumento, dopo molti anni in cui si dilung\u00f2 la questione sulla stabilit\u00e0 della colonna, rimase alla fine nelle sue semplici forme e nel 1737 fu cos\u00ec inaugurato ponendo sui lati del piedistallo due iscrizioni dettate da Alessio Simmaco Mazzocchi. La statua seicentesca originaria fu sostituita poi da un'opera realizzata probabilmente da uno scultore romano nella stessa citt\u00e0 capitolina verso il 1747.\nLa primissima idea di costruzione fu immortalata in un'edizione della guida di Domenico Antonio Parrino del 1692: presentata come una vaga piramide e, nella stessa guida del 1725, venne ricordato il piedistallo da rifare.\nDescrizione.\nLa statua \u00e8 caratterizzata da un basamento marmoreo del XVII secolo, coronato ai vertici da quattro angeli in marmo opera di Andrea Falcone.\nQuesti elementi sono risalenti all'intervento originario del Fanzago. Al centro del piedistallo c'\u00e8 una base di colonna sormontata dalla statua in metallo del santo che mostra le braccia spalancate verso i fedeli."}
{"id": "2738657", "revid": "326822", "url": "https://it.wikipedia.org/wiki?curid=2738657", "title": "Atsushi Ohkubo", "text": ""}
{"id": "2738658", "revid": "326822", "url": "https://it.wikipedia.org/wiki?curid=2738658", "title": "Atsushi Oukubo", "text": ""}
{"id": "2738661", "revid": "287204", "url": "https://it.wikipedia.org/wiki?curid=2738661", "title": "Cisco (Utah)", "text": "Cisco \u00e8 una citt\u00e0 fantasma della contea di Grand, Utah, Stati Uniti, vicino all'incrocio tra la State Route 128 (SR\u2011128) e la Interstate 70 (I\u201170). La citt\u00e0 inizi\u00f2 ad esistere negli anni 1880 come saloon e stazione di rifornimento dell'acqua per la Denver and Rio Grande Western Railroad. Come equipaggi di lavoro e, pi\u00f9 tardi, i viaggiatori arrivarono, negozi, hotel e ristoranti sorsero per accoglierli. Nelle vicinanze di Book Cliffs, a nord della citt\u00e0, allevatori di bestiame e pastori di pecore iniziarono a utilizzare Cisco come centro per bestiame e approvvigionamento. Verso la fine del XX secolo, oltre 100.000 pecore furono tranciate a Cisco prima di essere spedite sul mercato. Poi furono scoperti petrolio e gas naturale. La gente inizi\u00f2 a viaggiare di pi\u00f9 e Cisco continu\u00f2 a crescere. Poi il fondo cadde. Il declino della citt\u00e0 coincise con la fine della locomotiva a vapore. Un'economia in declino si schiant\u00f2 quando fu costruita la Interstate 70, bypassando Cisco.\nIl sito della citt\u00e0 contiene molte reliquie di una tipica vecchia citt\u00e0 ferroviaria del West. Cisco sopravvisse abbastanza a lungo nel XX secolo per essere assegnato a un ZIP code, 84515. Sfortunatamente per gli appassionati di storia e ferrovie, l'accesso facile della citt\u00e0 fantasma e la vicinanza alla superstrada hanno attirato i vandali. Le reliquie sono gravemente danneggiate e la citt\u00e0 \u00e8 disseminata di veicoli abbandonati.\nCultura.\nCinema.\nNella citt\u00e0 sono state girate alcune scene dei film \"Punto zero\", \"Thelma e Louise\" e \"Non bussare alla mia porta\"."}
{"id": "2738663", "revid": "89688", "url": "https://it.wikipedia.org/wiki?curid=2738663", "title": "MTV EMA", "text": ""}
{"id": "2738665", "revid": "89688", "url": "https://it.wikipedia.org/wiki?curid=2738665", "title": "MTV EMAs", "text": ""}
{"id": "2738667", "revid": "28592", "url": "https://it.wikipedia.org/wiki?curid=2738667", "title": "Castello visconteo (Locarno)", "text": ""}
{"id": "2738674", "revid": "844450", "url": "https://it.wikipedia.org/wiki?curid=2738674", "title": "Scooby-Doo e la scuola del brivido", "text": "Scooby-Doo e la scuola del brivido (\"Scooby-Doo and the Ghoul School\") \u00e8 un film d'animazione per la televisione del 1988 diretto da Charles A. Nichols, ispirato alla serie TV \"Scooby-Doo\".\nProdotto dalla Warner Home Video, \u00e8 stato distribuito negli Stati Uniti d'America nel 1988. Il film \u00e8 andato in onda per la prima volta su Rai 1 il 9 ottobre 1991 con il titolo Scooby-Doo e la scuola dei mostri con il quale viene ancora oggi mandato in onda, a volte, su Italia 1.\nIl film \u00e8 l'ottavo capitolo della serie \"Hanna-Barbera Superstars 10\" composta da dieci film di novanta minuti l'uno prodotta nel 1987 e 1988.\nTrama.\nShaggy, Scooby e Screppy sono stati assunti in una scuola femminile come insegnanti di ginnastica. Ma ne succedono di tutti i colori, scoprono che gli alunni di Ms. Grimwood sono in realt\u00e0 le figlie dei pi\u00f9 famosi mostri di tutto il mondo, devono battere a una partita di pallavolo la scuola vicina di cadetti e dovranno sconfiggere la malvagia Revolta."}
{"id": "2738680", "revid": "1450446", "url": "https://it.wikipedia.org/wiki?curid=2738680", "title": "Espressionismo tedesco", "text": ""}
{"id": "2738683", "revid": "116929074", "url": "https://it.wikipedia.org/wiki?curid=2738683", "title": "Jean-Baptiste Mondino", "text": "\u00c8 molto noto per la sua attivit\u00e0 nel mondo della moda avendo lavorato per riviste come \"Elle\" e \"The Face\", in quello della pubblicit\u00e0 grazie alle sue campagne per Jean-Paul Gaultier, oltre che in quello della musica per aver realizzato copertine di album, come Lovesexy di Prince, e diretto molti videoclip di importanti artisti internazionali come Madonna, David Bowie e Bj\u00f6rk.\nIl suo stile, dai connotati fortemente glamour, \u00e8 riconoscibile per l'attento uso dei colori (spesso pastello), le atmosfere delicate e le luci morbide.\nBiografia.\nMondino inizia la sua carriera negli anni settanta come direttore artistico per l'agenzia pubblicitaria francese Publicis, ed agli inizi degli anni ottanta si dedica alla realizzazione di copertine di album con il suo socio Gerald Rufin. Contemporaneamente entra in modo attivo nel mondo della musica dedicandosi alla produzione discografica ed al mestiere di disc jockey, e nel 1983 pubblica il singolo \"Le danse des mots\", di cui dirige anche il videoclip; nel 1985, come parte del trio Les Gloria, registra la canzone \"Petit tout petit\".\nPi\u00f9 che nella musica, per\u00f2, Mondino riesce meglio nelle immagini: in ambito pubblicitario, nel 1985 vince un premio C\u00e9sar nella categoria \"Miglior pubblicit\u00e0\" per lo spot \"Maggi: Chinoise\", e due anni dopo un altro importante riconoscimento, il premio \"Le 7 d'or\", per la pubblicit\u00e0 \"Kodak: Les voleurs de coleurs\"; in campo musicale, nel 1985 il videoclip \"The Boys of Summer\" per Don Henley gli frutt\u00f2 la vittoria in quattro categorie agli MTV Video Music Awards.\nNel 1989 Mondino fonda infine la sua propria compagnia di produzione chiamata \"Bandits\", con cui tuttora realizza le sue opere."}
{"id": "2738686", "revid": "89688", "url": "https://it.wikipedia.org/wiki?curid=2738686", "title": "Jean Baptiste Mondino", "text": ""}
{"id": "2738688", "revid": "284427", "url": "https://it.wikipedia.org/wiki?curid=2738688", "title": "Perlasca. Un eroe italiano", "text": ""}
{"id": "2738689", "revid": "89688", "url": "https://it.wikipedia.org/wiki?curid=2738689", "title": "Jeanbaptiste Mondino", "text": ""}
{"id": "2738690", "revid": "462265", "url": "https://it.wikipedia.org/wiki?curid=2738690", "title": "Scooby-Doo e la Spada del Samurai", "text": ""}
{"id": "2738691", "revid": "462265", "url": "https://it.wikipedia.org/wiki?curid=2738691", "title": "Scooby Doo e la Spada del Samurai", "text": ""}
{"id": "2738692", "revid": "2044019", "url": "https://it.wikipedia.org/wiki?curid=2738692", "title": "Jamie Bamber", "text": "\u00c8 sposato con l'attrice inglese Kerry Norton; la coppia ha tre figli. Il suo ruolo pi\u00f9 noto \u00e8 il personaggio di Lee Adama nella serie televisiva \"Battlestar Galactica\".\nDoppiatori italiani.\nDa doppiatore \u00e8 sostituito da:"}
{"id": "2738696", "revid": "337202", "url": "https://it.wikipedia.org/wiki?curid=2738696", "title": "Il &quot;Papa&quot; di Greenwich Village", "text": ""}
{"id": "2738698", "revid": "33751", "url": "https://it.wikipedia.org/wiki?curid=2738698", "title": "CSKA Sofia", "text": ""}
{"id": "2738702", "revid": "28592", "url": "https://it.wikipedia.org/wiki?curid=2738702", "title": "Socialismo realista", "text": ""}
{"id": "2738708", "revid": "125347561", "url": "https://it.wikipedia.org/wiki?curid=2738708", "title": "Architettura espressionista", "text": "L'architettura espressionista \u00e8 stata un movimento architettonico attivo in Europa durante i primi decenni del XX secolo, strettamente connesso alla nascita ed allo sviluppo dell'arte espressionista nel settore delle arti visive e dello spettacolo che nacque e si svilupp\u00f2 in Germania. L'architettura espressionista \u00e8 considerata uno dei tre stili dominanti dell'architettura moderna del XX secolo, assieme al costruttivismo ed al razionalismo.\nIl termine \"architettura espressionista\" descriveva inizialmente l'attivit\u00e0 delle avanguardie artistiche tedesca, olandese, austriaca, cecoslovacca e danese dal 1910 al 1930. Successive ridefinizioni estesero il termine retrocedendolo al 1905 e lo ampliarono anche per comprendere il resto dell'Europa. Oggi il significato si \u00e8 ampliato ulteriormente per riferirsi all'architettura di qualsiasi data o luogo che esibisca alcune delle qualit\u00e0 del movimento originale quali distorsione, frammentazione o comunicazione di emozioni forti o sovraeccitate.\nLo stile era caratterizzato dall'adozione pre-modernista di nuovi materiali, innovazione formale e volumetrie insolite, a volte ispirate a forme biomorfiche naturali, a volte dalle nuove possibilit\u00e0 tecniche offerte dalla produzione in serie di mattoni, acciaio e soprattutto vetro. Molti architetti espressionisti avevano combattuto nella prima guerra mondiale e le loro esperienze, combinate con i disordini politici e gli sconvolgimenti sociali che seguirono la rivoluzione tedesca del 1919, sfociarono in una visione utopica e in un progetto di tipo socialista con forti venature romantiche. In un contesto in cui le condizioni economiche avevano ridotto gi\u00e0 fortemente le commesse edilizie tra il 1914 e la met\u00e0 degli anni '20, molte delle pi\u00f9 importanti opere espressioniste rimasero come progetti su carta, come l\"Architettura alpina di\" Bruno Taut e i \"Formspiels di\" Hermann Finsterlin . Viceversa gli edifici espositivi effimeri furono numerosi e significativi durante questo periodo, cos\u00ec come la scenografia per il teatro e il cinema fornirono un ulteriore sbocco operativo all'immaginazione espressionista permettendo entrate supplementari ai designer che cercavano di sfidare le convenzioni durante una fase economica recessiva.\nEventi importanti nell'architettura espressionista includono la mostra del Werkbund (1914) a Colonia, il completamento e la messa in scena teatrale del Gro\u00dfes Schauspielhaus a Berlino nel 1919 e le attivit\u00e0 della Scuola di Amsterdam, mentre il suo pi\u00f9 importante modello di riferimento \u00e8 la Torre Einstein di Erich Mendelsohn a Potsdam . Nel 1925, la maggior parte dei principali architetti come Bruno Taut, Erich Mendelsohn, Walter Gropius, Mies van der Rohe e Hans Poelzig, insieme ad altri espressionisti nelle arti visive, si erano rivolti al movimento \"Neue Sachlichkeit\" ( Nuova oggettivit\u00e0 ), un movimento con un pi\u00f9 approccio pratico e concreto che rifiutava l'intensa carica emotiva caratteristica dell'espressionismo. Alcuni, in particolare Hans Scharoun, hanno continuato a lavorare in un linguaggio espressionista.\nNel 1933, dopo la presa del potere nazista in Germania, l'arte espressionista fu messa fuori legge in quanto ritenuta \"degenerata\" . Fino agli anni '70 gli studiosi hanno comunemente minimizzato l'influenza degli espressionisti sul successivo stile internazionale, che invece \u00e8 stata poi rivalutata.\nL'architettura espressionista era individualista e per molti versi evitava il dogma estetico, ma \u00e8 ancora utile sviluppare alcuni criteri che la definiscano. Sebbene essa esprima grande variet\u00e0 e differenziazione espressive, molti punti possono essere considerati ricorrenti e sono evidenti in misura pi\u00f9 o meno maggiore in ciascuna delle opere:\nI cambiamenti politici, economici e artistici hanno fornito un contesto per le prime manifestazioni dell'architettura espressionista; in particolare in Germania, dove le qualit\u00e0 utopiche dell'espressionismo trovarono forti risonanze con una comunit\u00e0 artistica politicamente orientata a sinistra, desiderosa di fornire risposte a una societ\u00e0 in subbuglio durante e dopo gli eventi della prima guerra mondiale. La perdita della guerra, la successiva rimozione del Kaiser Guglielmo II, le privazioni e l'ascesa della socialdemocrazia e l'ottimismo della Repubblica di Weimar crearono una riluttanza tra gli architetti ad utilizzare l'approccio progettuale in uso prima della guerra, fornendo l'impulso a cercare nuove soluzioni. Una parte influente della comunit\u00e0 artistica, compresi gli architetti, immagin\u00f2 cos\u00ec una rivoluzione simile a quella avvenuta in Russia.I movimenti artistici che hanno preceduto l'architettura espressionista e hanno continuato con qualche sovrapposizione sono stati il movimento Arts and Crafts e l'Art Nouveau o in Germania, Jugendstil . L'unit\u00e0 tra designer e artigiani era una delle principali preoccupazioni del movimento Arts and Crafts che si estese all'architettura espressionista. Il tema del naturalismo tipico dell'Art Nouveau, prevalente anche nel Romanticismo, continu\u00f2 assumendo una visione maggiormente orientata verso la materialit\u00e0 delle forme fisiche anzich\u00e9 verso le sue manifestazioni organiche e floreali. Il naturalista Ernst Haeckel era conosciuto da Finsterlin e condivideva la sua fonte di ispirazione in forme naturali.I movimenti architettonici futurista e costruttivista e l'anti-artistico movimento dada nacquero e si svilupparono contemporaneamente all'espressionismo, spesso con caratteristiche simili. La rivista di Bruno Taut, \"Fr\u00fclicht\", includeva progetti costruttivisti, tra cui il monumento di Vladimir Tatlins Monument alla Terza internazionale. Tuttavia, il futurismo e il costruttivismo enfatizzarono la loro attenzione verso il mondo meccanico e urbano, fatto che non avrebbe preso piede in Germania fino al movimento Neue Sachlichkeit. Erich Mendelsohn rappresenta tuttavia un'eccezione in quanto il suo lavoro confinava con il futurismo e il costruttivismo: energia dinamica ed esuberanza formale esiste infatti sia negli schizzi di Mendelsohn che nel futurista Antonio Sant'Elia. Anche \"Il Merzbau\" dell'artista Dada Kurt Schwitters, con la sua forma spigolosa e astratta, aveva molte caratteristiche espressioniste.\nL'influenza di individualisti come Frank Lloyd Wright e Antoni Gaud\u00ed ha anche fornito un contesto utile per l'architettura espressionista. I portfolio di Wright furono inclusi nelle lezioni di Erich Mendelsohn ed erano ben noti a quelli della sua cerchia. Gaud\u00ed stesso del resto fu influenzato da ci\u00f2 che stava accadendo a Berlino: a Barcellona non c'\u00e8 stata una rottura brusca tra l'architettura dell'Art Nouveau e quella dell'inizio del XX secolo, durante il quale lo Jugendstil si era contrapposto al vecchio stile, e il suo lavoro contiene pi\u00f9 Art Nouveau rispetto a quello, per esempio, di Bruno Taut. Il gruppo Der Ring sapeva di Gaud\u00ed, poich\u00e9 era stato pubblicato in Germania, e Finsterlin stesso era in corrispondenza. Charles Rennie Mackintosh dovrebbe essere menzionato anche nel contesto pi\u00f9 ampio che circonda l'architettura espressionista. Il suo lavoro era conosciuto nel continente, poich\u00e9 fu esposto alla mostra sulla Secessione di Vienna nel 1900. Difficili da classificare come rigorosamente Arts and Crafts o Art Nouveau, edifici come la Hill House e le sue sedie Ingram hanno una sfumatura espressionista. \nMolti scrittori hanno contribuito all'ideologia dell'architettura espressionista. Fonti di filosofia importanti per gli architetti espressionisti sono state le opere di Friedrich Nietzsche, S\u00f8ren Kierkegaard e Henri Bergson. Gli schizzi di Bruno Taut furono spesso annotati con citazioni di Nietzsche, in particolare \"Cos\u00ec parl\u00f2 Zarathustra\", il cui protagonista incarnava le libert\u00e0 care agli espressionisti: libert\u00e0 di rifiutare il mondo borghese, libert\u00e0 dalla storia e forza di spirito nell'isolamento individualista. Il rifugio di montagna di Zarathustra \u00e8 stato un'ispirazione per l\"'architettura alpina\" di Taut. Henry van de Velde ha disegnato un'illustrazione sul frontespizio \"dell'Ecce Homo di\" Nietzsche. L'autore Franz Kafka nel suo \"The Metamorphosis\", con il suo mutamento di forma trova corrispondenza con l'instabilit\u00e0 materiale manifestata dall'architettura espressionista. Naturalisti come Charles Darwin ed Ernst Haeckel hanno contribuito all'ideologia della forma biomorfica di architetti come Herman Finsterlin. Il poeta Paul Scheerbart ha lavorato direttamente con Bruno Taut e la sua cerchia, contribuendo alla genesi di una architettura del vetro con idee basate sulla sua poesia. \nLa psicologia emergente di Sigmund Freud e Carl Jung \u00e8 stata importante per l'espressionismo. L'esplorazione degli effetti psicologici della forma e dello spazio stata intrapresa dagli architetti nei loro edifici, progetti e film. Bruno Taut ha notato le possibilit\u00e0 psicologiche del design scenografico secondo cui \"gli oggetti servono psicologicamente a rispecchiare le emozioni e i gesti degli attori\". L'esplorazione dei sogni e dell'inconscio ha fornito materiale per le indagini formali di Hermann Finsterlin.\nNel corso del XVIII e XIX secolo si erano sviluppate filosofie estetiche, in particolare attraverso il lavoro di Kant e Schopenhauer e le nozioni del sublime . Si supponeva che l'esperienza del sublime implicasse una dimenticanza di s\u00e9 in cui la paura personale \u00e8 sostituita da un senso di benessere e sicurezza quando si confronta con un oggetto che mostra una potenza superiore. Alla fine del diciannovesimo secolo nacque la Kunstwissenschaft tedesca, o \"scienza dell'arte\", un movimento che analizzava le leggi dell'apprezzamento estetico con l'obbiettivo di arrivare a un approccio scientifico all'esperienza estetica. All'inizio del XX secolo il filosofo e teorico dell'estetica tedesco neo-kantiano Max Dessoir fond\u00f2 lo \"Zeitschift f\u00fcr \u00c4sthetik und allgemeine Kunstwissenschaft,\" pubblicando l'opera \"\u00c4sthetik und allgemeine Kunstwissenschaft\" in cui formul\u00f2 cinque forme estetiche primarie : il bello, il sublime, il tragico, il brutto e il comico. Iain Boyd Whyte scrive che mentre \"i visionari espressionisti non tenevano copie di Kant sotto i loro tavoli da disegno. Nei primi decenni di questo secolo [- M -] si manifest\u00f2, tuttavia, un clima culturale che in sintonia con le preoccupazioni estetiche e la produzione artistica del romanticismo.\"\nAnche le teorie artistiche di Wassily Kandinsky, come Lo \"Spirituale nell'Arte\" e \"Punto, linea, superficie\" furono al centro del pensiero espressionista.\nMateriali.\nUna preoccupazione ricorrente degli architetti espressionisti era l'uso dei materiali e il modo in cui essi potessero essere espressi poeticamente. Spesso l'intenzione era quella di unificare i materiali in un edificio in modo da renderlo apparentemente monolitico . La collaborazione di Bruno Taut e del poeta utopista Paul Scheerbart tent\u00f2 di affrontare i problemi della societ\u00e0 tedesca indicando una dottrina basata sull'architettura di vetro. Tale utopismo pu\u00f2 essere visto nel contesto di una Germania rivoluzionaria in cui la lotta tra nazionalismo e socialismo doveva ancora risolversi. Taut e Scheerbart immaginavano una societ\u00e0 liberata che aveva rotto i legami con le forme e le tradizioni del passato, spinta da un'architettura che inondava ogni edificio di luce multicolore e rappresentava un futuro pi\u00f9 luminoso e pieno di promesse. Pubblicarono testi su questo argomento e costruirono il Glass Pavilion alla Werkbund Exhibition del 1914. Inscritte intorno alla base della cupola vi erano aforismi sul materiale, scritti da Scheerbart: \"Il vetro colorato distrugge l'odio\", \"Senza un palazzo di vetro la vita \u00e8 un peso\", \"Il vetro ci porta una nuova era, costruire in mattoni fa solo noi danno. \"\nUn riferimento esemplare di uso espressionista di materiali monolitici \u00e8 visibile nella Torre di Einstein di Erich Mendelsohn. La denominazione nasce da un gioco di parole: \"Einstein\", esprime l'idea che il manufatto sia realizzato monoliticamente, come fosse scolpito da un'unica pietra, appunto \"Ein Stein\". Tecnicamente, anche se appare come modellato da un uso creativo del calcestruzzo, di cui appare esaltarne al massimo livello le potenziali capacit\u00e0 espressive, in realt\u00e0 nella costruzione, a causa di difficolt\u00e0 tecniche, \u00e8 stata utilizzata in parte una struttura portante in mattoni su cui \u00e8 stato steso dell' intonaco poi modellato. \"Architecture of Steel and Concrete\" era il titolo di una mostra del 1919 degli schizzi di Mendelsohn alla galleria Paul Cassirer di Berlino.\nAnche il mattone \u00e8 stato utilizzato in modo simile per esprimere la potenzialit\u00e0 creativa intrinseca del materiale. Josef Franke ha realizzato alcune caratteristiche chiese espressioniste nella regione della Ruhr negli anni '20. Bruno Taut ha usato il mattone come un modo per evidenziare la serialit\u00e0 e articolare la massa architettonica nel suo complesso residenziale di Berlino \"Legien-Stadt\". Allo stesso modo in cui l'avevano fatto i loro predecessori appartenenti al movimento Arts and Crafts, gli architetti espressionisti giustificarono le esigenze sociali a favore della costruzione in mattoni adducendo come motivazione valori quali il populismo, il naturalismo e pi\u00f9 in generale \u2013 secondo Pehnt \u2013 \"argomenti morali e talvolta anche irrazionali\".\nTeatri, film, dipinti e riviste.\nL'Europa ha assistito a un boom della produzione teatrale all'inizio del - M - secolo: nel 1896 esistevano 302 teatri permanenti, nel 1926 erano 2.499. Il cinema ha parimenti visto un aumento della sua popolarit\u00e0, diventando un privilegiato mezzo espressivo, in grado di fornire una sorta di realt\u00e0 provvisoria per idee architettoniche innovative.\nMolti architetti espressionisti hanno progettato teatri nonch\u00e9 scenografie per opere cinematografiche d'avanguardia, rappresentando episodi determinanti per l'identit\u00e0 del movimento. In generale teatro, danza e musica hanno occupato un posto significativo nell'architettura espressionista, che con esse condivideva l'obbiettivo di coinvolgere l'osservatore.\nEsempi costruiti di teatri espressionisti includono la costruzione di Henry van de Velde del teatro modello per l'Esposizione del Werkbund del 1914 e la grande ristrutturazione di Hans Poelzig del Gro\u00dfes Schauspielhaus. L'enorme capacit\u00e0 del Gro\u00dfes Schauspielhaus, aspetto non secondario, consent\u00ec di ridurre i prezzi dei biglietti e la creazione di un \"teatro popolare\". Gli architetti espressionisti tuttavia non furono solo scenografi, ma anche sceneggiatori, come dimostra l'opera teatrale \"Weltbaumeister\" di Bruno Taut\nGli architetti espressionisti non solo sono stati coinvolti nel mezzo cinematografico ma ne sono anche stati ispirati. Hans Poelzig tent\u00f2 di realizzare film basati su leggende o fiabe, progettando i set scenografici per il film \"Der Golem di\" Paul Wegener del 1920. Lo spazio in \"Der Golem\" era una rappresentazione realistica di un villaggio tradizionale, il ghetto ebraico di Praga, in contrasto con l'ambientazione del \"Gabinetto del Dottor Caligari\", che era stata dipinta su fondali in tela. Forse quest'ultimo \u00e8 stato in grado di ottenere una maggiore libert\u00e0 artistica, ma Poelzig in \"Der Golem \u00e8\" stato in grado di creare un intero villaggio che \"parlava con un accento ebraico\".\nHerman Finsterlin contatt\u00f2 Fritz Lang con un'idea per un film. Il film di Fritz Lang Metropolis mostra una societ\u00e0 futuribile visualmente moderna che trattava temi del lavoro e della societ\u00e0, rilevanti nella Germania degli anni '20. Bruno Taut progett\u00f2 un teatro non costruito per spettatori sdraiati. Bruno Taut propose anche un film come una sorta di antologia per la sua Catena epistolare, dal titolo \"Die Galoschen des Gl\u00fccks\" (Le galosce della fortuna) con un nome preso in prestito da Hans Christian Andersen . Nel film, osservava Taut, \"un espressionismo del tipo pi\u00f9 sottile porter\u00e0 in armonia l'ambiente, gli oggetti di scena e l'azione\": mai realizzato, esso presentava fantasie architettoniche dedicate a ogni distinto membro della Catena epistolare.\nAstrazione.\nLa tendenza all'astrazione nell'arte corrispondeva all'astrazione nell'architettura. La pubblicazione nel 1912 di \"Concerning the Spiritual in Art\" (Sullo Spirituale nell'Arte) di Wassily Kandinsky, la sua prima difesa dell'astrazione mentre era ancora coinvolto nella fase di Der Blaue Reiter, segna l'inizio dell'astrazione nell'espressionismo e dell'astrazione nell'architettura espressionista. La concezione della Torre Einstein di Erich Mendelson non era molto indietro rispetto a Kandinsky, nel far avanzare l'astrazione in architettura. Con la pubblicazione di \"Point and Line to Plane\" di Kandinsky nel 1926 emerse una forma di astrazione rigorosa e pi\u00f9 geometrica, e il lavoro di Kandinsky prese linee pi\u00f9 chiare e definite. All'epoca le tendenze in architettura non erano dissimili, poich\u00e9 il Bauhaus stava guadagnando attenzione e l'architettura espressionista stava cedendo il passo alle astrazioni geometriche dell'architettura moderna.\nEspressionismo del mattone.\nIl termine Espressionismo del mattone () \u00e8 la traduzione letterale della denominazione di una variante specifica dell'espressionismo che utilizza mattoni, piastrelle o mattoni di clinker come principale e ben visibile materiale da costruzione. Gli edifici in questo stile furono eretti principalmente negli anni '20. I centri regionali dello stile erano le citt\u00e0 pi\u00f9 grandi della Germania settentrionale e l'area della Ruhr, ma anche la scuola di Amsterdam appartiene alla stessa categoria.\nLa Scheepvaarthuis (Casa del Commercio) di Amsterdam del 1912 \u00e8 considerata il punto di partenza e il prototipo del lavoro della Scuola di Amsterdam: costruzione in mattoni con tessitura muraria complessa, volumi tradizionali, stretta integrazione formale con schemi di elementi edilizi elaborati (muratura decorativa, vetro artistico, ferro battuto e scultura figurativa esterna) incarnano ed esprimono l'identit\u00e0 dell'edificio. La scuola fior\u00ec fino al 1925 circa.\nLa grande fama internazionale dell'espressionismo tedesco non \u00e8 legata a tale filone espressivo, rimasto comunque marginale, quanto piuttosto ai pittori espressionisti tedeschi dei due gruppi Die Br\u00fccke a Dresda dal 1905 ( Kirchner, Schmidt-Rottluff, Heckel, Nolde ) e Der Blaue Reiter a Monaco di Baviera dal 1912 ( Kandinsky, Marc, Macke, M\u00fcnter, Jawlensky ).\nArt Nouveau e Art Deco.\nL'Art Nouveau e l'Art D\u00e9co condividono alcune caratteristiche con il movimento espressionista e lo hanno influenzato direttamente.\nEspressionismo dagli anni Cinquanta.\nL'influente critico e storico dell'architettura Sigfried Giedion nel suo libro \"Space, Time and Architecture\" (1941) liquid\u00f2 l'architettura espressionista come una filone secondario nello sviluppo del funzionalismo. Tuttavia, a met\u00e0 del XX secolo, negli anni '50 e '60, molti architetti iniziarono a progettare in un modo che ricordava l'architettura espressionista. In questo periodo del dopoguerra, una variante dell'Espressionismo, il Brutalismo, mostrava un onesto approccio all'uso dei materiali, che nel suo uso disadorno del cemento era simile all'uso del mattone da parte della Scuola di Amsterdam. I progetti di Le Corbusier hanno subito una svolta espressionista nella sua fase brutalista, specialmente nella sua Notre-Dame du Haut.\nIn Messico, nel 1953, l'emigrato tedesco Mathias Goeritz, pubblic\u00f2 il manifesto \"Arquitectura Emocional\" (Architettura emozionale) in cui dichiarava che \"la funzione principale dell'architettura \u00e8 l'emozione\". L'architetto messicano moderno Luis Barrag\u00e1n ha adottato il termine che ha influenzato il suo lavoro. I due hanno collaborato al progetto Torres de Sat\u00e9lite (1957\u201358) guidato dai principi dell'Arquitectura Emocional di Goeritz.\nUn altro architetto moderno della met\u00e0 del secolo capace di evocare l'espressionismo \u00e8 stato Eero Saarinen . Un'estetica affine infatti pu\u00f2 essere osservata in edifici come il terminal TWA di Saarinen del 1962 all'aeroporto internazionale JFK . Il suo terminal TWA all'aeroporto internazionale JFK ha una forma organica, vicino ai \"Formspiels\" di Herman Finsterlin. Per quanto l'opera fosse apprezzata, fu tuttavia solo negli anni '70 che l'espressionismo in architettura venne rivalutato in una luce maggiormente positiva.\nPi\u00f9 recentemente tuttavia, l'estetica e la tattilit\u00e0 dell'architettura espressionista hanno trovato eco nelle opere di Enric Miralles, in particolare nel suo edificio del Parlamento scozzese, in architetti decostruttivisti come Zaha Hadid e Daniel Libeskind, cos\u00ec come nell'architetto aborigeno canadese Douglas Cardinal .\n1900.\n1905\n1907\n1909\n1910.\n1911\n1912\n1913\n1914.\n1915\n1917\n1918\n1919\n1921.\n1922\n1923\n1924\n1925\n1926\n1927\n1928\n1931\n1938\n1937\nEredit\u00e0.\nL'eredit\u00e0 dell'architettura espressionista si \u00e8 estesa ai movimenti successivi nel XX secolo. Il primo espressionismo \u00e8 fortemente influenzato dall'Art Nouveau, che pu\u00f2 essere considerato parte della sua eredit\u00e0, mentre dopo il 1910 e inclusa la scuola di Amsterdam \u00e8 considerato parte dell'eredit\u00e0 dell'Art D\u00e9co. Il movimento artistico della Nuova Oggettivit\u00e0 (Neue Sachlichkeit) \u00e8 sorto in diretta opposizione all'espressionismo. Una sorta di architettura neoespressionista contemporanea pu\u00f2 essere letta nel decostruttivismo, nell'opera di Santiago Calatrava e nel movimento organico di Blobitecture.\nUn altro movimento che \u00e8 nato dall'espressionismo per diventare successivamente una tendenza a s\u00e9 stante \u00e8 l'Architettura Metaforica, che include elementi di biomorfismo e architettura zoomorfa . Lo stile \u00e8 notevolmente influenzato dalla forma e dalla geometria del mondo naturale ed \u00e8 caratterizzato dall'uso dell'analogia e della metafora come ispirazione e direttiva primaria per il design. Tra le voci pi\u00f9 importanti della scuola di Architettura Metaforica vi \u00e8 il dottor Basil Al Bayati i cui progetti sono ispirati da alberi, piante, lumache, balene, insetti, dervisci e persino miti e letteratura. \u00c8 anche il fondatore della Scuola Internazionale di Architettura Metaforica a M\u00e1laga, in Spagna .\nMolti dei fondatori e attori significativi dell'architettura espressionista costituiscono un importante punto di riferimento nella storia dell'\"architettura moderna\"del XX secolo. Ne sono un esempio Bruno Taut, Hans Scharoun, Walter Gropius e Mies van der Rohe. Nel 1927 Gropius, Taut, Scharoun e Mies progettavano secondo i dettami dello stile razionalista (o internazionale ) e parteciparono alla progettazione urbana del quartiere Weissenhof . Gropius e Mies sono meglio conosciuti per il loro lavoro pi\u00f9 genericamente modernista, ma il monumento ai Caduti di Marzo di Gropius e i progetti di edifici per uffici di Friedrichstrasse di Mies sono opere fondamentali dell'architettura espressionista. Lo stesso Le Corbusier ha iniziato la sua carriera come esponente del razionalismo, ma ha successivamente progettato opere che possono essere definite come \"neoespressioniste\"."}
{"id": "2738709", "revid": "2150982", "url": "https://it.wikipedia.org/wiki?curid=2738709", "title": "Statue del Redentore per il Giubileo del 1900", "text": "Le statue del Redentore per il Giubileo del 1900 sono venti sculture, cappelle e croci edificate su altrettante vette di monti italiani, a cavallo fra i secoli XIX e XX in omaggio a Ges\u00f9 Redentore e su iniziativa di papa Leone XIII.\nStoria.\nAlla fine del XIX secolo, papa Leone XIII propose la costruzione di venti monumenti per un \"grandioso omaggio a Dio\", da edificarsi su altrettanti monti nelle diverse regioni italiane. L'idea fu subito accolta dalle diverse diocesi che crearono un comitato per la decisione delle venti localit\u00e0 dove dovevano essere situati i monumenti, arrivando a stipulare pi\u00f9 mappe dei siti.\nII 5 settembre 1896, nell'ultima seduta generale del XIV Congresso cattolico italiano radunato in Fiesole, veniva annunciata l'iniziativa, gi\u00e0 approvata e benedetta da Papa Leone XIII, per rendere omaggio a Ges\u00f9 Cristo Redentore. Si formava il Comitato locale romano per l'omaggio a Ges\u00f9 Cristo Redentore, presieduto dal comm. Filippo Tolli, che aveva in diverse diocesi italiane dei corrispondenti, attraverso i quali portare ad esecuzione pratica l'idea che, fra tante, fu la prescelta dal Comitato romano: consacrare 19 monti di diverse regioni italiane con la costruzione di altrettanti monumenti a Ges\u00f9 Cristo Redentore. Successivamente i monti furono portati a 20 con l'aggiunta del monte Capreo nei pressi di Carpineto citt\u00e0 natale di papa Gioacchino Pecci (Leone XIII).\nNel 1900 vennero murati nella porta santa della basilica di San Pietro i venti mattoni provenienti dai rispettivi comitati locali, ed una pergamena esplicativa.\nI venti monti indicati dal Comitato centrale erano i seguenti: \nAlcuni monumenti furono per\u00f2 realizzati solo in parte, o dopo tempo, come quelli sui monti Vettore e Cimino."}
{"id": "2738712", "revid": "1379212", "url": "https://it.wikipedia.org/wiki?curid=2738712", "title": "Crisi economica argentina", "text": "La crisi economica argentina colp\u00ec l'economia argentina tra la fine degli anni novanta e l'inizio del decennio successivo. Da un punto di vista macroeconomico il periodo critico inizi\u00f2 con la diminuzione del PIL nel 1999 e fin\u00ec nel 2003 col ritorno alla crescita del PIL e un recupero dei livelli di reddito procapite precedenti nel 2005. Tuttavia, le origini del collasso dell'economia argentina e gli effetti sulla popolazione sono strutturali e risalgono a molto tempo prima.\nOrigini.\nPer parecchi anni l'Argentina \u00e8 stata soggetta ad un'alternanza tra dittature militari e deboli governi democratici, circostanza che ha condotto alla nascita di diversi problemi economici.\nDurante il Processo di Riorganizzazione Nazionale (1976\u20131983), un grosso debito fu accumulato per finanziare diversi progetti poi incompleti, come la guerra delle Falkland e l'appropriamento statale del debito privato. Alla fine del governo militare le imprese argentine furono colpite severamente e la disoccupazione, calcolata al 18% (nonostante gli organi ufficiali affermassero il 5%) acu\u00ec le difficolt\u00e0 economiche.\nNel 1983 si torn\u00f2 alla democrazia con l'elezione del presidente Ra\u00fal Alfons\u00edn. Il progetto del nuovo governo prevedeva la stabilizzazione dell'economia argentina compresa la creazione di una nuova moneta, l'austral, la prima moneta in Argentina a non chiamarsi peso. La nascita dell'austral fu all'origine di nuovi prestiti e quando lo Stato divenne incapace di pagare gli interessi sul debito, la fiducia nell'austral croll\u00f2. L'inflazione, che era stata mantenuta a tassi mensili tra il 10 ed il 20%, and\u00f2 fuori controllo. Nel luglio 1989, l'inflazione argentina raggiunse il tasso mensile del 200%, toccando la variazione del 5.000% per quell'anno. Durante la presidenza Alfons\u00edn la disoccupazione non sal\u00ec mentre i salari reali si dimezzarono, toccando il minimo degli ultimi 50 anni. Le rivolte popolari del 1989 portano Alfons\u00edn a dimettersi 5 mesi prima della scadenza del mandato, sostituito da Carlos Menem.\nAnni 1990.\nLa lotta all'inflazione ebbe successo e ricominci\u00f2 la ripresa economica. Con il ministro dell'economia Domingo Cavallo nel 1991 si fiss\u00f2 il cambio a 10\u00a0000 austral per 1 dollaro, valore al quale ognuno poteva convertire i propri austral in dollari. Per assicurare la convertibilit\u00e0, la banca centrale argentina dovette mantenere riserve in dollari in quantit\u00e0 pari alla moneta in circolazione. Lo scopo iniziale di queste misure era di assicurare l'accettazione della moneta nazionale, che durante i periodi di iperinflazione era rifiutata da molti, che preferivano usare il dollaro. Questo principio divent\u00f2 poi legge (\"Ley de Convertibilidad\") che ripristin\u00f2 il peso come moneta argentina, con un tasso di cambio fisso verso il dollaro.\nI risultati della legge furono una riduzione drastica dell'inflazione, la stabilit\u00e0 dei prezzi ed una valuta stabile. Ci\u00f2 ebbe effetti positivi sulla qualit\u00e0 della vita per molti cittadini che poterono di nuovo viaggiare all'estero, acquistare beni d'importazione e chiedere crediti in dollari a tassi di interesse bassi.\nTuttavia l'Argentina aveva ancora un debito pubblico collocato all'estero da ripagare e per farlo continuava a chiedere nuovi prestiti. Il tasso di cambio fisso rendeva convenienti le importazioni, portava ad una fuoriuscita di capitali dallo Stato e caus\u00f2 la deindustrializzazione dell'Argentina con conseguente caduta dell'occupazione.\nNel frattempo le spese del governo e la corruzione restavano elevati. Il debito pubblico argentino crebbe velocemente durante gli anni '90 e il paese appariva sempre meno capace di ripagarlo. Il Fondo Monetario Internazionale continuava comunque a concedere all'Argentina prestiti e dilazioni di pagamento. Un'enorme evasione fiscale unita al riciclaggio di denaro portarono all'evaporazione di una grande quantit\u00e0 di capitali, che si trovavano ora in paradisi fiscali. Una commissione parlamentare inizi\u00f2 indagini nel 2001 sulle accuse rivolte al governatore della banca centrale argentina, Pedro Pou, e ad una parte del consiglio direttivo, in merito alla mancata scoperta dei numerosi casi di riciclaggio di denaro nel sistema finanziario argentino. Anche Clearstream fu accusata di aver contribuito a questa situazione.\nAltri paesi come Messico e Brasile (entrambi importanti partner commerciali dell'Argentina) affrontarono a loro volta crisi economiche, provocando una generale perdita di fiducia degli altri Stati nei confronti dell'America latina, con riflessi su tutte le economie della regione. Il flusso di moneta straniera incassata con le privatizzazioni di imprese pubbliche si esaur\u00ec e, dopo il 1999, le esportazioni argentine si ridussero per effetto della svalutazione del real brasiliano e per la rivalutazione del dollaro che fece rivalutare il peso nei confronti delle monete dei maggiori partner commerciali come Brasile (verso cui si indirizzava il 30% del commercio internazionale) e area Euro (23% del commercio).\nNel 1999, il neoeletto presidente Fernando de la R\u00faa trov\u00f2 un paese dove la disoccupazione era ormai a livelli critici e gli effetti negativi del tasso di cambio fisso erano ben evidenti. Nel 1999 il PIL diminu\u00ec del 4% e il paese entr\u00f2 in una recessione. La stabilit\u00e0 economica si trasform\u00f2 in stagnazione (a volte con episodi di deflazione) e le misure economiche prese per contrastarla non facevano nulla per allontanarla; infatti, il governo continu\u00f2 le politiche economiche restrittive del suo predecessore. La soluzione possibile era l'abbandono del tasso di cambio fisso con una svalutazione volontaria del peso, ma ci\u00f2 era considerato un suicidio politico e la ricetta perfetta per il disastro economico. Alla fine del secolo, era emersa una certa gamma di valute complementari.\nNonostante le province argentine avessero sempre emesso valuta complementare sotto forma di titoli ed assegni per supplire a mancanze di liquidit\u00e0, il mantenimento del tasso di cambio fisso port\u00f2 ad un'esplosione del fenomeno, portando alle quasi-valute; la pi\u00f9 forte di esse era il Patac\u00f3n, emesso dalla provincia di Buenos Aires. Anche lo stato nazionale aveva la sua quasi valuta, il LECOP.\nLa crisi.\nL'Argentina perse rapidamente la fiducia degli investitori e la fuga di capitali aument\u00f2. Nel 2001 la gente inizi\u00f2 a temere il peggio e a ritirare grosse somme di denaro dai propri conti correnti bancari, convertendo pesos in dollari e mandandoli all'estero, si scaten\u00f2 una corsa agli sportelli. Il governo adott\u00f2 una serie di misure (note come \"corralito\") che congelarono effettivamente tutti i conti bancari per dodici mesi, permettendo unicamente prelievi di piccole somme di denaro.\nQuesto limite ai prelievi, unito ai seri problemi che caus\u00f2, esasper\u00f2 il popolo argentino che in alcuni casi si rivers\u00f2 nelle strade di importanti citt\u00e0, specialmente Buenos Aires. Si svilupparono proteste popolari, note con il nome di \"cacerolazo\", che consistevano nel percuotere rumorosamente pentole e padelle. Queste proteste avvennero soprattutto nel 2001 e 2002. All'inizio i \"cacerolazos\" furono semplicemente manifestazioni rumorose, ma presto inclusero distruzioni di propriet\u00e0, spesso nei confronti di banche e compagnie private straniere, specialmente grandi imprese americane ed europee. Molti esercizi commerciali installarono barriere di metallo dato che spesso finestre e vetrine venivano rotte e si appiccavano fuochi alle porte. Cartelloni pubblicitari di imprese come Coca Cola ed altre furono abbattuti da masse di dimostranti.\nGli scontri fra i locali e la polizia divennero una consuetudine cos\u00ec come gli incendi appiccati nelle strade di Buenos Aires. Fernando de la R\u00faa dichiar\u00f2 lo stato d'emergenza ma questo peggior\u00f2 soltanto la situazione, aggravando le proteste del 20 e 21 dicembre 2001 a Plaza de Mayo, dove i dimostranti si scontrarono con la polizia. Esse si conclusero con diversi morti e accelerarono la caduta del governo. Alla fine De la R\u00faa abbandon\u00f2 la Casa Rosada in elicottero il 21 dicembre.\nLa crisi politica si origin\u00f2 a partire dalle dimissioni del vice presidente di De la R\u00faa, Carlos \u00c1lvarez. Seguendo le procedure di successione presidenziale stabilite nella Costituzione, il presidente del Senato Ram\u00f3n Puerta entr\u00f2 in carica e si riun\u00ec l'Assemblea legislativa (un corpo formato dai membri di entrambe le camere del Congresso). Secondo la legge, i candidati erano i membri del Senato insieme ai governatori delle province; alla fine si nomin\u00f2 Adolfo Rodr\u00edguez Sa\u00e1, a quel tempo governatore della Provincia di San Luis. Durante l'ultima settimana del 2001, il governo ad interim guidato da Rodr\u00edguez Sa\u00e1, di fronte all'impossibilit\u00e0 di ripagare il debito, dichiar\u00f2 lo stato di default sulla maggior parte del debito pubblico, per una quantit\u00e0 pari a 132 miliardi di dollari.\nUn acceso dibattito politico nacque al momento di decidere il periodo per le elezioni successive, le ipotesi variavano dal marzo 2002 all'ottobre 2003 (quest'ultima proposta coincideva con la scadenza del mandato di De la R\u00faa).\nIl team economico di Rodr\u00edguez Sa\u00e1 propose un progetto disegnato per preservare il regime di convertibilit\u00e0, chiamato piano \u201cTerza Valuta\u201d. Esso consisteva nella creazione di una nuova valuta non convertibile chiamata \"Argentino\" che avrebbe dovuto coesistere con pesos e dollari statunitensi. Sarebbe dovuta circolare solo in contanti (assegni, cambiali ed altri strumenti sarebbero potuti essere emessi in pesos o dollari ma non in argentinos) e sarebbe stata garantita parzialmente con terreni amministrati dallo stato federale; queste caratteristiche servivano a controbilanciare le tendenze inflazionistiche.\nUna volta che l'argentino avesse avuto lo status di valuta legale sarebbe stato usato per riscattare tutta la valuta complementare gi\u00e0 in circolazione. Si sperava che la conservazione della convertibilit\u00e0 ristabilisse la fiducia popolare, mentre la natura non convertibile di questa valuta avrebbe permesso di attuare misure di flessibilit\u00e0 fiscale (impensabili con il peso) che avrebbero contrastato la devastante recessione economica. I critici definirono questo piano una \u201csvalutazione controllata\u201d; i difensori del progetto ribattevano che, siccome il controllo di una svalutazione \u00e8 una procedura delicatissima, questa era una lode travestita da critica. Il piano \u201cTerza Valuta\u201d raccolse consensi entusiastici tra famosi economisti come Mart\u00edn Redrado, tuttavia esso non pot\u00e9 mai essere implementato perch\u00e9 il governo di Rodr\u00edguez Sa\u00e1 mancava del supporto politico richiesto.\nRodr\u00edguez Sa\u00e1, completamente incapace di affrontare la crisi e criticato dal suo stesso partito, dette le dimissioni prima della fine del 2001. L'Assemblea legislativa fu convocata di nuovo e nomin\u00f2 Eduardo Duhalde, senatore per la provincia di Buenos Aires, al suo posto.\nLa fine della convertibilit\u00e0.\nDopo molte considerazioni, nel gennaio del 2002 Duhalde abbandon\u00f2 la parit\u00e0 1 a 1 dollaro-peso che era rimasta in vigore per dieci anni. In pochi giorni il peso perse gran parte del proprio valore nel mercato non regolamentato. Un tasso di scambio provvisorio ufficiale fu fissato a 1,4 pesos per dollaro.\nOltre al \"corralito\", il ministro dell'economia si fece promotore della \"pesificaci\u00f3n\" (\"pesificazione\"), secondo la quale tutti i conti correnti denominati in dollari sarebbero stati convertiti in pesos al tasso ufficiale. Questa misura fece arrabbiare molti risparmiatori e molti cittadini si appellarono perch\u00e9 venisse dichiarata incostituzionale.\nDopo alcuni mesi, il tasso di cambio fu lasciato fluttuare liberamente. Il peso soffr\u00ec un enorme deprezzamento, ci\u00f2 spinse l'inflazione poich\u00e9 l'Argentina dipendeva fortemente dalle importazioni e al tempo non aveva mezzi locali per rimpiazzare i prodotti esteri.\nDurante il 2002 inflazione e disoccupazione continuarono a peggiorare. Il vecchio tasso di cambio 1 a 1 era schizzato a quasi 4 pesos per dollaro, mentre l'inflazione accumulata dal momento della svalutazione era circa pari all'80%. La qualit\u00e0 della vita dell'argentino medio si era abbassata di conseguenza; molte imprese chiusero o fallirono, molti prodotti importati divennero praticamente inaccessibili ed i salari furono lasciati cos\u00ec com'erano prima della crisi.\nDato che la quantit\u00e0 di pesos in circolazione non bastava a soddisfare la richiesta di contanti nemmeno dopo la svalutazione, grandi quantit\u00e0 di valuta complementare continuarono a circolare. La paura dell'iperinflazione come conseguenza della svalutazione limit\u00f2 velocemente l'attrattivit\u00e0 dei ricavi associati a queste valute, derivanti dalla convertibilit\u00e0 con il peso. La loro accettabilit\u00e0 divenne molto irregolare, in quanto dipendeva ora dalla volont\u00e0 dello Stato di prenderle come pagamento di tasse o di altri addebiti. Molto spesso esse erano accettate a meno del valore nominale, un esempio estremo sono i \"Federal\" della provincia di Entre R\u00edos che erano valutati in media al 30% del valore nominale dato che il governo provinciale che li aveva emessi era riluttante a riprenderseli indietro. Il Patac\u00f3n fu un'eccezione a questo fenomeno dato che era spesso scambiato 1 a 1 col peso. Circolavano voci sul fatto che il governo avrebbe semplicemente bandito le valute complementari da un giorno all'altro invece di ritirarle a tassi svantaggiosi, lasciando cos\u00ec i loro proprietari con inutile carta stampata.\nEffetti immediati.\nMolte compagnie private furono colpite dalla crisi: Aerol\u00edneas Argentinas, per esempio, fu una fra le imprese pi\u00f9 coinvolte e dovette fermare tutti i voli internazionali per vari giorni nel 2002. La compagnia aerea and\u00f2 vicina al fallimento ma riusc\u00ec a sopravvivere.\nMolte migliaia dei nuovi senzatetto e disoccupati argentini trovarono lavoro come \"cartoneros\", cio\u00e8 raccoglitori di cartone. . Questo \u00e8 solo uno dei tanti metodi che si utilizzavano in Argentina per far fronte ad un tasso di disoccupazione che era salito fino al 25%.\nAnche l'agricoltura sent\u00ec le conseguenze della crisi: i prodotti argentini erano rifiutati in alcuni mercati internazionali per paura che arrivassero danneggiati a causa delle cattive condizioni in cui erano coltivati, l'USDA applic\u00f2 per esempio restrizioni su cibo e farmaci che arrivavano negli Stati Uniti dall'Argentina.\nIl bilancio turistico col Cile si invert\u00ec a causa dei prezzi bassi dell'Argentina.\nLa ripresa.\nEduardo Duhalde, dopo essere riuscito a stabilizzare la situazione, chiam\u00f2 il popolo alle urne. Il 25 maggio 2003 il presidente N\u00e9stor Kirchner prese il comando. Kirchner tenne Roberto Lavagna, il ministro dell'economia nominato da Duhalde, al suo posto. Lavagna, un economista rispettato con idee centriste, aveva mostrato una buona capacit\u00e0 di gestire la crisi, con l'aiuto di misure eterodosse.\nLa prospettiva economica era del tutto differente da quella degli anni novanta; il peso debole aveva reso le esportazioni argentine economiche e competitive all'estero ed aveva scoraggiato le importazioni. Inoltre, l'alto prezzo della soia sui mercati internazionali caus\u00f2 un grande afflusso di valuta estera (la Cina divenne il maggior compratore di soia argentina e dei suoi derivati).\nIl governo incoraggi\u00f2 la produzione locale e prestiti accessibili per le imprese, organizz\u00f2 un piano ambizioso per aumentare il gettito fiscale e destin\u00f2 una grande quantit\u00e0 di denaro ai servizi sociali controllando la spesa in altri campi.\nCome conseguenza del modello produttivo dell'amministrazione e delle sue misure di controllo (vendere le riserve in dollari nei mercati pubblici), il peso si rivalut\u00f2 lentamente, arrivando ad un rapporto 3 a 1 con il dollaro.\nL'enorme avanzo commerciale caus\u00f2 un tale afflusso di dollari che il governo fu costretto ad intervenire per impedire un eccessivo rafforzamento del peso, che avrebbe rovinato il piano di raccolta tasse (basato principalmente su tasse alle importazioni e su licenze) e scoraggiato un proseguimento della reindustrializzazione. La banca centrale inizi\u00f2 a comprare dollari nel mercato locale e ad accumularli come riserve. Nel dicembre del 2005 le riserve di valuta estera avevano raggiunto i 28 miliardi di dollari (si ridussero molto dopo il pagamento anticipato dell'intero debito al Fondo Monetario Internazionale che avvenne nel gennaio del 2006). Il lato negativo di questa strategia di accumulazione di riserve era che i dollari dovevano essere comprati con pesos emessi da poco tempo, questo avrebbe potuto provocare un aumento dell'inflazione. La banca centrale neutralizz\u00f2 una parte di questa emissione monetaria vendendo lettere del Tesoro. In questo modo il tasso di cambio fu stabilizzato ad un valore circa pari a 3 pesos per dollaro.\nLa questione del tasso di cambio della valuta era complicata da due fattori opposti: un marcato aumento delle importazioni dal 2004 (che aument\u00f2 la domanda di dollari) ed il ritorno degli investimenti esteri (che portavano nuova moneta dall'estero) dopo il successo nella ristrutturazione di tre quarti del debito estero. Il governo configur\u00f2 controlli e restrizioni per impedire agli investimenti speculativi a breve termine di destabilizzare il mercato finanziario.\nLa ripresa argentina ebbe una leggera ricaduta nel 2004 quando l'accresciuta domanda industriale caus\u00f2 una breve crisi energetica.\nL'Argentina ad ogni modo riusc\u00ec a tornare alla crescita economica con grande forza; il PIL aument\u00f2 dell'8,8% nel 2003, del 9,0% nel 2004, del 9,2% nel 2005, dell'8,5% nel 2006 e dell'8,7% nel 2007. I salari sono saliti in media ad un tasso del 17% annuo dal 2002 (con un salto al 25% annuo nel maggio 2008), ed i prezzi al consumo hanno in parte accompagnato questo innalzamento; l'inflazione, anche se non comparabile ai livelli delle precedenti crisi, restava alta, 12.5% nel 2005, 10% nel 2006, 15% nel 2007. Questo ha portato il governo ad aumentare le tariffe doganali per gli esportatori e a fare pressioni ai dettaglianti affinch\u00e9 evitassero una guerra dei prezzi cos\u00ec da stabilizzarli, finora questi rimedi hanno avuto pochi effetti.\nSebbene la disoccupazione si sia considerevolmente ridotta, l'Argentina ha finora fallito nel raggiungere una equa distribuzione dei redditi (il 10% pi\u00f9 ricco della popolazione ha un reddito 31 volte maggiore del 10% pi\u00f9 povero). Tuttavia questa disparit\u00e0 \u00e8 minore di quella rilevata in molti paesi dell'America Latina, dell'Asia e dell'Africa.\nCooperative autogestite dei lavoratori.\nMentre l'economia collassava, molti imprenditori ed investitori stranieri ritirarono tutto il loro denaro dall'Argentina per mandarlo oltremare. Di conseguenza, diverse piccole e medie imprese chiusero per mancanza di capitali intensificando cos\u00ec la disoccupazione. Alcuni lavoratori di queste compagnie, trovandosi di fronte ad un'improvvisa perdita del posto di lavoro e senza nessuna fonte di reddito, decisero di mettersi in proprio. Aprirono cos\u00ec nuove imprese, senza la presenza dei vecchi capi e dei loro capitali, nella forma di cooperative autogestite.\nLe cooperative dei lavoratori avevano una grande variet\u00e0: esempi di questo fenomeno sono la fabbrica di ceramiche Zanon (FaSinPat), l'Hotel Bauen, la fabbrica di abiti Brukman, la stamperia Chilavert e molte altre. Nel 2007 circa 10.000 persone lavoravano in imprese autogestite, queste rappresentavano una buona fonte di impiego e di crescita economica. In alcuni casi, i precedenti proprietari mandavano la polizia per allontanare i dipendenti dal posto di lavoro; ci\u00f2 a volte aveva successo ma in altri casi i lavoratori difesero il posto di lavoro mettendosi contro lo Stato, la polizia ed i capi.\nAlcune imprese sono poi state comprate dai dipendenti dietro pagamento di quote nominali, altre sono rimaste occupate dai lavoratori.\nEffetti sulla distribuzione della ricchezza.\nNonostante il PIL sia cresciuto poderosamente e rapidamente dal 2003, solo alla fine del 2004 esso raggiunse i livelli pre-recessione del 1998. Altri indicatori macroeconomici hanno seguito percorsi simili. Uno studio di Equis, un'impresa di consulenza indipendente, ha rivelato che le due misure della disuguaglianza economica, il coefficiente di Gini e lo scarto in termini di ricchezza tra il 10% pi\u00f9 ricco ed il 10% pi\u00f9 povero della popolazione, sono cresciute continuamente dal 2001 e sono diminuite per la prima volta nel marzo 2005.\nRistrutturazione del debito.\nQuando nel 2002 venne dichiarato il default gli investitori stranieri abbandonarono lo stato ed il flusso di capitali verso l'Argentina cess\u00f2 quasi completamente. Il governo si trov\u00f2 ad affrontare l'arduo compito di rifinanziare il debito. Lo stato non aveva denaro da parte al tempo e le riserve di valuta estera della banca centrale erano quasi del tutto esaurite.\nIl governo argentino rimase sulla propria posizione e riusc\u00ec infine a trovare l'accordo nel 2005; esso prevedeva che il 76% dei titoli oggetto di default fosse rimpiazzato da altri con un valore nominale molto pi\u00f9 basso (25-35% dell'originale) e scadenze pi\u00f9 lunghe. Nel 2008, il presidente Cristina Fern\u00e1ndez de Kirchner annunci\u00f2 di essere allo studio di una riapertura dell'accordo del 2005 cos\u00ec che anche il restante 24% dei vecchi proprietari di titoli argentini potesse aderirvi; in questo modo si sarebbe potuti uscire del tutto dal default nei confronti degli investitori privati.\nCritiche del FMI.\nIl Fondo Monetario Internazionale non sub\u00ec trattamenti di favore nella rinegoziazione della propria parte del debito argentino. Alcuni pagamenti furono rifinanziati o posposti sulla base di vari accordi. Tuttavia, le autorit\u00e0 del FMI al tempo espressero dure critiche riguardo agli sconti e fecero pressioni per i creditori privati.\nIl 21 settembre 2004, in un discorso davanti all'Assemblea generale delle Nazioni Unite, il presidente Kirchner disse: \"\u00c8 necessaria una riforma urgente, forte e strutturale del Fondo Monetario Internazionale, per prevenire le crisi e per aiutare a fornire soluzioni\u201d. Riferendosi implicitamente al fatto che l'intento dell'originale sistema di Bretton Woods era di incoraggiare lo sviluppo economico, Kirchner avvert\u00ec che il FMI doveva cambiare quella direzione che l'aveva portato a passare da una posizione di prestatore di fondi per lo sviluppo ad una di creditore che reclama privilegi.\nDurante il fine settimana del 1 e 2 ottobre 2004, all'incontro annuale del FMI e della Banca Mondiale, i leader del FMI, dell'Unione europea, del G7, e dell'Institute of International Finance, avvisarono il presidente Kirchner che l'Argentina doveva innanzitutto arrivare ad un accordo immediato di ristrutturazione del debito con i \"fondi speculativi vulture\", poi aumentare il proprio avanzo primario di bilancio per pagare pi\u00f9 debito ed infine imporre riforme strutturali per dimostrare alla comunit\u00e0 finanziaria mondiale di meritarsi prestiti ed investimenti.\nNel 2005, quando un consistente e crescente avanzo fiscale lo rese possibile, l'Argentina adott\u00f2 una politica di disindebitamento verso il FMI: inizi\u00f2 a pagare il Fondo regolarmente, evitando il pi\u00f9 possibile rinegoziazioni, cos\u00ec da guadagnare indipendenza da esso. Il 15 dicembre 2005, seguendo un'iniziativa simile a quella attuata dal Brasile, il presidente Kirchner annunci\u00f2 improvvisamente che l'Argentina avrebbe pagato l'intero debito al FMI. I pagamenti del debito, per un totale di 9,810 miliardi di dollari, erano stati precedentemente fissati in un programma rateale che sarebbe durato fino al 2008. L'Argentina ripag\u00f2 il debito con le riserve di valuta estera della banca centrale.\nIn un rapporto del giugno 2006, un gruppo di esperti indipendenti assoldati dal FMI per revisionare il lavoro del suo \"Independent Evaluation Office\" (IEO) dichiar\u00f2 che la valutazione del caso argentino aveva sofferto una manipolazione delle informazioni ed una mancanza di collaborazione da parte del FMI; si sostiene che l'IEO abbia ammorbidito eccessivamente le proprie conclusioni per evitare di criticare il consiglio direttivo del FMI."}
{"id": "2738725", "revid": "228587", "url": "https://it.wikipedia.org/wiki?curid=2738725", "title": "Artiglio di Archimede", "text": "L'artiglio di Archimede (greco: \u1f09\u03c1\u03c0\u03ac\u03b3\u03b7), o mano di ferro, era un'antica arma ideata da Archimede per difendere le mura di Siracusa dagli assalti nemici.\nDescrizione.\nNonostante la sua vera natura non sia chiara, i racconti degli antichi storici sembrano descriverla come una sorta di gru armata con un gancio attaccato ad una corda in grado di sollevare parzialmente le navi nemiche dall'acqua, per poi farla rovesciare o cadere.\nQueste macchine furono usate soprattutto durante la seconda guerra punica nel 214 a.C., quando la Repubblica romana attacc\u00f2 Siracusa con una flotta composta di almeno 120 quinquereme guidate da Marco Claudio Marcello. Quando la flotta romana si avvicin\u00f2 alle mura cittadine approfittando dell'oscurit\u00e0, furono usate le macchine, affondando molte navi e spargendo la confusione negli assalitori. Storici come Polibio e Tito Livio attribuiscono molte perdite romane a questi macchinari, assieme all'uso delle catapulte inventate anch'esse da Archimede.\nIl funzionamento di questa invenzione fu testato nel 1999 all'interno di un programma della BBC, \"Secrets of the Ancients\", e poi di nuovo nel 2005 da Discovery Channel in \"Superweapons of the Ancient World\" riunendo un gruppo di ingegneri. In sette giorni riuscirono a testare la loro creazione. Furono in grado di sollevare ed affondare una nave romana. Nonostante questo non provi l'esistenza dell'artiglio, perlomeno ne dimostra la fattibilit\u00e0."}
{"id": "2738728", "revid": "228587", "url": "https://it.wikipedia.org/wiki?curid=2738728", "title": "Stella di Gallipoli", "text": "La medaglia di guerra ottomana (in turco:\"Harp Madalyas\u0131\"), meglio conosciuta col nome di Stella di Gallipoli o Mezzaluna di ferro (in tedesco \"Eiserner Halbmond\", con allusione alla Croce di ferro) fu una decorazione militare dell'Impero ottomano istituita dal sultano Mehmet V il 1\u00ba marzo 1915 per atti d'onore in battaglia. Essa venne conferita durante tutta la prima guerra mondiale ai turchi ed agli alleati delle potenze centrali occupate sul territorio turco.\nDisegno e composizione.\nLa decorazione si compone di tre elementi: una medaglia, un nastro ed una barretta di campagna.\nLa medaglia, realizzata in bronzo placcato di nichel, era composta da una stella a cinque punte di 56mm di diametro da braccio a braccio. La stella era smaltata di rosso, bordata d'argento e pomata d'oro. Al centro si trovava una mezzaluna d'argento riportante il monogramma simbolico del sultano Mehmed V e sotto la data 1333 (nel calendario cristiano 1915). Il retro era color argento e riportava una spilla per appuntare la medaglia all'uniforme di gala.\nIl nastro era rosso affiancato da una striscia bianca per parte per i combattenti e bianco con una striscia rossa per parte per i non combattenti. Il nastro era utilizzato in sostituzione della decorazione sulla divisa quotidiana. Per i militari tedeschi e austriaci che avessero gi\u00e0 ricevuto anche la Croce di Ferro che aveva la medesima tradizione di apporre un nastro in sostituzione della decorazione stessa sulla divisa quotidiana, la Stella di Gallipoli occupava il secondo posto dopo la Croce tedesca.\nLa barretta di campagna serviva per completare il nastro e identificare le campagne alle quali l'insignito aveva preso parte:"}
{"id": "2738729", "revid": "28592", "url": "https://it.wikipedia.org/wiki?curid=2738729", "title": "Conti Rusca", "text": ""}
{"id": "2738732", "revid": "15756", "url": "https://it.wikipedia.org/wiki?curid=2738732", "title": "Giovanni David (pittore)", "text": "Biografia.\nGiovanni David nacque a Cabella Ligure in val Borbera nel 1743 divenne pittore e incisore dell'importante famiglia genovese dei Durazzo.\nNel 1770, Giovanni David parte per Roma dove migliora la sua formazione con Domenico Corvi.\nNel 1775 una sua pittura, \"Mos\u00e8 che mostra le tavole della legge\" vince il primo premio all'Accademia di San Luca di Roma e nello stesso anno si trasferisce a Venezia con l'ambasciatore genovese Giacomo Durazzo.\nA Venezia si occupa della decorazione del Teatro La Fenice.\nNel 1780 ritorna a Genova e viaggia da l\u00ec verso la Francia, Regno Unito e Paesi Bassi.\nGiovanni David decora il Salone del Maggior Consiglio al Palazzo Ducale di Genova.\nAlcuni suoi quadri sono esposti all'Accademia Ligustica di Belle Arti a Genova."}
{"id": "2738736", "revid": "326822", "url": "https://it.wikipedia.org/wiki?curid=2738736", "title": "Touru Fujisawa", "text": ""}
{"id": "2738738", "revid": "585241", "url": "https://it.wikipedia.org/wiki?curid=2738738", "title": "Cattedrale della Trinit\u00e0", "text": ""}
{"id": "2738741", "revid": "124246794", "url": "https://it.wikipedia.org/wiki?curid=2738741", "title": "Verbi irregolari italiani", "text": "Nella lingua italiana sono presenti diversi verbi irregolari (quasi tutti concentrati nella seconda coniugazione), ovvero verbi che mostrano una sorta di irregolarit\u00e0 sotto i seguenti punti di vista:\nElenco di verbi irregolari italiani.\nDi seguito i verbi italiani che presentano correntemente (anche per forme rare o letterarie purch\u00e9 attuali) irregolarit\u00e0 rispetto alla coniugazione dei verbi regolari; non sono, invece, elencati i verbi semplicemente difettivi (mancanti di un modo o di un tempo verbale), n\u00e9 i cosiddetti verbi incoativi (capire \u2192 cap\"isc\"o).\nI verbi sono principalmente raggruppati secondo un criterio etimologico (sono dunque possibili pi\u00f9 gruppi che presentino le medesime irregolarit\u00e0 morfologiche) e indicizzati sotto quello che pu\u00f2 essere ritenuto il capostipite, o in sua assenza il primo in ordine alfabetico.\nPrima coniugazione.\nVerbo praticamente sovrabbondante per la compresenza di due radici tematiche, etimologicamente diverse, nell'indicativo e del congiuntivo presente: \"and\"- dall'etimo incerto che per\u00f2 forma coniugazioni regolari, e \"vad\"- radice suppletiva dal latino \nSi coniugano come \"andare\":\nSi coniugano come \"dare\": \nSi coniugano come \"stare\": \nSeconda coniugazione.\nSono di norma irregolari e seguono gli stessi meccanismi i verbi che terminano in -\"cere\", -\"gere\", -\"gnere\", -\"gliere\" e -\"dere\" (esempi: \"vincere, vinsi, vinto; piangere, piansi, pianto; spendere, spesi, speso\"). Maggiori eccezioni sono i verbi \"credere\" e \"vendere\", entrambi regolari.\nSeconda coniugazione A-B.\nSi coniugano come \"accendere\": \nSi coniugano come \"accludere\": \nSi coniugano come \"accorgere\": \nDal latino - alla base della forma arcaica \"adducere\", che spiega le radici in \"adduc-\", successivamente sincopato in \"addurre\", stesso fenomeno alla base del futuro e del condizionale.\nSi coniugano come \"addurre\": \nNon si tratta propriamente di un verbo irregolare, ma del paradigma misto di due verbi corradicali di seconda e terza coniugazione (adempire), le cui forme del primo hanno predominato nei presenti (anche se le forme incoative in -isc- sono comunque valide), mentre quelle dell'altro nei restanti tempi dove sono caldeggiate.\nSi coniugano come \"adempiere\": \nSi coniugano come \"affliggere\": \nVerbo non attestato in nessun altro tempo\nSi coniugano come \"alludere\": \nSi coniugano come \"ancidere\": \nSi coniugano come \"annettere\": \nSi coniugano come \"appendere\":\nSi coniugano come \"ardere\":\nSi coniugano come \"ascondere\":\nPer spiegare la desinenza -\"ito\" nel participio, Mastrofini avanzi l'ipotesi che sia esistita una variante alla terza coniugazione *\"assistire\" diffuso a livello popolare ma non attestatosi nella lingua letteraria.\nSi coniugano come \"assistere\":\nSi coniugano come \"assolvere\": \nSi coniugano come \"assurgere\": \nSi coniugano come \"avellere\": \nDal latino che spiega l'origine della radice delle forme irregolari \"abb\"- o \"ebb\"-, e giustifica la presenza dell'\"h\"- distintiva.\nSi coniugano come \"avere\": \nSi coniugano come \"avertere\": \nSincope dell'antico b\u00e9vere da cui l'attuale radice \"bev\"- presente in tutti i tempi non sincopati.\nSi coniugano come \"bere\": \nSeconda coniugazione C-D.\nSi coniugano come \"cadere\": \nVerbo attestato solo alla terza persona singolare.\nVariante antica da cui il participio.\nSi coniugano come \"cernere\": \nSi coniugano come \"chiedere\": \nSi coniugano come \"chiudere\": \nVariante antica \"cignere\" con -\"gn\"- al posto di -\"ng\"- davanti alle desinenze inizianti per i- e e-.\nSi coniugano come \"cingere\": \nIn passato usato anche con la sua variante sincopata \"corre\".\nSi coniugano come \"cogliere\": \nSi coniugano come \"comprimere\": \nSi coniugano come \"concedere\": \nLa radice \"conobb-\" deriva dal con mutazione di -v- in -b- ecc. Varianti antiche , \nSi coniugano come \"conoscere\": \nSi coniugano come \"contessere\": \nSi coniugano come \"contundere\": \nSi coniugano come \"convergere\": \nSi coniugano come \"correre\": \nLa radice \"crebb\"- come evoluzione della latina \"crev\"-.\nSi coniugano come \"crescere\": \nSecondo la regola del dittongo mobile, in tutto il resto della coniugazione regolare sarebbe preferibile la radice \"coc\"- a quella dittongata \"cuoc\"-.\nSi coniugano come \"cuocere\": \nSi coniugano come \"devolvere\": \nSi coniugano come \"detrudere\": \nSi coniugano come \"difendere\": \nSi coniugano come \"diligere\": \nVariante antica \"dipignere\" con -\"gn\"- al posto di -\"ng\"- davanti alle desinenze inizianti per i- e e-) \nSi coniugano come \"dipingere\": \nSi coniugano come \"dirigere\": \nSi coniugano come \"discutere\": \nSi coniugano come \"distinguere\": \nSi coniugano come \"dividere\": \nSi coniugano come \"dolere\": \nDal latino che spiega l'origine della radice \"debb\"- da cui anche \"dobb\"-, e anche dell'antica forma \"devere\", da cui la radice \"dev\"-, di cui si hanno tracce di un uso antico in tutte le forme con sostituzione di \"do\"- in \"de\"- anche con le varianti desinenziali antiche o poetiche.\nSi coniugano come \"dovere\": \nSeconda coniugazione E-L.\nSi coniugano come \"eccellere\": \nSi coniugano come \"elidere\": \nSi coniugano come \"ergere\": \nSi coniugano come \"esigere\":\nSi coniugano come \"esimere\":\nSi coniugano come \"espellere\": \nSi coniugano come \"esplodere\": \nDal latino da cui derivano la maggior parte delle irregolarit\u00e0 del verbo comprese le radice \"er\"- e \"fu\"- e \"fos\"-, queste ultime anticamente tutte in \"fus\"- \nSi coniugano come \"essere\": \nSi coniugano come \"evadere\": \nDa sincope dell'arcaico \"facere\" (latino ) - con occasionale passaggio dalla seconda alla prima coniugazione. Soltanto 3 voci impiegano desinenze della prima coniugazione, mentre ben 23 voci impiegano desinenze della seconda. Conserva spesso la vocale tematica \"e\" in alcune forme (\"facemmo, facevi\").\nSi coniugano come \"fare\": \nSi coniugano come \"figgere\": \nSi coniugano come \"fingere\": \nSi coniugano come \"flettere\": \nSi coniugano come \"fondere\": \nVariante antica \"fragnere\" con -gn- al posto di -ng- davanti alle desinenze inizianti per i- e e-.\nSi coniugano come \"frangere\": \nSi coniugano come \"friggere\": \nSi coniugano come \"fulgere\": \nSi coniugano come \"fungere\": \nSi coniugano come \"giacere\": \nVariante antica \"giugnere\" con -gn- al posto di -ng- davanti alle desinenze inizianti per i- e e-.\nSi coniugano come \"giungere\": \nSi coniugano come \"godere\": \nSi coniugano come \"leggere\": \nSeconda coniugazione M-R.\nSi coniugano come \"mettere\": \nSi coniugano come \"mergere\": \nSi coniugano come \"mordere\": \nSecondo la regole del dittongo mobile, in tutte le voci regolari (quindi * compresi) sarebbe da preferirsi la radice \"mov\"- in luogo di quella dittongata \"muov\"-.\nSi coniugano come \"muovere\": \nSi coniugano come \"nascere\": \nSecondo la regola del dittongo mobile, in tutte le voci regolari (quindi * comprese) sarebbe da preferirsi la radice \"noc\"-, in luogo di quella dittongata \"nuoc\"-, comprese le voci con doppia -cc-, \"nocc\"- (**), trattandosi di sillaba chiusa.\nSecondo la regola del dittongo mobile, in tutte le voci regolari (quindi * compresi) sarebbe da preferirsi la radice -\"cot\"- in luogo di quella dittongata -\"cuot\"-.\nSi coniugano come \"percuotere\": \nSi coniugano come \"perdere\": \nSi coniugano come \"piacere\": \nVariante antica \"piagnere\" con -gn- al posto di -ng- davanti alle desinenze inizianti per i- e e-.\nSi coniugano come \"piangere\": \nSi coniugano come \"piovere\": \nSi coniugano come \"porgere\": \nDal latino alla base della forma arcaica \"ponere\", che spiega le radici in \"pon(g)\"-, successivamente sincopato in \"porre\", stesso fenomeno alla base del futuro e del condizionale.\nSi coniugano come \"porre\": \nSi coniugano come \"prendere\": \nSi coniugano come \"proteggere\": \nVariante antica \"pugnere\" con -gn- al posto di -ng- davanti alle desinenze inizianti per i- e e-\nSi coniugano come \"pungere\": \nSi coniugano come \"radere\": \nSi coniugano come \"reggere\": \nSi coniugano come \"rendere\": \nSi coniugano come \"ridere\": \nSi coniugano come \"rimanere\": \nSi coniugano come \"rispondere\": \nSi coniugano come \"rodere\": \nSi coniugano come \"rompere\": \nSeconda coniugazione S-Z.\nSi coniugano come \"sapere\": \nSi coniugano come \"scegliere\": \nSi coniugano come \"scendere\": \nSi coniugano come \"scindere\": \nSi coniugano come \"sciogliere\": \nSi coniugano come \"scrivere\": \nVariante antica \"escuotere\"\nSi coniugano come \"scrivere\": \nNel resto delle coniugazione \u00e8 possibile solo la radice monottongata \"sed\"-, conformemente alla regola del dittongo mobile, in tutto \u00e8 prevista, la quale sarebbe preferibile anche nel futuro semplice e nel condizionale, pur essendo oggi ormai prevalente la radice dittongata \"sied\"-.\nSi coniugano come \"sedere\": \nSi coniugano come \"sorgere\": \nSi coniugano come \"spandere\": \nSi coniugano come \"spargere\": \nSi coniugano come \"spegnere\": \nSi coniugano come \"spergere\":\nSi coniugano come \"spingere\":\nSi coniugano come \"stringere\":\nSi coniugano come \"struggere\":\nSi coniugano come \"suadere\": \nSi coniugano come \"sumere\":\nSi coniugano come \"tacere\": \nSi coniugano come \"tendere\": \nSi coniugano come \"tenere\": \nSi coniugano come \"tergere\": \nSi coniugano come \"tingere\": \nSi coniugano come \"togliere\": \nSi coniugano come \"torcere\": \nSi coniugano come \"trarre\": \nSi coniugano come \"ungere\": \nSi coniugano come \"valere\": \nSi coniugano come \"vedere\": \nSi coniugano come \"vellere\": \nSi coniugano come \"vincere\": \nSi coniugano come \"vivere\": \nSi coniugano come \"volere\": \nSi coniugano come \"volgere\": \nTerza coniugazione.\nSi coniugano come \"apparire\":\nSi coniugano come \"aprire\":\nSi coniugano come \"convertire\":\nSi coniugano come \"coprire\":\nSarebbe quasi meglio definirlo un verbo semplicemente \"anomalo\" piuttosto che \"irregolare\", dato che il suo inserimento nelle lista \u00e8 dovuto all'aggiunta di una -i- diacritica, in quelle voci dove tutti gli altri verbi in -\"cire\" inseriscono l'infisso -isc- (\"coniugazione incoativa\"), per mantenere la pronuncia dolce delle -c tematica; sono comunque errate forme come *\"cucisco\" o *\"cuciscano\" (v. fuggire).\nSi coniugano come \"cucire\":\nDa sincope del latino - con conseguente passaggio dalla seconda alla terza coniugazione, per cui conserva spesso la vocale tematica \"e\" in alcune forme (\"dicevo, dicessi\").\nSi coniugano come \"dire\":\nSi coniugano come \"empire\":\nNon \u00e8 un verbo propriamente \"irregolare\" semmai \"anomalo\", dato che il suo inserimento nella lista \u00e8 dovuto al fatto che, contrariamente a tutti gli altri verbi in -\"gire\", non inserisce l'infisso -\"isc (coniugazione incoativa)\" per mantenere inalterato il suono \"dolce\" dell -g tematica, ma lo muta in quello \"duro\" (v. cucire).\nSi coniugano come \"fuggire\":\nSi coniugano come \"inferire\":\nSi coniugano come \"morire\":\nSi coniugano come \"offrire\":\nSi coniugano come \"salire\":\nSi coniugano come \"sentire\":\nSi coniugano come \"seppellire\":\nSi coniugano come \"sparire\":\nSi coniugano come \"udire\":\nSi coniugano come \"uscire\":\nSi coniugano come \"venire\":\nVerbi anticamente irregolari.\nCi sono verbi oggi regolari che in antichit\u00e0, ma alcuni anche solo fino a pochi decenni fa, presentavano delle forme irregolari\nOggi regolare, anticamente ammetteva le forme (v concedere):\nsi coniugavano come \"cedere\":\nOggi regolare, anticamente ammetteva le forme:\nsi coniugavano come \"costruire\":\nOggi regolare, anticamente ammetteva le forme \nOggi regolare, anticamente ammetteva le forme:\nOggi regolare, anticamente ammetteva le forme:\nOggi regolare, anticamente ammetteva le forme:\nsi coniugavano come \"premere\":\nOggi regolare, anticamente ammetteva le forme:\nsi coniugavano come \"seguire\":"}
{"id": "2738743", "revid": "1543377", "url": "https://it.wikipedia.org/wiki?curid=2738743", "title": "Khanda (sikhismo)", "text": "Il Khanda \"(punjabi: \u0a16\u0a70\u0a21\u0a3e, kha\u1e47\u1e0d\u0101)\" \u00e8 il simbolo del Sikhismo, formato da due scimitarre, un pugnale a due tagli e un disco, e rappresenta il potere creativo universale. Per la sua importanza pu\u00f2 essere paragonato alla Croce, simbolo del Cristianesimo, e alla Stella di David, simbolo dell'Ebraismo. \u00c8 anche l'emblema della Nishan Sahib, bandiera sacra del Sikhismo.\nIl nome del simbolo deriva dalla spada a doppio taglio che appare al centro del logo, chiamata anch'essa Khanda, la quale rappresenta il potere onnipotente del Creatore. Il cerchio posto al centro, chiamato Chakar (o Chakkar), \u00e8 senza inizio n\u00e9 fine e simboleggia l'infinito e la perfezione di Dio, mentre le due lame all'esterno, dette Kirpans, sono una metafora dell'equilibrio spirituale e temporale dell'universo. Per un Sikh, infatti, gli aneliti spirituali e gli obblighi per la societ\u00e0 devono avere la stessa importanza.\nIl Khanda viene identificato con il codice U+262C (\u262c), appartenente al sistema di codifica Unicode."}
{"id": "2738744", "revid": "339392", "url": "https://it.wikipedia.org/wiki?curid=2738744", "title": "Chiesa Uniata", "text": ""}
{"id": "2738745", "revid": "125720415", "url": "https://it.wikipedia.org/wiki?curid=2738745", "title": "Giuseppe Castruccio", "text": "Biografia.\nNato a Genova, in giovent\u00f9 si dedic\u00f2 allo sport, divenendo socio del , arrivando a giocare nella prima squadra.\nAllo scoppio della guerra diventa ufficiale in aeronautica dove guadagn\u00f2 una medaglia d'oro al valore militare.\nTerminato il conflitto si dedic\u00f2 alla carriera diplomatica.\nDivenuto nel 1943 console ad Atene, con Guelfo Zamboni partecip\u00f2 al salvataggio di 350 ebrei.\nAl termine del secondo conflitto mondiale torna a Genova.\nSar\u00e0 punto di riferimento per i giornalisti sportivi interessati alla storia del Genoa, divenendo una sorta di \"memoria storica\" del club rossoblu.\n\u00c8 scomparso nel 1985 a 97 anni.\nLa rotonda di fronte all'aeroporto di Genova e un albero nel Giardino dei Giusti di Salonicco sono intitolati a lui.\nCarriera calcistica.\nCresciuto calcisticamente nel , nel 1904 vinse con i rossoblu la Seconda Categoria, una sorta di campionato giovanile ante-litteram, battendo nella finale del 17 aprile 4 a 0 la squadra riserve della .\nLa stagione seguente, il 26 febbraio 1905, gioca nella rotonda vittoria per 4 a 0 contro l' che permise la vittoria nelle eliminatorie liguri.\nImpiegato per lo pi\u00f9 nella squadra riserve, gioc\u00f2 la sua unica partita da titolare con la prima squadra del nella stagione del 1907 nell'incontro di qualificazione perso dai \"Grifoni\" per 3 a 1 contro l'.\nFu impiegato nell'amichevole inaugurale del nuovo campo sportivo di San Gottardo dell'8 dicembre 1907 contro l'equipaggio della nave britannica Canopic.\nVanta anche 2 presenze in Palla Dapples.\nPilota di dirigibile.\nCon l'entrata nella prima guerra mondiale dell'Italia, Castruccio viene chiamato al fronte.\nDiviene pilota di dirigile con il grado di tenente, in azioni di spionaggio e bombardamento sull'M.10.\nIl 22 settembre 1917, nel mezzo di un'eroica azione militare, port\u00f2 in salvo il dirigibile italiano M10 di Casarsa della Delizia gravemente danneggiato dagli austriaci e il re Vittorio Emanuele III d'Italia gli confer\u00ec la medaglia d'oro al valore militare, riconoscimento piuttosto raro per un vivente.\nDal 4 novembre successivo \u00e8 all'Aeroporto di Ferrara prendendo servizio sull'M.15 del Capitano Francesco Pricolo.\nCarriera diplomatica.\nDopo il conflitto, intraprese la carriera diplomatica.\nDiviene console di Salonicco il 18 giugno del 1943, al posto di Guelfo Zamboni.\nViene cos\u00ec a conoscenza dell'opera di salvataggio degli ebrei di Salonicco che il precedente console stava conducendo.\nApprofittando della sua posizione, pot\u00e9 falsificare la nazionalit\u00e0 di molti ebrei greci, spacciandoli per ebrei italiani od italiani, quindi trasferibili ad Atene, occupata dall'esercito italiano ed evitare loro la deportazione nei campi di sterminio nazisti.\nRiusc\u00ec a salvare, secondo i calcoli del capitano Lucillo Merci, di stanza a Salonicco come interprete, 113 ebrei e 323 italiani o italianizzati, compresi alcuni ricercati dalla Gestapo.\nDopo l'8 settembre, i tedeschi occupano il consolato italiano di Salonicco ma, Castruccio aveva gi\u00e0 distrutto tutta la documentazione che avrebbe testimoniato la sua azione di salvataggio, proteggendo se stesso e le genti da lui trasferite ad Atene.\nA dicembre il consolato viene chiuso e Castruccio torna in Italia, non prima di essere intervenuto a favore dei militari italiani che avevano collaborato con lui ad organizzare il \u00abtreno della salvezza\u00bb."}
{"id": "2738749", "revid": "89688", "url": "https://it.wikipedia.org/wiki?curid=2738749", "title": "MTV VMA", "text": ""}
{"id": "2738750", "revid": "28592", "url": "https://it.wikipedia.org/wiki?curid=2738750", "title": "Cattedrale della Santa Trinit\u00e0", "text": ""}
{"id": "2738753", "revid": "89688", "url": "https://it.wikipedia.org/wiki?curid=2738753", "title": "MTV VMAs", "text": ""}
{"id": "2738755", "revid": "1647404", "url": "https://it.wikipedia.org/wiki?curid=2738755", "title": "Santa Baby", "text": "Santa Baby \u00e8 una moderna e famosa canzone natalizia statunitense, scritta da Joan Javits, Philip Springer, Fred Ebb e Tony Springer (anche se l'attribuzione a quest'ultimo autore pare essere inesatta, ) ed interpretata per la prima volta nel 1953 da Eartha Kitt da cui fu incisa nuovamente anche nel 1963.\nIl brano \u00e8 stato in seguito \"ripreso\" da altri cantanti, soprattutto da interpreti femminili (quali Marilyn Monroe, Madonna, Kylie Minogue, The Pussycat Dolls, ecc.)..\nTesto.\nIl testo \u00e8 tutto fuorch\u00e9 la rappresentazione di un Natale caritatevole, \"clich\u00e9\" della stagione comune anche a molte canzoni natalizie, bens\u00ec \u00e8 la raffigurazione dell'aspetto consumistico della festa portato agli eccessi.\n\"Santa Baby\" parla infatti di una donna che si rivolge a Babbo Natale per chiedergli regali futili e costosi quali pellicce, yacht e gioielli.\nVersioni discografiche &amp; interpretazioni varie.\nOltre che da Eartha Kitt, il brano \u00e8 stato inciso e/o interpretato, tra gli altri, anche da:"}
{"id": "2738757", "revid": "228587", "url": "https://it.wikipedia.org/wiki?curid=2738757", "title": "Punto di rammollimento", "text": "In scienza dei materiali, il punto di rammollimento \u00e8 un particolare stato termodinamico (rappresentato da determinate condizioni di temperatura e pressione) in corrispondenza del quale un materiale che non abbia un punto di fusione definito (ad esempio lega metallica o materiale plastico) comincia a modificare il proprio stato di aggregazione da solido a fluido.\nNel caso del vetro (che \u00e8 un \"fluido sottoraffreddato\", quindi \u00e8 un solido amorfo) il punto di rammollimento corrisponde alle condizioni di temperatura e pressione alle quali il vetro collassa su se stesso se viene applicato un carico relativamente basso.\nIl punto di rammollimento pu\u00f2 essere misurato attraverso le seguenti norme ASTM o UNI:\nNella seguente tabella sono riportati i punti di rammollimento di alcuni tipi di vetro:\nProva di Vicat.\nLa prova di Vicat, normata secondo ASTM-D1525 o ISO 306, consiste nell'utilizzo di un penetratore circolare con sezione trasversale di 1\u00a0mm\u00b2 sottoposto a un carico di 10\u00a0N o 50\u00a0N sulla superficie del materiale in esame. La temperatura alla quale il penetratore entra nel materiale alla profondit\u00e0 di 1\u00a0mm coincide con la temperatura di Vicat.\n\"Ring and ball\".\nDetto anche \"palla-anello\", questo metodo si applica al bitume e ad altre sostanze plastiche o resinose.\nIn questo test, il punto di rammollimento di una sostanza \u00e8 misurato osservando la temperatura alla quale una biglia d'acciaio di dimensioni standardizzate attraversa un anello riempito con il campione, il tutto immerso in un bagno termostatico di acqua (per punti di rammollimento inferiori a 80\u00a0\u00b0C) o glicerolo (per punti di rammollimento superiori).\nLa temperatura del bagno termostatico viene aumentata di 5\u00a0\u00b0C al minuto; il peso della biglia deforma il campione che scivola lentamente attraverso l'anello. Il punto di rammollimento \u00e8 la temperatura registrata nel momento in cui il campione tocca una piastra posta 25 millimetri sotto l'anello.\nLe dimensioni della biglia e dell'anello sono normate dalle agenzie nazionali di standardizzazione."}
{"id": "2738759", "revid": "1391549", "url": "https://it.wikipedia.org/wiki?curid=2738759", "title": "Cisco (Minnesota)", "text": "Cisco \u00e8 l'insieme dei resti di una comunit\u00e0 non incorporata che si trova lungo la Soo Line Railroad e la US 59 nella Contea di Polk, Stati Uniti, all'incirca quattro miglia a nord della citt\u00e0 di Erskine, Minnesota, .\nStoria.\nIniziato con la costruzione della ferrovia, Cisco era una stazione d'acqua e raccordo ferroviario. Una volta, Cisco vantava un silos, un recinto per bestiame e una scuola, in aggiunta ai servizi ferroviari e a diverse abitazioni. Con la fine del treno a vapore la ferrovia non pass\u00f2 pi\u00f9 da Cisco. Entro il 1983, Cisco si era ridotto a un paio di case; entrambe, come la citt\u00e0, sono solo un ricordo al giorno d'oggi."}
{"id": "2738762", "revid": "28592", "url": "https://it.wikipedia.org/wiki?curid=2738762", "title": "Monastero Ipatiev", "text": ""}
{"id": "2738765", "revid": "773636", "url": "https://it.wikipedia.org/wiki?curid=2738765", "title": "Thon", "text": ""}
{"id": "2738768", "revid": "28592", "url": "https://it.wikipedia.org/wiki?curid=2738768", "title": "Michele Romanov", "text": ""}
{"id": "2738769", "revid": "827882", "url": "https://it.wikipedia.org/wiki?curid=2738769", "title": "Croce d'onore della guerra mondiale", "text": "La Croce d'onore della guerra mondiale (in tedesco \"Weltkriegs-Ehrenkreuz\" o \"Ehrenkreuz des Weltkrieges\") \u00e8 una medaglia della Germania nazista concessa ai superstiti della prima guerra mondiale che avessero militato nell'esercito tedesco.\nStoria.\nNel luglio 1934, su proposta del presidente Paul von Hindenburg, il governo tedesco fond\u00f2 l'onorificenza della croce d'onore della Guerra Mondiale. Essa venne concessa ai veterani di guerra ed ai superstiti della Prima Guerra Mondiale. Lo statuto dell'onorificenza venne approvato e firmato il 13 luglio 1934. Essa venne concessa in tre gradi:\nLa Croce d'onore venne concessa ai veterani in numero di 6.202.883 persone solo nel 1936. Le croci per parenti furono in totale circa 1.000.000.\nIl 15 maggio 1934, sulla base delle decisioni prese in campo politico e sociale da Hitler, venne precisato che tale croce non poteva essere concessa agli ebrei, anche se Hindenburg rimase irremovibile e non toller\u00f2 alcuna eccezione, ma ci\u00f2 fu rispettato sin tanto che egli fu in vita.\nInsegne.\nTutte e tre le tipologie hanno la medesima forma e le medesime dimensioni circa la decorazione: la croce \u00e8 3,7\u00a0cm x 3,7\u00a0cm ed \u00e8 modellata sulla forma della Croce di Ferro, con le braccia curve.\nLa \"Croce per i combattenti\" era realizzata in bronzo ed aveva al centro una corona di foglie di quercia entro la quale erano indicate le date, \"1914\" e \"1918\", di inizio e fine del primo conflitto mondiale. Il nastro era composto da una striscia rossa centrale, attorniata da una striscia nera per parte, quindi da una striscia bianca per parte e nuovamente da una striscia nera per parte. Vi erano appuntate due spade incrociate di bronzo.\nLa \"Croce per i partecipanti\" era realizzata in bronzo ed aveva al centro una corona di foglie d'alloro entro la quale erano indicate le date, \"1914\" e \"1918\", di inizio e fine del primo conflitto mondiale. Dietro la croce stavano due spade incrociate. Il nastro era composto da una striscia rossa centrale, attorniata da una striscia nera per parte, quindi da una striscia bianca per parte e nuovamente da una striscia nera per parte.\nLa \"Croce per le famiglie dei caduti\" era realizzata in ferro ed aveva al centro una corona di foglie di quercia entro la quale erano indicate le date, \"1914\" e \"1918\", di inizio e fine del primo conflitto mondiale. Il nastro era composto da una striscia rossa centrale, attorniata da una striscia bianca, quindi da una striscia nera per parte e nuovamente da una striscia bianca per parte."}
{"id": "2738775", "revid": "1840984", "url": "https://it.wikipedia.org/wiki?curid=2738775", "title": "Red Bull RB3", "text": "La Red Bull RB3 \u00e8 la monoposto disegnata da Adrian Newey utilizzata dalla scuderia austriaca Red Bull Racing durante la stagione 2007.\nI piloti sono lo scozzese David Coulthard e l'australiano Mark Webber, trasferitosi dalla Williams F1 dopo la deludente stagione 2006 (solo 7 punti e ben 11 ritiri su 18 gare). La RB3 \u00e8 la prima Red Bull ad utilizzare il motore Renault, dopo aver utilizzato nella stagione 2006 i motori Ferrari e nel 2005 il Motore V10 Cosworth.\nPresentazione.\nLa vettura fu presentata al Circuito di Catalogna il 26 gennaio e subito dest\u00f2 una grande somiglianza con le McLaren degli anni precedenti, come la MP4-20 del 2005 o la MP4-21 del 2006. Infatti queste due McLaren furono entrambe disegnate dallo stesso Adrian Newey.\nSpecifiche tecniche.\nLa RB3 era nata con gli specchietti in posizione esterna. Al secondo Gran Premio, per\u00f2, Coulthard richiese di spostarli pi\u00f9 vicino all'abitacolo. \nLa Brembo ha realizzato per il team austriaco le pinze dei freni messe in posizione coricate. \nA Barcellona sono arrivate delle nuove ciminiere integrate con i flap laterali, \u00e8 anche stato introdotto un nuovo alettone anteriore con i flap rialzati. Per evitare l'uso di profili flessibili, la federazione ha introdotto nell'alettone posteriore o 2 supporti rigidi distanti 250\u00a0mm dagli schermi laterali, oppure 3 supporti: 2 ai lati delle paratie e uno centrale. La Red Bull ha optato per la seconda scelta. \nAl Gran Premio d'Ungheria \u00e8 stato utilizzato un nuovo cofano motore, con forme pi\u00f9 rotonde e in Turchia venne introdotto il nuovo alettone anteriore con flap a ponte, in stile McLaren. Al Gran Premio del Giappone la Red Bull ha introdotto, insieme alla \" cugina \" Toro Rosso, una pinna triangolare, di scuola Toyota,nella zona del cambio, per migliorare l'efficienza del profilo inferiore dell'alettone posteriore e del canale centrale del diffusore.\nLa stagione.\nLa stagione si riveler\u00e0 un po' al di sotto delle aspettative, infatti solo Mark Webber riusc\u00ec a salire sul podio (terzo al Gran Premio d'Europa). L'australiano sarebbe potuto salire sul podio ancora in Giappone, sennonch\u00e9 Lewis Hamilton durante regime di Safety Car, causa pioggia, con delle manovre definite anti-sportive provoc\u00f2 la collisione fra il pilota della Toro Rosso Sebastian Vettel e lo stesso Webber.\nNel campionato costruttori la Red Bull si piazzer\u00e0 al quinto posto con 24 punti. In quello piloti David Coulthard si piazzera decimo con 14 punti, Webber sar\u00e0 dietro lo scozzese di 4 punti, in dodicesima posizione."}
{"id": "2738779", "revid": "28592", "url": "https://it.wikipedia.org/wiki?curid=2738779", "title": "Riazan", "text": ""}
{"id": "2738782", "revid": "466539", "url": "https://it.wikipedia.org/wiki?curid=2738782", "title": "O-Lan Jones", "text": "Biografia.\nEx moglie dell'attore Sam Shepard, da cui ha avuto un figlio, Jesse, nel 1970, dal 2003 \u00e8 sposata con Halldor Enard."}
{"id": "2738784", "revid": "842111", "url": "https://it.wikipedia.org/wiki?curid=2738784", "title": "Konstantin Melnikov", "text": ""}
{"id": "2738787", "revid": "305248", "url": "https://it.wikipedia.org/wiki?curid=2738787", "title": "Punto rammollimento", "text": ""}
{"id": "2738788", "revid": "1386670", "url": "https://it.wikipedia.org/wiki?curid=2738788", "title": "Area Campi", "text": ""}
{"id": "2738789", "revid": "237256", "url": "https://it.wikipedia.org/wiki?curid=2738789", "title": "Alexander Kaminsky", "text": ""}
{"id": "2738791", "revid": "547034", "url": "https://it.wikipedia.org/wiki?curid=2738791", "title": "Trattato di Aquisgrana (1668)", "text": "Il trattato di Aquisgrana del 1668 pose fine alla cosiddetta guerra di devoluzione.\nLa guerra di devoluzione.\nIl trattato pose fine alla cosiddetta \u00abguerra di devoluzione\u00bb, scoppiata l'anno precedente in seguito alle pretese di Luigi XIV di Francia sulle Fiandre (appartenenti alla Spagna). Il \u00abdiritto di devoluzione\u00bb, in alcune province fiamminghe, attribuiva i beni patrimoniali ai figli o alle figlie di primo letto, anche nel caso in cui fossero nati altri figli da un secondo matrimonio. La moglie di Luigi XIV, Maria Teresa d'Asburgo (1638-1683), era figlia di Filippo IV di Spagna, nata dal primo matrimonio di Filippo IV, mentre il successore di Filippo IV, Carlo II di Spagna, era figlio di seconde nozze. Alla Francia si contrappose una \"Tripla alleanza\" in appoggio della Spagna (Inghilterra, Svezia e Province Unite).\nIl trattato.\nIl trattato fu firmato il 2 maggio 1668 da una parte dalla Francia e dall'altra dalla potenze della \"Tripla alleanza\" (Spagna, Inghilterra e Svezia) e le Province Unite olandesi.\nNei Paesi Bassi meridionali il regno di Francia conserv\u00f2 le piazzeforti occupate dal suo esercito durante la campagna di Fiandra, nel corso della guerra di devoluzione, come le loro dipendenze, cio\u00e8:\nLa Francia rese alla Spagna la contea di Borgogna (approssimativamente l'attuale Franca Contea), da lei occupata, ma queste piazzeforti avevano un valore maggiore nella misura in cui esse indebolivano il sistema dei Paesi Bassi spagnoli e allontanavano la frontiera nord della Francia da Parigi."}
{"id": "2738796", "revid": "28592", "url": "https://it.wikipedia.org/wiki?curid=2738796", "title": "Viktor Hartmann", "text": ""}
{"id": "2738797", "revid": "254059", "url": "https://it.wikipedia.org/wiki?curid=2738797", "title": "Johann Ernst von Thun und Hohenstein", "text": "Biografia.\nJohann Ernst von Thun und Hohenstein nacque a Graz, in Austria, il 3 luglio 1643, da una nobile famiglia tirolese che aveva origini italiane. Venne destinato alla carriera ecclesiastica e ordinato sacerdote nel 1677 nella cattedrale di Salisburgo.\nNominato vescovo di Seckau il 29 dicembre 1679, alla morte del predecessore nel 1687 venne eletto arcivescovo di Salisburgo e fece il proprio ingresso ufficiale nell'arcidiocesi il 30 giugno di quell'anno. Uno dei suoi primi provvedimenti, in controtendenza per il suo tempo, fu il rifiuto categorico di sovvenzionare gli architetti italiani che a quel tempo erano tanto ammirati ed emulati in Austria. Questa sua opposizione, tra l'altro, blocc\u00f2 anche i lavori alla cattedrale cittadina che erano condotti perlopi\u00f9 da architetti e manodopera italiani.\nViene ricordato come il maggior committente dell'architetto Johann Bernhard Fischer von Erlach, il massimo rappresentante del barocco austriaco. Nel 1697 l'arcivescovo promosse grandemente anche lo sviluppo dell'Universit\u00e0 di Salisburgo e fu per questo che alla sua morte, il suo cervello venne donato all'universit\u00e0 e posto nella cappella dell'accademia e le sue interiora (simboleggianti la compassione) vennero donate all'Ospedale cittadino, mentre il suo cuore venne donato alla sua chiesa preferita, quella della Trinit\u00e0.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "2738798", "revid": "144796", "url": "https://it.wikipedia.org/wiki?curid=2738798", "title": "Johann Ernst von Thun", "text": ""}
{"id": "2738799", "revid": "767487", "url": "https://it.wikipedia.org/wiki?curid=2738799", "title": "...e dopo cadde la neve", "text": "...e dopo cadde la neve \u00e8 un film documentario del 2005, diretto da Donatella Baglivo\nTrama.\nIncentrato sul terremoto dell'Irpinia del 1980, in un primo momento si racconta la vita delle persone, prima della scossa, la lenta e dolce vita di tutti. Poi, il terremoto, e l'impronta che lascer\u00e0 impressa a vita nelle menti dei superstiti."}
{"id": "2738801", "revid": "118220162", "url": "https://it.wikipedia.org/wiki?curid=2738801", "title": "Odi barbare", "text": "Le Odi barbare di Giosu\u00e8 Carducci sono una raccolta di cinquanta liriche scritte tra il 1873 e il 1893.\nLa vicenda editoriale.\nLe \"Odi barbare\" ebbero molteplici edizioni e rivisitazioni. Furono infatti edite per la prima volta per la casa editrice Zanichelli nel 1877 all'interno della \u00abCollezione elzeviriana\u00bb, e comprendevano solamente 14 testi; furono quindi seguite da \"Nuove odi barbare\" del 1882 e del 1886; dalle \"Terze odi barbare\" del 1889 e infine da \"Delle odi barbare lettura\" del 1893.\nL'opera.\nIl libro rappresenta il tentativo da parte di Carducci di riprodurre la metrica quantitativa dei Greci e dei Latini con quella accentuativa italiana. I due sistemi sono decisamente diversi, ma gi\u00e0 altri poeti prima di lui si erano cimentati nell'impresa, dal Quattrocento in poi. Egli pertanto chiama le sue liriche \"barbare\" perch\u00e9 tali sarebbero parse non solo ad un Greco o ad un Latino, ma anche a moltissimi italiani del suo tempo.\nPredomina nelle \"Odi barbare\" il tema storico e fatalistico come ad esempio \"Dinanzi alle terme di Caracalla\", e \"\u201cMiramar\u201d\", sul destino dello sfortunato Massimiliano I del Messico. Altre volte vi sono scene paesaggistiche con accenti pi\u00f9 intimi, come nella poesia \"Alla stazione in una mattina d'autunno\". E ancora una volta i temi fondamentali della poesia carducciana sono gli affetti familiari, l'infanzia, la natura, la storia, la morte accettata con virile tristezza come nella poesia \"Nevicata\". Celeberrima l'ode \"Alla regina d'Italia\", ispirata alla visita che Umberto I e Margherita di Savoia fecero a Bologna tra il 4 e il 7 novembre 1878 e che scaten\u00f2 vive polemiche visto che il fino ad allora repubblicano Carducci sembrava lodare la monarchia: \u00abLa \"Rivista repubblicana\" di Milano del 26 novembre 1878 in un articolo del direttore Arcangelo Ghisleri [\u2026] dopo avere espresso l'indignazione del suo partito per l'inatteso voltafaccia del poeta, lo mandava a scuola di dignit\u00e0 dal Foscolo\u00bb."}
{"id": "2738806", "revid": "486946", "url": "https://it.wikipedia.org/wiki?curid=2738806", "title": "Sergei Vasilyevich Gerasimov", "text": ""}
{"id": "2738807", "revid": "6923", "url": "https://it.wikipedia.org/wiki?curid=2738807", "title": "Launceston Church Grammar School", "text": "La Launceston Church Grammar School \u00e8 una scuola primaria australiana di Launceston, centro della Tasmania.\nSebbene sia stata istituita nel 1846, l'attuale scuola si era gi\u00e0 formata nel 1981 dall'unione dei ragazzi provenienti dalla Launceston Grammar School e dalle ragazze provenienti dalla' Broadland House, Church of England Girls' Grammar School. L'istituto ha celebrato il suo centosessantesimo anno il 25 giugno del 2006 e mantiene la sua longevit\u00e0, dal momento che \u00e8 la pi\u00f9 vecchia scuola privata ad essere funzionante in Australia.\nL'istituto compete principalmente con il Scotch Oakburn College ed il St Patrick's College, Launceston per quanto riguarda il numero degli studenti, essendo queste scuole le pi\u00f9 grandi ed importanti presenti a Launceston.\nStoria.\nLa scuola \u00e8 stata fondata il 15 giugno, 1846 ed il Reverendo Henry Plow-Kane fu scelto come suo primo direttore. La scuola ha iniziato la sua attivit\u00e0 prima all'angolo Sud-Est di George ed Elizabeth Streets in Launceston, ma subito dopo poco tempo ha cominciato la costruzione di una nuova sede nella zona che si trova immediatamente dietro la St. John's Church.\nIn questo modo l'istituto inizi\u00f2 una durevole e stretta collaborazione con la St. John's Church e la Launceston Church Grammar School. Questo rapporto ha avuto un punto di rottura nel 1872, nel momento in cui la St. John's decise di riprendere indietro la terra utilizzata come campo da cricket al fine di costruire una Canonica.\nIl giorno dopo che la scuola apr\u00ec, 24 ragazzi di et\u00e0 mista si iscrissero e la Launceston fu descritta come \"una piccola citt\u00e0 con una popolazione di circa 8000 abitanti e che la citt\u00e0 era pi\u00f9 piccola persino di un piccolo villaggio con case sparpagliate.\" Nel 1848 il primo vescovo anglicano della Tasmania, Francis Russell Nixon, venne in visita alla scuola e fu tenuta una festa in suo onore. L'attuale vescovo della Tasmania continua questa tradizione di far visita alla scuola annualmente.\nLa scuola ha continuato a crescere con il passare degli anni e nel 1896, ha celebrato il suo cinquantesimo anno sotto la direzione di Wilkinson e Gillett con un Jubilee Service alla chiesa di St. John ed una grande cerimonia nell'Albert Hall.\nEntro il 1920 la scuola si era espansa oltre la propria zona e nel 1923 il suo nono direttore, il Reverendo John Walter Bethune, assistette al solo maggiore spostamento nella storia dell'istituto quando si risistemo' da Elizabeth Street al nuovo sito presso la Stephensons' Farm in Mowbray - acquistata per 2,000 pounds.\nQuesta scuola ha sofferto duramente durante gli anni della guerra poich\u00e9 gli studenti servivano il proprio paese, molti facendo il loro ultimo sacrificio. Il direttore Capt. N. Roff fu tra quelli che morirono durante un'azione nella Seconda guerra mondiale.\nIl successivo evento importante per la scuola fu il suo Centenario nel 1946 sotto la direzione di Vernon-Jones. Sebbene la scuola avesse costruito gi\u00e0 allora la propria Cappella, la nostra storia registra che \"La celebrazione finale del Centenario fu una messa tenuta nella chiesa originale con i membri della scuola presenti, e 200 studenti presenti e 250 Old Boys tutti allineati fuori la vecchia sede della scuola in Elizabeth Street e che marciarono fino alla St. John's Church, cos\u00ec come i ragazzi della Grammar School aveva fatto per tantissimi anni.\" Questa fu un'occasione toccante per molti Old Boys dal momento che vissero di nuovo la loro giovinezza, ed il vescovo dette un bellissimo discorso, spronando i ragazzi a sviluppare relazioni internazionali.\nI passati 50 anni hanno visto moltissimi altri eventi importanti per la scuola. Uno di questi fu l'apertura della scuola a tutti, e non solo pi\u00f9 ai maschi come in precedenza, nel 1972. Tutto questo sebbene, nel 1872, due ragazze di nome Edith Savigny e Mary Archer frequentarono l'istituto per diversi anni. Nel 1899, fu registrata l'iscrizione di 150 ragazzi ed una sola ragazza- Joyce Wilkinson. Nel 1921, Charlie Irvine, figlia di Mrs. Irvine, frequent\u00f2 anche lei l'istituto.\nNel 1981 la Grammar si un\u00ec alla Broadland House, Church of England Girls' Grammar School. Broadland House \u00e8 stata onorata con un memoriale alla St. John's Church.\nQuest'unione, segno' fortemente i futuri capitoli della storia della scuola.\nCampus.\nLa Senior School \u00e8 localizzata in cima al Stephenson's Bend in Mowbray Heights, Launceston e conta studenti dai 7 ai 12 anni. Questo sito include la cappella, la Poimena Art Centre, la School Hall, la palestra, la Boarding House ed adesso una nuova piscina. La cappella \u00e8 molto popolare per la celebrazione di matrimoni.\nLa Junior School si trova nella vecchia Boarding scholl nella parte est di Launceston. L'edificio ha visto in tempi recenti una ristrutturazione."}
{"id": "2738808", "revid": "767487", "url": "https://it.wikipedia.org/wiki?curid=2738808", "title": "Jail Bait", "text": "Jail Bait \u00e8 un film noir americano del 1954 diretto da Edward D. Wood Jr., tratto da una sceneggiatura scritta dallo stesso Wood e da Alex Gordon.\nDel cast fanno parte, tra gli altri, Timothy Farrel, nel ruolo del gangster che si sottopone ad un intervento di chirurgia plastica per sfuggire alla polizia e il famoso culturista Steve Reeves, futuro divo del peplum italiano, qui alla sua prima interpretazione. Le riprese, che durarono alcune settimane, ebbero luogo nel sud della California e furono effettuate solo di notte per conferire alla pellicola un'atmosfera cupa tipica del genere noir, del quale la trama presenta alcuni temi caratteristici quali la chirurgia plastica e il furto di identit\u00e0.\nTrama.\nDon Gregor, il figlio di un chirurgo plastico, \u00e8 incarcerato dalla polizia per detenzione illegale di arma da fuoco. L'ispettore e il luogotenente Lorenzo sospettano che il ragazzo sia socio del bandito Vic Brady. La sorella di Don, Marilyn, riesce a far scarcerare il fratello e non rivela nulla al padre. Il Dott. Gregor \u00e8 consapevole della vita segreta di suo figlio, ma crede che Don sia in fondo una brava persona e che metter\u00e0 la testa a posto. Brady progetta un furto in un teatro: Don \u00e8 riluttante all'idea e non vorrebbe essere coinvolto, ma \u00e8 intimorito da Brady. Durante il furto, Don uccide un sorvegliante notturno e Brady ferisce il contabile del teatro, scappando poi col libro paga del teatro. Brady teme che Don possa tradirlo e rivolgersi alla polizia, cos\u00ec lo uccide nascondendo il suo corpo in un armadio.\nPer eludere la polizia, Brady decide di sottoporsi ad un intervento di chirurgia plastica, perci\u00f2 contatta il Dott. Gregor, dicendogli che terr\u00e0 suo figlio in ostaggio sino a che l'operazione non sar\u00e0 terminata. Il Dott. Gregor inizia l'intervento nell'appartamento di Brady, ma scopre il cadavere di suo figlio nell'armadio: cerca di controllarsi e finire l'operazione. Due settimane pi\u00f9 tardi, quando le bende di Brady vengono rimosse, si scopre che le caratteristiche facciali di Brady sono uguali a quelle di Don. La polizia arriva col contabile del teatro che identifica \"Don\" come l'uomo che uccise il sorvegliante serale. Brady cerca di scappare, ma muore in una sparatoria con la polizia.\nProduzione.\nIl film, originariamente intitolato \"The Hidden Face\", fu prodotto dalla Howco i cui proprietari Joy Newton Houck Sr. e J. Francis White possedevano una propria catena di cinema nel sud degli USA. \"Jail Bait\" si ispira a \"Let 'Em Have it\" (1935), prodotto da Edward Small, nel quale si narra la storia di un gangster che si sottopone ad un intervento di chirurgia plastica per sfuggire alla polizia.\nLa sceneggiatura fu scritta a quattro mani da Edward D. Wood Jr e da Alex Gordon al quale, secondo Rob Craig, autore di \"Ed Wood, Mad Genius: A Critical Study of the Films\", sarebbero da attribuire la maggiore chiarezza e coerenza della trama rispetto agli altri lavori del regista. La colonna sonora del film, precedentemente utilizzata per \"Mesa of Lost Women\" (1953), fu composta da Hoyt Curtin.\nIl ruolo del Dottor Gregor, che fu di Herbert Rawlinson, era stato originariamente pensato per Bela Lugosi. Rawlinson, star dell'era del cinema muto, mor\u00ec la notte seguente al termine delle riprese a causa di un carcinoma del polmone.\nLa performance di Cotton Watts non fu filmata dal regista che utilizz\u00f2 una ripresa fornitagli dalla casa di produzione di uno degli spettacoli del comico che si esib\u00ec dal 1947 al 1959 nei nightclubs di Panama City Beach in Florida. Cotton Watts fu uno degli ultimi comici del genere blackface a godere di una certa fama. Il blackface perse di popolarit\u00e0 in seguito alla II Guerra Mondiale e all'attivit\u00e0 del African-American Civil Rights Movement. L'inclusione della performance fu forse dovuta alla presunzione che questa avrebbe incontrato i gusti del pubblico degli stati del profondo sud degli USA dove il film fu principalmente distribuito. Il filmato col numero di Watts era stato precedentemente utilizzato nel film \"Yes sir, Mr. Bones\" (1951)."}
{"id": "2738813", "revid": "28592", "url": "https://it.wikipedia.org/wiki?curid=2738813", "title": "Konstantin Thon", "text": ""}
{"id": "2738817", "revid": "115533", "url": "https://it.wikipedia.org/wiki?curid=2738817", "title": "Aspirante", "text": ""}
{"id": "2738818", "revid": "1516566", "url": "https://it.wikipedia.org/wiki?curid=2738818", "title": "Oggetto transnettuniano risonante", "text": "In astronomia, un oggetto transnettuniano risonante \u00e8 un oggetto transnettuniano (TNO) in risonanza orbitale con Nettuno. I periodi orbitali degli oggetti risonanti sono esprimibili in frazioni di numeri interi piccoli rispetto a quello di Nettuno (ad esempio 1:2, 2:3). Gli oggetti transnettuniani risonanti possono far parte sia della principale fascia di Kuiper, sia del pi\u00f9 distante disco diffuso.\nDistribuzione.\nIl diagramma a lato illustra la distribuzione degli oggetti transnettuniani ad oggi noti (fino a 70\u00a0UA), in confronto con le orbite dei pianeti e dei Centauri. Gli oggetti risonanti sono rappresentati in rosso, mentre le orbite risonanti sono indicate con una barra verticale: 1:1 corrisponde all'orbita di Nettuno e a quella dei suoi asteroidi troiani, 2:3 all'orbita di Plutone e dei plutini, 1:2, 2:5, ecc. ad altre famiglie di oggetti.\nLe designazioni 2:3 o 3:2 sono equivalenti, poich\u00e9 gli oggetti transnettuniani hanno sempre periodo di rivoluzione maggiore di quello di Nettuno. Ad esempio, Plutone \u00e8 in risonanza 2:3 poich\u00e9 esso completa 2 orbite per ogni 3 orbite di Nettuno.\nOrigine.\nAccurati studi analitici e numerici\ndi questi oggetti hanno dimostrato che essi sono abbastanza \"vicini\", cio\u00e8 devono avere un intervallo di energia relativamente stretto per avere orbite stabili; se il semiasse maggiore della loro orbita \u00e8 fuori da tale range, il loro moto diviene caotico.\nQuando i TNO furono scoperti, una buona parte di essi (pi\u00f9 del 10%) era in risonanza 2:3, lontani quindi da una semplice casualit\u00e0 nella distribuzione. Al giorno d'oggi si crede che questi corpi celesti siano stati \"raccolti\" da distanze pi\u00f9 elevate a causa delle risonanze create dalla migrazione di Nettuno, all'origine del Sistema Solare. Gi\u00e0 prima che venisse scoperto il primo TNO, infatti, si pensava che le interazioni fra i pianeti giganti e il disco di accrescimento nel giovane Sole, a causa del trasferimento del momento angolare, avessero fatto s\u00ec che Giove migrasse verso l'interno del sistema, mentre Saturno, Urano e Nettuno verso l'esterno. Nel (relativamente) breve lasso di tempo di questa migrazione planetaria, Nettuno ha intrappolato nelle orbite risonanti degli oggetti che inizialmente avevano le orbite pi\u00f9 disparate.\nPopolazioni conosciute.\nRisonanza 2:3 (\"Plutini\", periodo di rivoluzione: ~250 anni).\nLa risonanza 2:3, a circa 39.4\u00a0UA, \u00e8 la categoria di gran lunga dominante dei TNO, con 92 oggetti confermati ed altri 104 possibili membri. Gli oggetti che seguono questa orbita sono chiamati plutini, da Plutone, il primo corpo celeste scoperto avente tale caratteristica. La famiglia dei plutini include, tra gli altri:\nRisonanza 3:5 (periodo di rivoluzione: ~275 anni).\nComprende ad oggi (2012) una popolazione di circa 10 oggetti, ad una distanza di 42.3\u00a0UA, tra i quali vi sono:\nRisonanza 4:7 (periodo di rivoluzione: ~290 anni).\n\u00c8 un'altra importante popolazione (20 oggetti identificati al 2008), che orbita ad una distanza dal Sole di 43.7\u00a0UA, insieme ad altri corpi celesti (i Cubewani). Sono in genere di piccole dimensioni, con magnitudine assoluta maggiore di 6 e con orbite vicine all'eclittica. Tra questi oggetti troviamo:\nRisonanza 1:2 (\"Twotini\", periodo di rivoluzione: ~330 anni).\nQuesta orbita risonante, situata a 47.8\u00a0UA dal Sole, \u00e8 spesso considerata come il limite esterno della fascia di Kuiper, e i corpi celesti che la abitano sono detti Twotini. Essi hanno orbite inclinate rispetto all'eclittica di circa 15 gradi, con una moderata eccentricit\u00e0 (tra 0.1 e 0.3). Sembra che un numero ancora ignoto di twotini non si sia originato dal disco di planetesimi primordiale, all'epoca della migrazione di Nettuno.\nI corpi celesti in questa zona sono 14 (al 2008), di gran lunga meno numerosi dei plutini. Si \u00e8 dimostrato, grazie a simulazioni computerizzate a lungo termine, che la risonanza 1:2 \u00e8 meno stabile di quella 2:3: solo il 15% degli oggetti della prima categoria sopravviveva dopo 4 miliardi di anni, a differenza dei plutini, dei quali rimaneva il 28%. Di conseguenza, si pu\u00f2 ipotizzare che all'origine twotini e plutini fossero presenti in egual numero, e che in seguito le due popolazioni si siano differenziate a causa delle diverse stabilit\u00e0 delle due orbite.\nTwotini con orbite sufficientemente conosciute sono (in ordine di magnitudine assoluta):\nRisonanza 2:5 (periodo di rivoluzione: ~410 anni).\nOggetti con orbite sufficientemente conosciute (a 55.4\u00a0UA) sono::\nIn totale, al 2008 sono stati classificati 11 oggetti aventi risonanza 2:5.\nAltre risonanze.\nAltre risonanze sono state riscontrate per un certo numero di corpi celesti, tra i quali:\nAlcuni oggetti a grandi distanze possiedono una risonanza semplice:\nAltre risonanze non provate (potrebbe trattarsi di semplici coincidenze) sono:\nTroiani di Nettuno.\nAlcuni oggetti sono stati scoperti in orbite con semiasse maggiore simile a quello dell'orbita di Nettuno, e posizionati vicino al punto Lagrangiano L4 del sistema Sole-Nettuno. Questi corpi, detti Troiani di Nettuno in analogia agli asteroidi Troiani, sono in risonanza 1:1 con il pianeta; a maggio 2019, se ne conoscono 20:\nAltri tre oggetti sono stati finora individuati nel punto Lagrangiano L5:\nResta infine dubbia la classificazione di , inizialmente considerato un Troiano orbitante nel punto L5 di Nettuno, ma che secondo alcuni studi, a causa della sua elevata eccentricit\u00e0, potrebbe modificare la sua orbita su scale di tempi relativamente brevi, dell'ordine dei 100.000 anni.\nCoincidenza e vera risonanza.\nUna debole risonanza \u00e8 molto difficile da verificare, a causa delle imprecisioni nella conoscenza dell'orbita di oggetti celesti cos\u00ec lontani. Molti TNO hanno un periodo orbitale maggiore di 300 anni, e sono stati oggetto solo di brevi osservazioni. A causa quindi della loro distanza e del loro lento moto rispetto alle stelle, occorrono decenni per determinare correttamente la loro orbita e stabilire se ci sia una risonanza o meno.\nSimulazioni ad opera di Emel'yanenko e Kiseleva del 2007 mostrano ad esempio che (131696) 2001 XT254 \"oscilla\" attorno alla risonanza 7:3 con Nettuno. Tale oscillazione pu\u00f2 essere stabile per un periodo compreso tra 100 milioni e un miliardo di anni.\nEmel'yanenko e Kiseleva hanno anche dimostrato che (48639) 1995 TL8 ha meno del 1% di probabilit\u00e0 di essere in risonanza 7:3, ma orbita comunque vicino a questa zona.\nVerso una definizione formale.\nLa famiglia dei TNO non possiede una definizione universalmente accettata, poich\u00e9 i confini di questa classe sono spesso poco chiari e lo stesso concetto di \"risonanza\" non \u00e8 spiegato precisamente. Il Deep Ecliptic Survey ha introdotto una classe \"dinamica\", basata sulle previsioni a lungo termine delle orbite combinate con le perturbazioni dei quattro pianeti giganti.\nIn generale, si \u00e8 notato come il moto medio di un oggetto risonante non dipenda solo dal periodo orbitale, secondo la formula:\n(dove p e q sono interi e \u03bb e \u03bbN rispettivamente la longitudine media dell'oggetto e di Nettuno), ma anche dalla longitudine del perielio e degli assi nodali.\nUn oggetto risulta pertanto essere Risonante (la R maiuscola indica la definizione formale della classe) se per numeri interi p, q, n, m, r, s l'argomento (l'angolo) definito di seguito oscilla attorno ad un valore definito:\ndove formula_3 e formula_4 sono le longitutini del perielio dell'oggetto e di Nettuno, mentre formula_5 e formula_6 sono le longitudini dei loro assi nodali.\nA titolo d'esempio, l'angolo formula_7 di Plutone oscilla attorno al valore 180\u00b0 con un'ampiezza di circa 82\u00b0, ovvero varia periodicamente tra 98\u00b0 e 262\u00b0. Tutti i plutini scoperti dal Deep Ecliptic Survey hanno un angolo pari a:\nsimile a quello di Plutone.\nPi\u00f9 in generale, la risonanza 2:3 \u00e8 un esempio di risonanza p:(p+1) (1:2, 2:3, 3:4, ecc.) che si \u00e8 dimostrato condurre ad orbite stabili. Il loro angolo \u00e8:\nL'importanza dell'angolo formula_7 si pu\u00f2 comprendere notando che, quando l'oggetto si trova al perielio (formula_11) si ha che\novvero formula_7 fornisce la distanza tra Nettuno e il perielio dell'oggetto. Quest'ultimo \u00e8 protetto dalle perturbazioni gravitazionali del pianeta se mantiene un perielio lontano da Nettuno, cio\u00e8 un formula_7 lontano da 0\u00b0.\nMetodi di classificazione.\nPoich\u00e9 i parametri orbitali dei TNO sono noti con una precisione limitata, questa incertezza pu\u00f2 condurre a dei \"falsi positivi\". Un recente approccio considera non solo l'orbita che meglio approssima il moto dell'oggetto, ma anche due ulteriori orbite che corrispondono ai margini di incertezza dei dati di osservazione. Queste tre orbite sono quindi integrate nel tempo, attraverso metodi numerici, lungo un periodo di oltre 10 milioni di anni. Se tutte e tre restano risonanti (cio\u00e8 il loro angolo di risonanza \u00e8 oscillante, vedi il paragrafo precedente), il corpo \u00e8 classificato come \"sicuramente risonante\"; se solo due orbite risultano risonanti, esso \u00e8 classificato come un \"probabile risonante\", mentre se solo un'orbita risulta risonante, occorreranno nuove osservazioni per incrementare la conoscenza del moto dell'oggetto.\nI due valori estremi del semiasse maggiore dell'orbita usati per questo metodo sono determinati in modo da corrispondere alle incertezze nei dati per un massimo di tre deviazioni standard. Tale intervallo di valori per il semiasse dovrebbe, sotto certe ipotesi, ridurre la probabilit\u00e0 che l'orbita sia oltre tale range a meno dello 0.3%. Tale metodo \u00e8 applicabile agli oggetti le cui osservazioni interessano almeno 3 opposizioni."}
{"id": "2738819", "revid": "287204", "url": "https://it.wikipedia.org/wiki?curid=2738819", "title": "Ipat'ev", "text": ""}
{"id": "2738822", "revid": "287204", "url": "https://it.wikipedia.org/wiki?curid=2738822", "title": "Walter Quintin Gresham", "text": "Biografia.\nFu il trentatreesimo segretario di Stato degli Stati Uniti sotto il presidente degli Stati Uniti d'America Grover Cleveland (24\u00ba presidente). Nato vicino a Lanesville nello Stato di Indiana i suoi genitori furono William Gresham (1802 - 1834) e Sarah Davis.\nIl 26 gennaio 1834 il padre venne pugnalato a morte da Levi Sipes. Spos\u00f2 Matilda McGrain nel 1858. Prese parte alla guerra civile ottenendo il grado di generale brigadiere, fu il 31\u00ba \"postmaster General\" dall'aprile 1883 succedendo a Timothy O. Howe (1816-1883) sino al 4 settembre 1884. Alla sua morte il corpo venne seppellito nel Cimitero nazionale di Arlington."}
{"id": "2738826", "revid": "838137", "url": "https://it.wikipedia.org/wiki?curid=2738826", "title": "Augustin Johann Joseph Gruber", "text": "Biografia.\nAugustin Johann Joseph Gruber nacque nel 1763 a Vienna, figlio di un commerciante della citt\u00e0. Iniziati gli studi a Vienna, nel 1780 si iscrisse al seminario degli agostiniani, lasciandolo nel 1782 per entrare nel seminario generale della capitale austriaca. Nel 1788 venne ordinato sacerdote e divenne parroco a Brunn am Gebirge, passando nel 1794 alla parrocchia di Josefstadt e nel 1796 a quella di Sant'Anna di Vienna. Nel 1802 divenne presidente del governo ecclesiastico provinciale e venne nominato consigliere reale nel 1806 ricevendo nel 1813 il dottorato in teologia.\nL'8 settembre 1816 venne consacrato vescovo di Lubiana dall'arcivescovo di Vienna, Sigismund Anton von Hohenwart. Per merito dell'Imperatore, il 16 febbraio 1823 venne nominato arcivescovo di Salisburgo, ottenendo in seguito la conferma papale alla propria nomina. Durante il governo dell'arcidiocesi si preoccup\u00f2 di istituire nuove scuole, sul modello del pensiero di Sant'Agostino che prevedeva l'istruzione religiosa del popolo, sul quale egli stesso scrisse un breve trattato. Nel periodo tra Illuminismo e Romanticismo, in cui si arriv\u00f2 alla rinascita di una teologia neo-scolastica uniforme in teoria e pratica, svolse lavori preparatori, che si estesero al successivo \"movimento di riforma catechistica\".\nAlla sua morte, Gruber venne sepolto nel duomo di Salisburgo assieme ai suoi predecessori.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "2738831", "revid": "767487", "url": "https://it.wikipedia.org/wiki?curid=2738831", "title": "'A camorra song'io", "text": "A camorra song'io \u00e8 il primo album da studio del gruppo Rock crossover napoletano degli 'A67, pubblicato nel 2005 (Polosud). Disco interamente cantato in dialetto partenopeo, contiene la cover di Fabrizio De Andr\u00e9 \"Don Raffa\u00e8\".\nLo stile musicale della band in quest'album varia fra rap, rock e funk. L'album \u00e8 esplicitamente di protesta contro il cancro del territorio di provenienza della band (Scampia), cio\u00e8 la camorra. Ma anche le difficolt\u00e0 che affrontano tutti gli abitanti di quella terra, soprattutto i giovani che troppo spesso si trovano davanti al bivio, scegliere la strada \"facile\" offerta dalla criminalit\u00e0 organizzata o dedicarsi ad una vita onesta carica di sacrifici per mantenerla pulita.\nTracce.\nInoltre nel CD \u00e8 contenuto il videoclip del traccia N\u00b010 \"'A67 - 3:51\""}
{"id": "2738832", "revid": "481666", "url": "https://it.wikipedia.org/wiki?curid=2738832", "title": "Mary Philbin", "text": "\u00c8 ricordata soprattutto per la sua interpretazione del ruolo di \"Christine Daa\u00e9\" nel film del 1925 \"Il fantasma dell'opera\" al fianco del leggendario Lon Chaney, e per quello di \"Dea\" in \"L'uomo che ride\" del 1928. Entrambi i film la vedevano nella parte della \"Bella\" in vicende ricalcate sull'archetipo de \"La bella e la bestia\".\nBiografia.\nNata in una famiglia cattolica appartenente alla classe media di origine irlandese, inizi\u00f2 la propria carriera di attrice dopo aver vinto un concorso di bellezza patrocinato dalla Universal Pictures. Debutt\u00f2 sul grande schermo nel 1921 e nel corso degli anni venti divent\u00f2 un'attrice di successo, prendendo parte a diversi film di primo piano, tra cui \"La legge dell'amore\" nel 1928, dove fu diretta da D. W. Griffith.\nNel 1922, vinse la prima edizione del premio \"WAMPAS Baby Stars\", un'iniziativa pubblicitaria promossa negli Stati Uniti dalla \"Western Association of Motion Picture Advertisers\", che premiava ogni anno tredici ragazze giudicate pronte ad iniziare una brillante carriera nel cinema.\nTuttavia, come molte altre acclamate stelle dell'epoca del muto, la Philbin non riusc\u00ec a proseguire la propria carriera oltre l'avvento del sonoro agli inizi degli anni trenta. Prima di ritirarsi interpret\u00f2 comunque alcuni ruoli parlati e soprattutto doppi\u00f2 se stessa per la riedizione sonorizzata de \"Il fantasma dell'opera\".\nDopo essersi ritirata dalle scene dedic\u00f2 la propria vita a prendersi cura dei suoi anziani genitori. Nel 1927 si era fidanzata con il dirigente della Universal Paul Kohner, ma aveva rotto il fidanzamento per l'opposizione dei genitori, dato che lei era cattolica mentre Kohner era un ebreo osservante di origine ceca. Non si spos\u00f2 mai e si mostr\u00f2 in pubblico molto di rado. Una delle sue poche apparizioni pubbliche fu negli ultimi anni trascorsi a Los Angeles in occasione della prima del musical di Andrew Lloyd Webber \"The Phantom of the Opera\".\nMary Philbin mor\u00ec di polmonite nel 1993 all'et\u00e0 di 90 anni e venne sepolta al \"Calvary Cemetery\" di Los Angeles."}
{"id": "2738843", "revid": "1442080", "url": "https://it.wikipedia.org/wiki?curid=2738843", "title": "Internationaux de Nouvelle-Cal\u00e9donie 2007 - Singolare", "text": "Michael Russell era il detentore del titolo e ha vinto in finale 6-0, 6-1 contro David Guez."}
{"id": "2738845", "revid": "1318658", "url": "https://it.wikipedia.org/wiki?curid=2738845", "title": "Cattedrale della Trinit\u00e0 - Izmajlovskij", "text": "La cattedrale della Trinit\u00e0 - Izmajlovskij \u00e8 una cattedrale della Chiesa ortodossa russa che si trova a San Pietroburgo, consacrata alla santissima Trinit\u00e0. \"Izmajlovskij\", la seconda parte della denominazione, \u00e8 dovuta alla colonna che si erge di fronte che commemora il Reggimento Izmajlovskij che combatt\u00e9 nella guerra turco-russa fra il 1877 e il 1878. Costruita su progetto di Vasilij Petrovi\u010d Stasov tra il 1828 e il 1835 \u00e8 un tardo esempio dello stile impero e nel 1990 \u00e8 stata dichiarata patrimonio dell'umanit\u00e0 dall'UNESCO.\nStoria.\nL'edificio nacque come chiesa del reggimento Izmajlovskij, uno dei pi\u00f9 antichi della Russia, dal momento che ogni gruppo delle guardie imperiali aveva la sua cattedrale. Questi soldati, giunti da Izmailovo (villaggio vicino a Mosca, da qui il nome) sotto l'impero di Anna, istituirono qui, il 12 luglio 1733, una cappella allestita in una tenda, con le icone dipinte su preziosi rasi blu. Attorno al 1755, per ordine di Elisabetta, essa venne sostituita da una chiesetta lignea con due altari, il principale dedicato alla Trinit\u00e0. Durante l'alluvione del 1824, tuttavia, fu distrutta e dovette essere ricostruita dall'imperatore Nicola I.\nNel maggio 1828 iniziarono dunque i lavori dell'attuale cattedrale, che, ultimata nel 1835, raggiunse gli 80 metri con la maestosa cupola centrale. Inaugurata solennemente nella primavera dello stesso anno, vide il matrimonio di Dostoevskij con Anna Snitkina, la sua seconda moglie, nel febbraio 1867 ed il funerale di Rubenstein nel novembre 1894.\nDivenne ben presto una sorta di \"pantheon\" del reggimento: in questo famedio venivano trasportati trofei di guerra, chiavi e bandiere, venivano eretti monumenti ai compagni pi\u00f9 valorosi, si tenevano le cerimonie pi\u00f9 importanti. La chiesa era rinomata per la ricchezza delle decorazioni: icone preziosissime, argenti, ori, statue e cimeli.\nCon la Rivoluzione iniziarono i saccheggi e i furti, e la cattedrale venne chiusa nel 1938. Dopo varie ipotesi di demolizione, venne convertita in magazzino per il Ministero sovietico delle telecomunicazioni. Riaperta al culto nel 1990, \u00e8 tornata alla Chiesa ortodossa russa che ne ha iniziato il restauro. Tuttavia, gran parte delle ricchissime decorazioni iniziali sono andate irrimediabilmente perdute.\nDurante i lavori di restauro, un incendio \u00e8 scoppiato il 25 agosto 2006 sui ponteggi della cupola centrale, distruggendola, danneggiando anche una delle cupole minori e l'interno della chiesa stessa, fortunatamente senza feriti. Dopo quattro ore l'incendio era domato, si era salvato quanto pi\u00f9 possibile delle decorazioni interne, e ripartirono i fondi per il nuovo restauro. La cattedrale \u00e8 tornata all'antica forma nel 2010, riaprendo nuovamente al pubblico.\nArchitettura.\nLa chiesa, rispettando i paramentri classici dell'architettura religiosa ortodossa, \u00e8 a pianta centrale, con cinque cupole blu decorate a stelle dorate, che campeggiano in Piazza della Trinit\u00e0. Le facciate della navata e del transetto sono abbellite da pronai esastili corinzi. L'interno, vasto e ricco di colonne (24 in totale), decorazioni ed icone sacre, \u00e8 in grado di accogliere oltre 3000 fedeli. L'iconostasi, circolare ed incorniciata anch'essa da colonne, \u00e8 opera ottocentesca di artisti locali. Alle pareti, lapidi ricordano i caduti delle vittorie russe di Austerlitz, Friedland, Borodino e Kulm. Dalla volta pende un lampadario bronzeo di 5 tonnellate, opera del 1865. La cupola arriva ad un'altezza di 83\u00a0m e diametro interno ed esterno rispettivamente di 21\u00a0m e 26\u00a0m.\nPiazza della Trinit\u00e0.\nLa piazza \u00e8 dominata dalla mole della cattedrale e dal monumento che le \u00e8 di fronte, alto otto metri. Questo \u00e8 una colonna, definita \"Colonna della Gloria\" (\u041a\u043e\u043b\u043e\u043d\u043d\u0430 \u0421\u043b\u0430\u0432\u044b), replica esatta del 2004 (completata nel 2003, in occasione del terzo centenario dalla fondazione della citt\u00e0) del gi\u00e0 presente memoriale ai caduti della guerra russo-turca, realizzato nel 1886 e distrutto da Stalin nel 1929. La colonna \u00e8 composta da 128 copie delle canne dei cannoni (140 prima della distruzione) utilizzati per la liberazione russa della Bulgaria. Il monumento \u00e8 circondato da altri dieci cannoni."}
{"id": "2738857", "revid": "1318658", "url": "https://it.wikipedia.org/wiki?curid=2738857", "title": "Bartitsu", "text": "Il bartitsu \u00e8 un'arte marziale ibrida eclettica ed un metodo di autodifesa, sviluppato originariamente in Inghilterra, ideato da Edward William Barton-Wright, durante gli anni 1898\u20131902.\nNel 1903 venne citata (con il nome di \"baritsu\") da Sir Arthur Conan Doyle, autore dei racconti polizieschi di Sherlock Holmes.\nSebbene non praticato per la maggior parte del XX secolo, il bartitsu ha conosciuto una rinascita negli anni 2000.\nStoria.\nI viaggi di Wright in Giappone e l'ideazione.\nNel 1898, Edward William Barton-Wright, un ingegnere britannico che aveva trascorso i tre anni precedenti vivendo nell'Impero del Giappone, ritorn\u00f2 in Inghilterra e annunci\u00f2 la creazione di \u00abuna nuova arte di autodifesa\u00bb; quest'arte, egli sosteneva, combinava i migliori elementi di una gamma di stili di combattimento in un tutto unificato, che aveva chiamato \"bartitsu\": lla parola era una combinazione del suo cognome e di \"jujitsu\", e Barton-Wright affermava che ci\u00f2 significava 'autodifesa in tutte le sue forme'.\nCome spiegato in dettaglio in una serie di articoli che Barton-Wright scrisse per il \"Pearson's Magazine\" tra il 1899 ed il 1901, il \"bartitsu\" era tratto in gran parte dalla scuola Shinden Fudo del \"kory\u016b\" (\"classico\") jujutsu e dal K\u014dd\u014dkan judo, entrambi studiati da Barton quando questi risiedeva in Giappone. Quando si afferm\u00f2 a Londra, l'arte s'espanse per incorporare tecniche di combattimento delle scuole di J\u016bjutsu Tenjin Shiny\u014d, Fusen e Daito, come anche il pugilato britannico, lo \"schwingen\" svizzero, la \"savate\" francese e uno stile difensivo con la \"canne\" (combattimento con il bastone) sviluppato dallo svizzero Pierre Vigny; il \"bartitsu\" comprendeva anche un sistema completo di allenamento di cultura fisica.\nNel 1902, Barton-Wright scrisse:\nLa nascita del \"Bartitsu Club\".\nTra il 1899 ed il 1902, Barton-Wright prese a pubblicizzare la sua arte attraverso articoli per riviste, interviste e una serie di dimostrazioni o \u00abassalti d'armi\u00bb in varie zone pubbliche a Londra. Fond\u00f2 una scuola chiamata Accademia del \"Bartitsu\" di armi e cultura fisica (\"Bartitsu Academy of Arms and Physical Culture\"), nota informalmente come \"Bartitsu Club e\" ubicata al n. 67b di Shaftesbury Avenue, a Soho. In un articolo per il \"Sandow's Magazine of Physical Culture\" vol. 6, (gennaio 1901), la giornalista Mary Nugent descrisse il Bartitsu Club come \u00ab[...] un'enorme sala sotterranea, muri di piastrelle bianche tutte scintillanti e luce elettrica, con \"campioni\" che vi si aggirano come tigri\u00bb.\nAttraverso la corrispondenza con il professor Kan\u014d Jigor\u014d, il fondatore del \"Kodokan Judo\", e altri contatti in Giappone, Barton-Wright prese accordi affinch\u00e9 i praticanti giapponesi di \"jujitsu\" K. Tani, S. Yamamoto e il diciannovenne Yukio Tani venissero a Londra e fungessero da istruttori presso il Bartitsu Club. K. Tani e Yamamoto ritornarono presto in Giappone, ma Yukio Tani rimase e fu in breve raggiunto da un altro giovane \"jujitsuka\", Sadakazu Uyenishi. Il maestro d'armi svizzero Pierre Vigny e il lottatore Armand Cherpillod furono anch'essi impiegati come insegnanti presso il Club; oltre a insegnare ai londinesi benestanti, avevano il compito di esibirsi in dimostrazioni e di disputare incontri di sfida contro lottatori che rappresentavano altri stili di combattimento. Inoltre, il Club divenne il quartier generale di un gruppo di antiquari della scherma guidati dal capitano Alfred Hutton e funse come loro base per sperimentare le tecniche della scherma tradizionale, insegnate ai membri pi\u00f9 importanti del teatro londinese per essere impiegate nei combattimenti di scena. A met\u00e0 del 1901, le discipline del \"bartitsu\" si ampliarono ulteriormente, includendo esercizi di respirazione sotto l'insegnamento della signorina Emil Behnke. Oltre alla palestra per il combattimento, il Bartitsu Club comprendeva un salone ben attrezzato, equipaggiato con un'ampia gamma di macchine per l'elettroterapia.\nIl Club era organizzato sul modello del circolo sportivo vittoriano: gli aspiranti membri presentavano le loro domande di ammissione a un comitato, che in un determinato momento incluse sia il capitano Alfred Hutton, il primo a promuovere la riscoperta della scherma tradizionale in Inghilterra, sia il colonnello George Malcolm Fox, gi\u00e0 Ispettore generale del Corpo di addestramento dell'Esercito britannico; il Bartitsu Club annoverava tra i suoi membri anche Sir Cosmo Duff-Gordon, che divenuto in seguito famoso come uno dei pochi maschi adulti sopravvissuti all'affondamento del RMS Titanic, e il capitano F.C. Laing del 12\u00ba Fanteria bengalese, che scrisse in seguito un articolo sulle tecniche di lotta con il bastone del \"bartitsu\", pubblicato sul \u00abJournal of the United Service Institution of India\u00bb; altri membri del Club erano i capitani Ernest George Stenson Cooke e Frank Herbert Whittow, entrambi membri della Scuola d'Armi della Brigata Fucilieri di Londra, sotto la direzione del capitano Hutton, e William Henry Grenfell, primo barone di Desborough, campione di scherma e uomo politico.\nBarton-Wright in seguito rifer\u00ec d'avere sfidato e sconfitto, in questo periodo, sette uomini pi\u00f9 possenti nel giro di tre minuti come parte di una dimostrazione di \"bartitsu\" tenuta a St. James's Hall; afferm\u00f2 che questa impresa gli era valsa un'adesione al prestigioso ed esclusivo Bath Club, e anche un invito reale per comparire dinanzi a Edoardo, principe di Galles. Sfortunatamente, Barton-Wright sub\u00ec poi una ferita alla mano, a causa o di una zuffa in un viottolo di campagna del Kent o di un incidente di bicicletta, che gl'imped\u00ec di comparire dinanzi al Principe.\nLa scarsa diffusione e il declino.\nMalgrado il suo entusiasmo, Barton-Wright non riusc\u00ec a promuovere efficacemente la nuova disciplina, e la fama dei suoi soci e del loro \"jujitsu\" oscur\u00f2 rapidamente quella del \"bartitsu\". Verso il 1903, il Bartitsu Club chiuse le porte per l'ultima volta; l\"'ex\" membro del Club Percy Longhurst sugger\u00ec in seguito l'ipotesi che le quote di iscrizione e di insegnamento fossero state troppo alte.\nLa maggior parte degli \"ex\" dipendenti di Barton-Wright, compresi i \"jujitsuka\" Yukio Tani e Sadakazu Uyenishi e l'esperto svizzero di autodifesa Pierre Vigny, fondarono le proprie palestre di discipline d'autodifesa e di combattimento a Londra. Dopo aver rotto con Barton-Wright, presumibilmente a causa di una lite e di una zuffa, Tani continu\u00f2 anche il proprio lavoro come lottatore professionista di \"music-hall\" sotto la scaltra gestione di William Bankier, artista che si esibiva in dimostrazioni di forza e editore di riviste che aveva assunto il nome d'arte di \"Apollo\". Gli sforzi promozionali di Bankier contribuirono a innescare una moda internazionale per il \"jujitsu\", che comprendeva la pubblicazione di numerosi libri articoli di riviste, oltre alla fondazione di scuole di \"jujitsu\" in tutto il mondo occidentale; questa moda dur\u00f2 fino all'inizio della Prima guerra mondiale e serv\u00ec a introdurre il \"jujitsu\" nella cultura popolare occidentale. Barton-Wright ha continuato a sviluppare e insegnare la sua arte marziale almeno fino agli anni Venti del Novecento, ma essa non torn\u00f2 mai pi\u00f9 in auge.\nIl rinnovato interesse negli anni 2000.\nNel 2001, il sito web \"Electronic Journals of Martial Arts and Sciences\" (EJMAS) cominci\u00f2 a ripubblicare molti degli articoli per riviste di Barton-Wright che erano stati scoperti negli archivi della British Library dallo storico Richard Bowen. Quasi immediatamente gli articoli sull\"Autodifesa con un bastone da passeggio\" (\"Self Defence with a Walking Stick\") attrassero un piccolo seguito d'interessati e le illustrazioni furono riprodotte, spesso con didascalie umoristiche o altre modifiche, su numerosi altri siti.\nNel 2002, fu creata un'associazione internazionale di entusiasti del bartitsu, conosciuta come la \"Bartitsu Society\", per fare ricerche e poi per far rinascere la \"Nuova arte di autodifesa\" di E.W. Barton-Wright. La Bartitsu Society divide le ricerche sul bartitsu in due campi collegati, quelli del bartitsu tradizionale e del neo-bartitsu, ovvero interpretazioni moderne, personalizzate, tratte specialmente dai manuali di allenamento prodotti da ex istruttori del Bartitsu Club e dai loro studenti fra il 1905 e i primi anni 1920. Accanto a questo filone principale, la ricerca ha sviluppato interessi collaterali per fenomeni sociali quali le bande di strada a cavallo fra il XIX ed il XX secolo, l'addestramento marziale del movimento militante delle suffragette, e lo studio delle arti marziali come parte della storia sociale vittoriana ed edoardiana. La Bartitsu Society comunica attraverso un gruppo email fondato dall'autore Will Thomas e singoli membri offrono occasionalmente seminari pratici delle tecniche di lotta del bartitsu.\nNell'agosto 2005, la Society pubblic\u00f2 un libro, \"The Bartitsu Compendium\" (\"Il compendio del bartitsu\"), curato da Tony Wolf. Il \"Compendium\" illustra in dettaglio la storia completa di quest'arte marziale nonch\u00e9 un corso tecnico di studio del bartitsu canonico. Il secondo volume, pubblicato nell'agosto 2008, comprendeva risorse per il neo-bartitsu tratte sia dagli scritti dello stesso Barton-Wright che dal \"corpus\" dei manuali di autodifesa prodotti dai suoi colleghi e dai loro studenti, compresi Yukio Tani, William Garrud, H.G. Lang, Jean Joseph-Renaud e R.G. Allanson-Winn.\nNel settembre 2006, un membro della Bartitsu Society, Kirk Lawson, mise in commercio un DVD intitolato \"Bartitsu - the Martial Art of Sherlock Holmes\" (\"Bartitsu - L'arte marziale di Sherlock Holmes\"), che \u00e8 una presentazione delle tecniche del bartitsu secondo la dimostrazione fatta al Cumann Bhata Western Martial Arts Seminar nella primavera 2006. In'ottobre, la Bartitsu Society lanci\u00f2 il sito Bartitsu.org, che include informazioni sulla storia, la teoria e la pratica dell'arte marziale di Barton-Wright. Nel luglio 2008, Kirk Lawson, il gi\u00e0 citato membro della Bartitsu Society, annunci\u00f2 ufficialmente il primo corso attivo di addestramento al bartitsu/neo-bartitsu presso il suo club, il Cumann Bhata Dayton. Nell'agosto 2009 la Bartitsu Society annunci\u00f2 la realizzazione di un documentario integrale su E.W. Barton-Wright e le sue arti di autodifesa.\nCircoli e gruppi di appassionati di bartitsu sul modello della Bartitsu Society sono stati creati in varie nazioni. In Italia, \u00e8 attivo il \"Bartitsu Club Italia\", fondato da Paolo Paparella, Ran Arthur Braun e Angelica A. Pedatella in collaborazione con Tony Wolf.\nI propositi alla base.\nNon \u00e8 chiaro se Barton-Wright abbia mai messo a punto un corso di studi formale per il \"bartitsu\" come metodo di autodifesa. Egli incoraggiava i membri del Bartitsu Club a studiare ciascuno dei quattro principali stili di combattimento corpo a corpo insegnati al Club, ciascuno dei quali corrispondeva, in senso generale, ad una diversa \"gamma\" di combattimento individuale. Lo scopo era di padroneggiare ogni stile abbastanza bene da poterlo usare contro gli altri, se necessario. Questo processo era simile al concetto moderno di \"allenamento incrociato\" (\"cross-training\").\nBasandosi sugli scritti di Barton-Wright su questo tema, i ricercatori contemporanei ritengono che il bartitsu ponesse maggiore enfasi sul sistema di lotta con il bastone di Vigny alla distanza per colpire e sul jujitsu (e, secondariamente, sullo stile \"onnicomprensivo\" della lotta libera europea) alla distanza per afferrare. I metodi della savate e del pugilato erano usati per il passaggio tra queste due distanze, o come mezzo di prima risposta se chi si difendeva non era armato con un bastone da passeggio. Anche questi sport erano praticati cos\u00ec che gli studenti di bartitsu potessero imparare a difendersi contro di essi attraverso l'uso del jujitsu e della lotta col bastone di Vigny. Si dice che Barton-Wright abbia modificato le tecniche sia del pugilato che della savate a fini di autodifesa, distinti dall'allenamento accademico o ginnico o dalla competizione sportiva.\nSecondo l'intervistatrice Mary Nugent, Barton-Wright istitu\u00ec un insolito sistema pedagogico, mediante il quale agli studenti si richiedeva anzitutto di frequentare sessioni private di allenamento prima di permettere loro di unirsi alle lezioni di gruppo. \u00c8 evidente che le lezioni di bartitsu includevano esercizi predefiniti, da usare specialmente per provare quelle tecniche che erano troppo pericolose per essere eseguite a piena velocit\u00e0 o a pieno contatto, oltre che negli incontri di allenamento libero e di scherma.\nMolte tecniche di autodifesa e sequenze di allenamento del bartitsu furono registrate dallo stesso Barton-Wright nella sua serie di articoli per il \"Pearson's Magazine.\" I dettagli specifici di altre esercitazioni di allenamento nella lotta col bastone del bartitsu furono registrati nell'articolo del capitano Laing.\nCaratteristiche ed influenza.\nIl bartitsu fu la prima arte marziale ad aver deliberatamente combinato stili di lotta asiatici ed europei allo scopo di affrontare i problemi dell'autodifesa nel contesto civile e nell'ambiente urbano, esulando dall'utilizzo di armi, nel senso convenzionale del termine. In questo, Barton-Wright anticip\u00f2 l'approccio del Jeet Kune Do di Bruce Lee di oltre settant'anni. Una filosofia simile di eclettismo pragmatico fu adottata da altri specialisti europei di autodifesa degli inizi del XX secolo, inclusi Percy Longhurst, William Garrud e Jean Joseph-Renaud, che avevano tutti studiato con ex istruttori del Bartitsu Club.\nBill Underwood, William E. Fairbairn ed altri, incaricati di sviluppare sistemi di combattimento ravvicinato ad uso delle truppe alleate durante la Seconda guerra mondiale, misero ugualmente a punto sistemi di combattimento corpo a corpo di tipo pratico ed interculturale. Underwood aveva effettivamente studiato il jujitsu con Yukio Tani ed un altro jujitsuka, Taro Miyake, a Londra durante il primo decennio del XX secolo. I sistemi fondati da Underwood, Fairbairn e dai loro contemporanei divennero la base per la maggior parte dell'addestramento al combattimento ravvicinato delle forze armate e della polizia in tutto il mondo occidentale durante il XX secolo.\nE.W. Barton-Wright \u00e8 ricordato anche come un promotore pionieristico delle gare di arti marziali miste o AMM, nelle quali esperti di diversi stili di lotta competono in base a regole comuni. I campioni di Barton-Wright, compresi Yukio Tani, Sadakazu Uyenishi e il lottatore svizzero di \"schwingen\" Armand Cherpillod, godettero di notevole successo in queste gare, che anticiparono di cento anni il fenomeno delle AMM degli anni novanta del XX secolo.\nIl Bartitsu Club fu tra le prime scuole del suo tipo in Europa ad offrire lezioni specializzate di autodifesa femminile, una pratica adottata dopo la chiusura del Club da parte di studentesse di Yukio Tani e Sadakazu Uyenishi, fra le quali Edith Margaret Garrud ed Emily Watts. La signorina Garrud fond\u00f2 il proprio dojo (scuola) di jujitsu a Londra ed insegn\u00f2 l'arte anche ai membri del movimento militante delle suffragette, creando un'iniziale associazione tra l'allenamento all'autodifesa e la filosofia politica del femminismo.\nIl \"Baritsu\" nella letteratura.\nIl bartitsu sarebbe potuto essere completamente dimenticato se non fosse stato per una casuale menzione da parte di Sir Arthur Conan Doyle in uno dei suoi racconti polizieschi di Sherlock Holmes. Verso gli anni 1890, Conan Doyle si era stancato di narrare le avventure di Sherlock Holmes. Lo aveva in effetti definitivamente eliminato nel suo racconto del 1893, \"L'ultima avventura\", in cui Holmes apparentemente moriva precipitando da una cascata durante una lotta con il suo arcinemico, il professor Moriarty.\nTuttavia, talmente clamorosa era la richiesta del pubblico per il ritorno dell'immaginario detective, che Conan Doyle alla fine capitol\u00f2 e resuscit\u00f2 Holmes nella storia \"L'avventura della casa vuota\", nel 1903. Cos\u00ec lo stesso Holmes spieg\u00f2 la sua apparentemente miracolosa sopravvivenza:\nIn realt\u00e0, il \"baritsu\" non esisteva al di fuori delle pagine delle edizioni inglesi de \"L'avventura della casa vuota\". \u00c8 possibile che Conan Doyle, il quale, come E.W. Barton-Wright, stava scrivendo per il \"Pearson's Magazine\" alla fine degli anni 1890, avesse vagamente sentito parlare del bartitsu e che abbia semplicemente ricordato o capito male il termine; potrebbe anche essere stato un errore tipografico o una preoccupazione per il diritto d'autore. Si dovrebbe inoltre notare che il servizio di un giornale su una dimostrazione di bartitsu a Londra, pubblicato nel 1900, aveva ugualmente scritto male il nome in baritsu.\nQuesta confusione di nomi persist\u00e9 per gran parte del XX secolo, con gli entusiasti di Holmes che si interrogavano sull'identit\u00e0 del baritsu. Fu solo negli anni 1990 che studiosi come Y. Hirayama, J. Hall, Richard Bowen e James Webb furono in grado di identificare con certezza l'arte marziale di Sherlock Holmes."}
{"id": "2738864", "revid": "287204", "url": "https://it.wikipedia.org/wiki?curid=2738864", "title": "1. division 1983", "text": "La 1. Division 1983 \u00e8 stata la 70\u00aa edizione della massima serie del campionato danese di calcio conclusa con la vittoria del Lyngby, al suo primo titolo.\nCapocannoniere del torneo fu Vilhelm Munk Nielsen dell'Odense con 20 reti.\nClassifica finale.\n(*) Squadre neopromosse"}
{"id": "2738868", "revid": "339392", "url": "https://it.wikipedia.org/wiki?curid=2738868", "title": "Cattedrale della Santa Trinit\u00e0 di Ismailov", "text": ""}
{"id": "2738870", "revid": "307923", "url": "https://it.wikipedia.org/wiki?curid=2738870", "title": "Perlasca", "text": ""}
{"id": "2738875", "revid": "729019", "url": "https://it.wikipedia.org/wiki?curid=2738875", "title": "Natale Palli", "text": "Biografia.\nDiscendente della famiglia ticinese dei Palli del paese di Pura, al confine con l'Italia sul lago di Lugano, nacque a Casale Monferrato il 24 luglio 1895. Comp\u00ec gli studi primari e secondari presso le scuole della citt\u00e0 natale, iniziando poi a frequentare il corso di ingegneria presso il Politecnico di Milano.\nArruolatosi giovanissimo nel Regio Esercito, volontario in un reggimento di fanteria di stanza nella citt\u00e0 lombarda nel corso del 1914, con ferma annuale, l'entrata in guerra del Regno d'Italia, avvenuta il 24 maggio 1915, lo trov\u00f2 con il grado di sergente. Nel mese di luglio fu promosso al grado di sottotenente di complemento, ma, rimasto affascinato dal mondo dell'aviazione, chiese, ed ottenne, di essere assegnato al Corpo Aeronautico Militare, conseguendo il brevetto di pilota militare il 15 ottobre 1915 sul campo d'aviazione di Cameri (Novara).\nIl 27 ottobre venne inviato in zona d'operazioni, assegnato alla 2\u00aa Squadriglia di aviazione per l'artiglieria di base a Pordenone, e nel marzo 1916 fu trasferito alla 5\u00aa Squadriglia per l'artiglieria operante nel settore che andava da Plava a Tolmino, eseguendo missioni di ricognizione anche su Trieste.\nNel settembre successivo fu trasferito alla 48\u00aa Squadriglia di base a Belluno e nel mese di novembre fu decorato con la medaglia di bronzo al valor militare dal generale Mario Nicolis di Robilant, comandante della 4\u00aa Armata.\nIl 24 aprile 1917 fu decorato con una prima medaglia d'argento al valor militare per una rischiosa missione di ricognizione sul Tirolo. Nell'agosto dello stesso anno venne mandato sul campo d'aviazione della Malpensa, dove consegu\u00ec l'abilitazione al pilotaggio del nuovo velivolo Ansaldo S.V.A., per essere quindi assegnato alla fine di ottobre alla 1\u00aa Sezione SVA, aggregata alla 75\u00aa Squadriglia Caccia destinata alla difesa di Verona. Nel novembre successivo entr\u00f2 in servizio presso la 75\u00aa Squadriglia da caccia di stanza a Castenedolo; in dicembre fu trasferito alla 72\u00aa Squadriglia Caccia e nel gennaio 1918 alla 71\u00aa Squadriglia Caccia di Sovizzo. Promosso capitano il 3 febbraio 1918, tre giorni dopo venne decorato con la Croix de guerre dal re del Belgio Alberto I. Per una ricognizione su Innsbruck, effettuata il 20 febbraio, fu decorato con una seconda medaglia d'argento e, verso la fine del mese successivo, venne mandato presso la 103\u00aa Squadriglia di stanza sul campo d'aviazione di San Vito dei Normanni, in provincia di Brindisi, per effettuare alcune missioni sul basso Adriatico che gli valsero la concessione della terza medaglia d'argento al valor militare. Passato in forza alla 87\u00aa Squadriglia \"Serenissima\" di stanza all'aeroporto di San Pelagio, prese parte al volo su Vienna insieme al maggiore Gabriele D'Annunzio e per questo fatto venne insignito della Croce di Cavaliere dell'Ordine militare di Savoia.\nTrasferito per qualche tempo sul fronte francese insieme con D'Annunzio, comp\u00ec insieme al Vate un'ardita ricognizione su Lienz.\nIl 20 marzo del 1919, durante il \"raid\" Padova-Parigi-Roma, per un guasto al velivolo fu costretto ad atterrare sul Mont Pourri, nei pressi di Sainte-Foy, dove mor\u00ec assiderato.\nLa sua salma fu trasportata a Casale Monferrato dove, il 27 marzo 1919, gli furono tributate solenni onoranze funebri alla presenza di un'immensa folla, di Gabriele D'Annunzio e dei piloti della \"Serenissima\", con la sola eccezione di Antonio Locatelli che si trovava in Argentina.\nDecorato dapprima con la quarta medaglia d'argento al valor militare, nel 1925 il re Vittorio Emanuele III la tramut\u00f2 \"motu proprio\" nella Medaglia d'oro al valor militare alla memoria.\nAlle coordinate, tra le frazioni di \"La Raie\" e \"La Gurraz\", sulla strada D 902 che va da Bourg-Saint-Maurice verso Tignes/Val d'Is\u00e8re si trova un cippo funebre che reca un'iscrizione commemorativa."}
{"id": "2738884", "revid": "287204", "url": "https://it.wikipedia.org/wiki?curid=2738884", "title": "Sakkijarven polkka", "text": ""}
{"id": "2738887", "revid": "773636", "url": "https://it.wikipedia.org/wiki?curid=2738887", "title": "Izmajlovskij", "text": "Izmajlovskij pu\u00f2 riferirsi a:"}
{"id": "2738889", "revid": "28592", "url": "https://it.wikipedia.org/wiki?curid=2738889", "title": "Izmailovskij", "text": ""}
{"id": "2738890", "revid": "204012", "url": "https://it.wikipedia.org/wiki?curid=2738890", "title": "Walter Q. Gresham", "text": ""}
{"id": "2738891", "revid": "28592", "url": "https://it.wikipedia.org/wiki?curid=2738891", "title": "Cattedrale della Trinit\u00e0 - Izmailovskij", "text": ""}
{"id": "2738893", "revid": "124597227", "url": "https://it.wikipedia.org/wiki?curid=2738893", "title": "Brooklands", "text": "Brooklands \u00e8 stato un circuito di corse automobilistiche di 4,43\u00a0km di lunghezza costruito vicino a Weybridge, nel Surrey, in Inghilterra.\nStoria.\nA causa di una legge assai severa chiamata Motor Car Act 1903 in vigore nel Regno Unito, le autovetture circolanti sulle strade pubbliche erano costrette a rispettare un limite di velocit\u00e0 non superiore ai 32 km/h (20 mph). Per queste ragioni si pens\u00f2 a un circuito chiuso per le competizioni automobilistiche.\nInaugurato nel 1907, fu il secondo impianto sportivo permanente al mondo utilizzato esclusivamente motoristiche, dopo il Milwaukee Mile del 1903, e il primo costruito appositamente, nonch\u00e9 il primo in Europa. Successivamente fu convertito in uno dei primi campi di aviazione della Gran Bretagna ed a partire dal 1915 divenne uno dei principali centri di collaudo e produzione di velivoli per usi civili e militari (come ad esempio i Vickers Wellington). Il circuito ospit\u00f2 la sua ultima gara nel 1939. \nAi giorni nostri, il sito ospita il Brooklands Museum, un importante museo dell'aviazione e dell'automobilismo, cos\u00ec come un luogo per eventi correlati ad auto d'epoca, moto e altri mezzi di trasporto.\nIl tracciato.\nCircuito ovale.\nIl disegno della pista nacque per mano di \"Hugh F. Locke King\", la conformazione del circuito si presentava con una tradizionale forma ovale, per\u00f2 al suo interno celava una particolarit\u00e0 tutta sua: a differenza della maggior parte dei tracciati, il rettilineo dei box (denominato \"Finishing Straight\") era utilizzato solo per la partenza e l'arrivo (nonch\u00e9 le soste ai box), mentre durante il normale svolgimento della gara i concorrenti non vi transitavano. Essi, infatti, svoltavano a destra all'altezza del bivio \"The Fork\" percorrendo cos\u00ec la sola curva a destra presente nel giro, che immetteva sul rettilineo che conduceva alla curva a sinistra denominata \"Home Banking\". Tale curva era fortemente sopraelevata e correva tra il terrapieno che la sosteneva all'esterno e la vasta collinetta all'interno dove si accomodava parte del pubblico, la pendenza massima delle curve sopraelevate era di circa 30\u00b0\nBrooklands Mountain Circuit.\nLa Brooklands Mountain Circuit era una piccola sezione della pista lunga all'incirca 2,25\u00a0km (1,4 mi), essa veniva percorsa dal bivio \"The Fork\" fino alla \"Members' Hill\" e viceversa, questo tratto stradale venne creato nel 1930 facendo uso di barriere mobili.\n\u00c8 ancora utilizzato per prove speciali.\nAltri usi.\nIl circuito, oggi in parte demolito, \u00e8 stato riutilizzato dal presentatore inglese James May per il programma \"Toy Stories\" della BBC: ha costruito insieme a pi\u00f9 di 400 volontari (tra esperti e abitanti del posto) una pista per vetture da modellismo Scalextric lunga 4,43 km (entrata cos\u00ec nel Guinness World Record) su cui hanno gareggiato una Mercedes-Benz SLR McLaren e una Aston Martin DB9 in scala, pilotate rispettivamente da modellisti esperti e dagli abitanti del quartiere. Ad aggiudicarsi la gara \u00e8 stata la Aston Martin DB9."}
{"id": "2738897", "revid": "144796", "url": "https://it.wikipedia.org/wiki?curid=2738897", "title": "Maximilian Gandolph von K\u00fcnburg", "text": "Biografia.\nMaximilian Gandolph von K\u00fcnburg nacque il 30 ottobre (secondo altre fonti il 1\u00ba novembre) del 1622 a Graz, nella nobile famiglia dei baroni di K\u00fcnburg. Era infatti figlio di Reinprecht di K\u00fcnburg e di Helena von Schrattenbach e pertanto, per parte di madre, era nipote del famoso cardinale Wolfgang Hanibal von Schrattenbach.\nComp\u00ec i propri studi a Graz, Salisburgo ed al \"Collegium Germanicum\" di Roma, venendo cos\u00ec avviato alla carriera ecclesiastica.\nEletto canonico della cattedrale di Eichst\u00e4tt nel 1643, venne eletto a tale carica anche a Salisburgo l'anno successivo, divenendo arciprete della cattedrale nel 1647 e decano nel 1654. Solo in quell'anno prese i voti.\nEletto vescovo di Lavant l'8 dicembre 1654 e venne poi trasferito alla sede episcopale di Seckau 7 febbraio 1665. Eletto dal capitolo della cattedrale di Salisburgo quale arcivescovo il 29 settembre 1667, venne eletto ufficialmente il 6 luglio 1668 per venire poi approvato il 30 luglio di quello stesso anno, con il titolo di principe del Sacro Romano Impero. Nominato amministratore di Seckau per sei mesi dall'11 agosto 1668 rest\u00f2 in carica sino al 14 giugno 1669.\nCreato cardinale presbitero nel concistorio del 2 settembre 1686, non si rec\u00f2 mai a Roma per ricevere la porpora ed il titolo cardinalizio.\nMor\u00ec a Salisburgo 3 maggio 1687 e le sue spoglie vennero esposte nella cattedrale cittadina, per poi essere sepolte nella cappella di San Francesco.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "2738899", "revid": "332094", "url": "https://it.wikipedia.org/wiki?curid=2738899", "title": "Tupolev ANT-14", "text": ""}
{"id": "2738904", "revid": "628767", "url": "https://it.wikipedia.org/wiki?curid=2738904", "title": "Distretto di Manang", "text": " \nIl distretto di Manang \u00e8 un distretto del Nepal, in seguito alla riforma costituzionale del 2015 fa parte della provincia Gandaki Pradesh. \nIl capoluogo \u00e8 Chame.\nGeograficamente il distretto appartiene alla zona montagnosa himalayana detta Parbat. Nella zona nord, al confine con il Tibet, si trovano le cime del Ratna Chuli (7.035 m.) e Himlung (7.126 m.), nella zona orientale, al confine con il distretto di Gorkha, si trovano il Manaslu (8.163 m.), lo Ngadi Chuli (7.871 m.) e l'Himal Chuli (7.893 m.), mentre nella zona occidentale, al confine con il distretto di Kaski, si trovano le cime dell'Annapurna II (7.937 m.) e Annapurna III (7.555 m.).\nIl principale gruppo etnico presente nel distretto \u00e8 quello dei Gurung.\nMunicipalit\u00e0.\nIl distretto \u00e8 costituito da quattro municipalit\u00e0."}
{"id": "2738906", "revid": "310914", "url": "https://it.wikipedia.org/wiki?curid=2738906", "title": "Neutroni termici", "text": ""}
{"id": "2738907", "revid": "125264712", "url": "https://it.wikipedia.org/wiki?curid=2738907", "title": "Operazione Olive", "text": "Operazione Olive (\"Operation Olive\", it. \"Oliva\") \u00e8 il nome in codice del piano di attacco a tenaglia alla Linea Gotica ideato dallo stato maggiore del generale Harold Alexander, comandante in capo delle forze armate alleate durante la campagna d'Italia nel corso della seconda guerra mondiale. L'offensiva, nota in Italia come battaglia della Linea Gotica o battaglia degli Appennini, fu caratterizzata da una lunga serie di aspri e sanguinosi combattimenti durati quasi due mesi ed \u00e8 stata indicata come la \"pi\u00f9 grande battaglia di mezzi mai combattuta in Italia\".\nL'obiettivo strategico era quello di sfondare la Linea Gotica, il sistema fortificato creato dai tedeschi lungo l'Appennino tra Apuania e Rimini come ultimo baluardo per impedire l'avanzata degli Alleati in Nord Italia, e conquistare rapidamente l'intera Pianura padana entro la fine del 1944.\nNonostante la netta superiorit\u00e0 di uomini e mezzi alleati e il riuscito superamento delle linee fortificate, il piano ebbe solo parzialmente successo a causa sia della strenua ed efficace difesa attuata dall'esercito tedesco del feldmaresciallo Albert Kesselring sia delle intense piogge che rallentarono l'avanzata dei mezzi meccanici, per cui le forze alleate furono costrette a sospendere le operazioni alla fine del mese di ottobre 1944 (Proclama Alexander), attestandosi su un nuovo fronte ai margini dalla Pianura padana fino alla primavera del 1945.\nAntefatti.\nDopo aver sfondato la Linea Gustav, nella primavera del 1944, i generali alleati deviarono le loro forze per prendere Roma, invece di risalire il pi\u00f9 velocemente possibile la penisola. Questo diede tempo ai tedeschi di riorganizzare le forze lungo la Linea Gotica, una linea difensiva fortificata che si dispiegava lungo l'Appennino tra Massa-Carrara e Pesaro, la cui costruzione era stata avviata gi\u00e0 dal 1943.\nOperazione Olive.\nLa prima fase dell'attacco, preparato nella massima segretezza e con la massima velocit\u00e0 per impedire ai tedeschi adeguati attestamenti difensivi, prevedeva lo sfondamento alla fine di agosto 1944 del settore adriatico della Linea Gotica (settore orientale denominato \"Teodorico\") da parte dell'8\u00aa Armata, costituita dalle forze del Commonwealth britannico comandate dal generale Oliver Leese: la potente forza d'urto, formata da ingenti forze di terra, di cielo e di mare, secondo i piani di Alexander avrebbe fatto credere al generale Albert Kesselring di essere di fronte al decisivo attacco alla Linea Gotica inducendolo a richiamare truppe tedesche di rinforzo verso l'Adriatico per contenere l'attacco, sguarnendo le difese nell'Appennino centrale e favorendo cos\u00ec il successivo attacco su quel fronte da parte della 5\u00aa Armata, costituita dalle forze americane comandate dal generale Mark Wayne Clark.\nLa seconda fase prevedeva pochi giorni dopo un pesante attacco da parte della 5\u00aa Armata, da attuarsi su un fronte molto ristretto nel centro dell'Appennino centrale (settore occidentale denominato \"Alarico\"): l'indebolimento delle forze tedesche avrebbe permesso di neutralizzare le loro difese con successo e incunearsi in profondit\u00e0, dilagando nella Pianura padana.\nLa terza e ultima fase prevedeva l'avvio di una manovra a tenaglia da parte delle punte avanzate della 5\u00aa e 8\u00aa armata alleate, che nei piani avrebbe costretto la 10\u00aa Armata tedesca del generale Heinrich von Vietinghoff ad abbandonare la Linea Gotica e ritirarsi oltre la linea del Po per evitare il rischio di accerchiamento, permettendo agli alleati la conquista dell'intera Emilia-Romagna.\nIl piano elaborato dal generale Alexander raggiunse solo parzialmente gli obbiettivi sperati, compreso per\u00f2 quello ritenuto simbolicamente pi\u00f9 rilevante, la liberazione di Forl\u00ec, la \"Citt\u00e0 del Duce\". Dopo di che, la spinta alleata lentamente si esaur\u00ec fino a bloccarsi con l'arrivo dell'inverno, impedendo l'attuazione della terza fase: la linea del fronte si stabilizz\u00f2 a pochi chilometri da Bologna e lungo la linea del fiume Senio. Solo la primavera successiva un'offensiva fu scatenata dalle forze alleate con l'ausilio delle formazioni del nuovo esercito italiano.\nIl successo dell'Operazione Olive avrebbe consentito alle forze dell'8\u00aa Armata britannica \u2013 secondo alcuni storici \u2013 di lanciare un successivo attacco verso l'area nord-Adriatica e raggiungere l'area dei Balcani, che il premier inglese Winston Churchill desiderava occupare preventivamente per impedire ai sovietici di ottenere uno sbocco diretto sul Mar Mediterraneo.\nIl fronte adriatico (Teodorico).\nLa prima fase dell'attacco fu condotta dalle forze dell'8\u00aa Armata alleata contro le forze tedesche della 10\u00aa Armata tra il 25 agosto e il 30 settembre 1944 nell'area collinare posta tra Fano, San Marino e Rimini, con l'obbiettivo da parte degli alleati di sfondare il fronte nel settore adriatico.\nLe linee difensive tedesche sul fronte adriatico erano articolate su quattro livelli:\nSul fronte adriatico dell'offensiva vennero sparati, solo dagli Alleati, 1.470.000 di colpi d'artiglieria.\nSulla citt\u00e0 di Rimini furono effettuate 11.510 missioni aeree, di cui 486 nella sola giornata del 18 settembre, e furono distrutti o danneggiati 754 mezzi corazzati.\nSecondo una stima tedesca, alla fine della battaglia pi\u00f9 dell'80% di Rimini era stata rasa al suolo e migliaia di civili perirono negli scontri e nei bombardamenti (anche a causa degli attacchi precedenti alla Operazione Olive).\nAttacco alla Linea Rossa.\nLe truppe alleate dell'8\u00aa Armata erano in azione fin dall'8 agosto e premevano fortemente contro le deboli forze del 76\u00ba \"Panzerkorps\" tedesco del generale Herr che, pur battendosi con tenacia e abilit\u00e0, non pot\u00e9 mantenere le posizioni e ripieg\u00f2 lentamente dietro il Metauro; alcuni reparti tedeschi subirono forti perdite.\nL'operazione Olive cominci\u00f2 effettivamente nel settore britannico del generale Leese il 25 agosto 1944 e colse di sorpresa il feldmaresciallo Kesselring che non si attendeva una grande offensiva nemica e invece temeva un nuovo sbarco alleato nella zona di Genova; al momento dell'attacco i generale von Vietinghoff e Heidrich erano in licenza in Germania. Il feldmaresciallo il 28 agosto, grazie anche al ritrovamento di un proclama del generale Leese, comprese di essere di fronte a una pericolosa offensiva nemica, egli quindi richiam\u00f2 i due generali e prese le prime misure per rinforzare il fronte adriatico. Nelle sue memorie peraltro il feldmaresciallo Kesselring afferma invece che fin dalla met\u00e0 del mese di agosto egli era cosciente che gli alleati stavano preparando un'offensiva nel settore adriatico e che era essenziale rinforzare le difese nel settore.\nL'8\u00aa Armata ottenne importanti successi nei primi giorni dell'offensiva; l'attacco, preceduto nella notte da un potente sbarramento d'artiglieria effettuato da oltre 1.500 cannoni, venne condotto lungo tre direttrici principali. Nel settore costiero il 2\u00ba corpo d'armata polacco del generale Anders attravers\u00f2 il fiume Metauro e marci\u00f2 da Fano verso Pesaro; sulla sua sinistra attacc\u00f2 il I corpo d'armata canadese del generale Burns che raggiunse Saltara e Cartoceto; pi\u00f9 a occidente erano schierate le divisioni britanniche e indiane del 5\u00ba corpo d'armata del generale Keightley e del 10\u00ba Corpo d'armata del generale McCreery che liberarono Montefelcino e Urbino. I tedeschi delle tre divisioni del 76\u00ba \"Panzerkorps\" del generale Herr dovettero cedere terreno e ripiegarono sulla linea di resistenza principale dietro il fiume Foglia.\nAttacco alla Linea Verde I.\nIl 30 agosto l'8\u00aa Armata sferr\u00f2 l'attacco con tre corpi d'armata alla linea del fiume Foglia difesa dalle tre divisioni tedesche del generale Herr, dopo un nuovo massiccio bombardamento d'artiglieria le forze alleate riuscirono a guadagnare terreno soprattutto nel settore della 1\u00aa Divisione canadese del generale Vokes che pass\u00f2 all'attacco nel pomeriggio con il supporto di forti contingenti di carri della 5\u00aa Divisione corazzata del generale Hoffmeister. Mentre alcuni attacchi furono respinti dai paracadutisti tedeschi del 4\u00ba reggimento, i canadesi poterono sfruttare un errore tattico dello schieramento nemico che, a causa della prematura ritirata di un reparto della 71\u00aa Divisione fanteria, lasci\u00f2 quasi sguarnito il settore di Montecchio prima dell'arrivo dei reparti del \"kampfgruppe Schmal\" appartenente alla 26\u00aa Panzer-Division. I reparti meccanizzati canadesi alle ore 17.30 avanzarono in profondit\u00e0 a nord del Foglia, occuparono Montecchio e con una brillante manovra attaccarono sul fianco i paracadutisti tedeschi che avevano respinto gli assalti frontali. Mentre i canadesi raggiungevano questo primo risultato, nel settore adriatico anche i polacchi attraversarono il fiume Foglia, che in quel settore era in secca, e marciarono verso Pesaro, mentre aspri combattimenti si accesero sull'ala sinistra dell'8\u00aa Armata dove due brigate della 46\u00aa Divisione britannica del generale Hawkesworth attaccarono Montegridolfo e Mondaino. Le truppe indiane della 4\u00aa Divisione fanteria indiana del generale Halworthy respinsero dopo scontri dall'esito alterno i reggimenti tedeschi della 71\u00aa Divisione del generale Raapke e della 278\u00aa Divisione del generale Hoppe e conquistarono i capisaldi di Monte della Croce e Monte Calvo.\nIl 3 settembre avevano travolto tutte le linee di difesa fortificate, poste in territorio marchigiano, raggiungendo la Romagna.\nLungo la Linea II le truppe tedesche si riorganizzarono, opponendo una forte resistenza: da questa fase comincia quella conosciuta anche come battaglia di Rimini.\nAttacco alla Linea Verde II.\nTra il 4 e il 6 settembre si svolse la prima battaglia di Coriano dove i canadesi furono bloccati nei pressi di Riccione e Coriano stesso, mentre gli inglesi si bloccarono a Passano e a San Savino. Nel tentativo di aggirare Coriano le truppe britanniche furono fermate nuovamente e duramente a Croce e nella battaglia di Gemmano.\nIl 17 settembre i tedeschi ricevettero l'ordine di ritirarsi e gli scontri si spostarono pi\u00f9 a nord, dove gli indiani combatterono la disastrosa battaglia di Montecieco. Nonostante le perdite gli indiani sfondarono le linee tedesche a San Marino e nel contempo i canadesi oltrepassarono il colle di Covignano e il fiume Marecchia, presso San Martino in Riparotta, obbligando i tedeschi al ritiro.\nIl 21 settembre 1944 le divisioni greche, appoggiate dai carri armati neozelandesi, entrarono nella citt\u00e0 di Rimini, gi\u00e0 distrutta dai bombardamenti aerei.\nOltre la Linea Gialla.\nDopo la liberazione di Rimini la battaglia per il nord Italia continu\u00f2 finch\u00e9 la 43\u00b0 Brigata Gurkha non venne decimata a Montebello e a Torriana, nonostante il parziale successo della presa di Santarcangelo.\nL'offensiva si concluse di fatto a fine settembre con una vittoria tattica dovuta alla presa del settore di Rimini ma senza che gli obbiettivi strategici della Operazione \"Olive\" fossero raggiunti.\nPer sbloccare la situazione, il corpo dei volontari polacchi si spost\u00f2 verso nord lungo la valle del Tevere, penetrando in Romagna attraverso l'Appennino forlivese e liberando diverse vallate fino a prendere Predappio, localit\u00e0 simbolicamente importante, in quanto luogo di nascita di Benito Mussolini: era il 28 ottobre, data propagandisticamente opportuna, in quanto anniversario della marcia su Roma. Gli inglesi, poi, chiesero alle truppe di Anders di non entrare nell'ormai vicina Forl\u00ec, la \"Citt\u00e0 del Duce\", per riservare a s\u00e9 tale onore. Forl\u00ec venne liberata il 9 novembre 1944 dalle truppe alleate britanniche e indiane: ancora una volta, si scelse una data propagandisticamente rilevante, in quanto il 9 novembre ricordava l'anniversario della fondazione del Partito Nazionale Fascista.\nPoco dopo, il 13 novembre, venne emanato il Proclama Alexander che proclamava la sostanziale interruzione dell'offensiva su tutti i fronti per il 1944: gli Alleati infatti rimasero nei mesi successivi bloccati sul fiume Senio, nel settore adriatico, e sul Monte Battaglia, nel fronte appenninico.\nLa ripresa dell'offensiva.\nL'offensiva riprese nel marzo/aprile 1945 quando, a seguito di una seconda offensiva alleata lungo il fronte italiano, la Linea Gotica venne definitivamente e completamente sfondata, con il rapido dilagare delle forze alleate nella Pianura padana."}
{"id": "2738910", "revid": "203463", "url": "https://it.wikipedia.org/wiki?curid=2738910", "title": "Rion", "text": ""}
{"id": "2738913", "revid": "1873017", "url": "https://it.wikipedia.org/wiki?curid=2738913", "title": "Castello lineare", "text": "Un castello lineare \u00e8 un castello progettato per affrontare gli assalitori tramite una serie di barriere e ostacoli disposti in linea (da cui il nome).\nDescrizione.\nIl principio era quello di convogliare gli assalitori in un imbuto obbligandoli ad assalire un fronte molto stretto, concentrando in quell'area tutte le difese del castello. Questo implicava che le strutture architettoniche e gli uomini dovevano essere concentrati, a differenza di quanto avveniva nel pi\u00f9 comune castello concentrico in cui andava difesa tutta la circonferenza del castello.\nI castelli lineari venivano solitamente costruiti dove la topografia li rendeva preferibili. Un notevole esempio era il Castello Pellegrino dei cavalieri templari, che sorgeva su un promontorio in una penisola. Sul lato del continente vi erano due mura, di cui la pi\u00f9 interna era pi\u00f9 alta per consentire ai difensori di attaccare i nemici oltre il primo muro e garantire una maggiore difesa. La fortezza dei Cavalieri Ospitalieri di Qala'at Marqab in Siria \u00e8 stata eretta su uno stretto promontorio in roccia, ideale per evitare gli scavi sotto le mura ma improponibile per la cerchia di mura tipica dei castelli concentrici. Il nucleo del Krak dei Cavalieri si trova su una stretta lingua di terra che domina un burrone le cui pareti rocciose limitavano la possibilit\u00e0 di attacchi laterali.\nLa tecnica edilizia dei castelli lineari giunse in Gran Bretagna a met\u00e0 del XIII secolo, contemporaneamente quindi ai castelli concentrici. Il primo esemplare conosciuto di castello lineare in Gran Bretagna \u00e8 quello di Tintagel.\n\u00c8 anche opportuno notare che molti castelli combinano elementi di entrambi gli stili. Il castello di Conwy, spesso citato come esempio di castello concentrico, \u00e8 in realt\u00e0 un castello lineare con alcuni elementi dello stile concentrico."}
{"id": "2738918", "revid": "74801", "url": "https://it.wikipedia.org/wiki?curid=2738918", "title": "Hilary Liftin", "text": "Biografia.\nLaureata all'universit\u00e0 di Yale, lavor\u00f2 nel settore editoriale per un decennio, prima di diventare una scrittrice a tempo pieno. \nHa scritto diversi libri ed \u00e8 coautrice di Cari Exile: La vera storia di due amici separati (per un anno) da un oceano, vive a Los Angeles con il marito e due figli. Nella sua carriera di scrittrice ha anche lavorato insieme a Miley Cyrus nella sua autobiografia \"Mileys to go\"."}
{"id": "2738919", "revid": "149485", "url": "https://it.wikipedia.org/wiki?curid=2738919", "title": "Trattato di Aquisgrana (1748)", "text": "Il trattato di Aquisgrana del 1748 (detto anche Trattato di Aquisgrana o Trattato di Aachen) fu firmato ad Aquisgrana il 18 ottobre 1748, al termine di negoziati iniziati il 24 aprile dello stesso anno, e pose fine alla guerra di successione austriaca.\nLa guerra di successione austriaca.\nLa guerra di successione austriaca era motivata da una complessa situazione successoria: l'imperatore germanico Carlo VI d'Asburgo, essendo privo di figli maschi, con la Prammatica Sanzione del 1713 regolava la successione imperiale a vantaggio della figlia Maria Teresa. Nonostante la precedente approvazione delle potenze europee, alla morte di Carlo VI (19 ottobre 1740), nacque un conflitto europeo scatenato dai disegni annessionistici di Federico II di Prussia, della Spagna, del Regno di Sardegna e dalle aspirazioni alla corona imperiale dell'elettore di Baviera, Carlo VII, e di Augusto III di Sassonia; il conflitto coinvolse anche la Francia e le colonie spagnole, aggredite dalla Gran Bretagna.\nIl trattato di pace.\nIn base al trattato di Aquisgrana, che pose fine al conflitto, venne confermata la Prammatica Sanzione del 1713 e riconosciuta la coppia imperiale formata da Maria Teresa e Francesco Stefano di Lorena. La Francia restitu\u00ec i Paesi Bassi Meridionali (cio\u00e8 l'odierno Belgio) all'Austria e accett\u00f2 il ristabilimento dello \"status quo\" nei territori d'Oltremare (scambio di Madras con la Fortezza di Louisbourg; proroga per quattro anni dell'asiento in favore della Gran Bretagna). Lo Stato che ottenne il maggior vantaggio fu la Prussia, che annesse definitivamente la ricca regione della Slesia, strappata all'Austria. Il trattato attribu\u00ec inoltre:"}
{"id": "2738926", "revid": "1712526", "url": "https://it.wikipedia.org/wiki?curid=2738926", "title": "Karl Adolph von Basedow", "text": "Biografia.\nNacque a Dessau, dove il padre, Johann Bernhard, (1723-90) pedagogista di fama, era un personaggio influente.\nFrequent\u00f2 il ginnasio nella citt\u00e0 nativa, poi frequent\u00f2 l'Universit\u00e0 di Halle dove si laure\u00f2 in medicina e chirurgia discutendo una tesi su metodi innovativi di amputazione. Successivamente si stabil\u00ec a Merseburg dove cominci\u00f2 a praticare la professione nel 1822. \nDovette far fronte ad una grave epidemia di colera che impervers\u00f2 a Merserburg e a Magdeburgo.\nSempre nel 1822 spos\u00f2 Louise Scheuffelhuth: ebbero 4 figli (3 femmine e un maschio). \nNel 1848 occup\u00f2 la posizione di capo ufficiale medico della citt\u00e0, dove mor\u00ec nel 1854 in seguito ad un'infezione contratta durante un'autopsia.\nCarriera medica.\nFatti salvi i successi in campo chirurgico ed alcune pubblicazioni, il suo nome \u00e8 conosciuto soprattutto per l'eponimo morbo di Basedow, disfunzione tuttora abbastanza comune.\nNel 1840 descrisse il sintomo dell'esoftalmo come ipertrofia del tessuti oculari.\nIn seguito giunse alla definizione della \u201ctriade di Merseburg\u201d che associ\u00f2 all'ipertiroidismo. Si tratta di tre segni individuabili dai sensi umani senza particolari analisi: il primo \u00e8 il gi\u00e0 citato esoftalmo, il secondo \u00e8 il gozzo endemico, il terzo la palpitazione (tachicardia).\nBasedow associ\u00f2 al morbo anche la perdita di peso e l'alterazione dell'umore e sugger\u00ec l'uso di acque minerali contenenti iodio e bromo per il suo trattamento.\nGli anglofoni conoscono la stessa malattia come malattia di Graves perch\u00e9 anche questo medico irlandese (Robert James Graves) la descrisse nel 1835.\nHa dato il proprio nome ad alcuni fenomeni collegati alla tiroide:\nil coma di Basedow (coma dovuto a intossicazioni provocate dalla tiroide); la sindrome oculare di Basedow (contrazione della palpebra superiore, uno dei sintomi del morbo di Basedow); il morbo di Basedow (scompenso causato da ipertiroidismo e caratterizzato da tachicardia, gozzo e occhi sporgenti); effetto jodbasedow (induzione di intossicazione tiroidea causata dall'assunzione di cospicue quantit\u00e0 di iodio)."}
{"id": "2738937", "revid": "1305772", "url": "https://it.wikipedia.org/wiki?curid=2738937", "title": "HMS Rover", "text": "HMS Rover pu\u00f2 riferirsi a varie navi della Royal Navy:"}
{"id": "2738938", "revid": "287204", "url": "https://it.wikipedia.org/wiki?curid=2738938", "title": "Frederic Hufnagel", "text": ""}
{"id": "2738940", "revid": "780783", "url": "https://it.wikipedia.org/wiki?curid=2738940", "title": "Adrie van der Poel", "text": " Professionista dal 1981 al 2000, vinse il Giro delle Fiandre 1986, la Liegi-Bastogne-Liegi 1988, due tappe al Tour de France, la Cl\u00e1sica San Sebasti\u00e1n 1985 e il titolo mondiale di ciclocross nel 1996.\nCarriera.\nCorridore da corse in linea, inizia la carriera da professionista nel 1981, anno nel quale ottiene il secondo posto sia alla Parigi-Nizza, dietro a Stephen Roche, che alla Freccia Vallone. Vanta in palmar\u00e8s la vittoria in sei classiche oltre a due tappe al Tour de France. Ha inoltre ottenuto un secondo posto al campionato del mondo su strada del 1983 dietro a Greg LeMond.\nAl Tour de France ha vinto due tappe: in una di queste, la Tarbes-Pau, nel 1988, stabil\u00ec, con 48,927 km/h, il record per la frazione pi\u00f9 veloce nella storia della corsa a tappe francese; tale record \u00e8 stato superato da Johan Bruyneel nell'edizione 1993.\nDurante gli inverni Van der Poel ha spesso gareggiato nel ciclocross, attivit\u00e0 che ha svolto a tempo pieno nella seconda parte della carriera. Tra i migliori risultati figura un titolo mondiale Elite nel 1996 e la Coppa del mondo l'anno seguente. Ai campionati del mondo ha conquistato anche cinque medaglie d'argento (1985, 1988, 1989, 1990 e 1991) e una di bronzo (1992). Ha concluso la carriera nel 2000.\nPadre di Mathieu e David, entrambi ciclisti, \u00e8 fratello di Jacques van der Poel e genero di Raymond Poulidor."}
{"id": "2738946", "revid": "30445", "url": "https://it.wikipedia.org/wiki?curid=2738946", "title": "Annapurna II", "text": ""}
{"id": "2738947", "revid": "1305772", "url": "https://it.wikipedia.org/wiki?curid=2738947", "title": "Primas Germaniae", "text": "Il titolo di Primas Germaniae (Primate di Germania) \u00e8 un titolo ecclesiastico onorifico inizialmente concesso al vescovo pi\u00f9 importante (Primate) di Germania. Hanno posseduto il titolo nel corso della storia gli arcivescovi di Treviri, Magonza, Magdeburgo, Colonia e Salisburgo. Titolo annesso \u00e8 anche quello di \"Legatus natus\" del Pontefice, ovvero di rappresentante del papa in Germania, che gli consente di vestire i panni di cardinale anche se non lo \u00e8 formalmente.\nI detentori del titolo di Primas Germaniae.\nMagonza.\nIl missionario anglosassone san Bonifacio nel 745 era vescovo di Magonza, la quale divenne in quella data comune. Bonifacio ottenne il titolo di arcivescovo e quindi di legato pontificio con poteri straordinari sulla regione da lui governata. Per i suoi servigi alla Chiesa gli venne concesso ben presto il titolo di \"apostolo dei cristiani tedeschi\". Egli dunque acquis\u00ec una posizione di rilevanza con la propria arcidiocesi rispetto alle altre dell'area tedesca. Sotto il governo dei suoi successori, di conseguenza, Magonza divenne uno dei principali stati ecclesiastici imperiali a tal punto che l'arcivescovo della citt\u00e0 divenne anche uno dei sette principi elettori che avevano il diritto di nominare l'imperatore. La primazia di san Bonifacio, dunque, venne riconfermata ai suoi successori anche giuridicamente nel 900.\nL'incarico, ad ogni modo, rimase sempre perlopi\u00f9 un fatto onorifico e si estinse con Karl Theodor von Dalberg, ultimo principe-arcivescovo di Magonza.\nTreviri.\nPer la sede di Treviri il titolo viene utilizzato gi\u00e0 dal IX secolo. Il titolo si estinse nel 1802 con la fine del principato secolare e la riduzione della precedente arcidiocesi di Treviri al rango semplicemente episcopale.\nSalisburgo.\nPer l'arcivescovo di Salisburgo il titolo di \"Primas Germaniae\" venne utilizzato gi\u00e0 da Arno I (798-821), il quale per\u00f2 pot\u00e9 vantare perlopi\u00f9 un privilegio papale per un vicariato. Salisburgo \u00e8 l'unica arcidiocesi che ha mantenuto il titolo anche dopo la riorganizzazione post-napoleonica.\nMagdeburgo.\nLa primazia di Magdeburgo si basa su un documento papale del 986: in esso l'arcivescovo di quella provincia ottiene gli stessi diritti degli arcivescovi di Magonza, Treviri e Colonia. Il titolo venne perso dall'arcidiocesi di Magdeburgo nel 1648 quando essa divenne uno dei capisaldi della riforma protestante.\nColonia.\nAnche all'arcivescovo di Colonia, in alcuni casi, \u00e8 stato concesso il titolo di \"Primas Germaniae\" in virt\u00f9 dell'influenza di questo arcivescovato nel corso della storia europea e tedesca. Anche in questo caso il titolo cess\u00f2 di esistere con la fine del principato secolare di Colonia.\nPoteri del Primas Germaniae.\nIl \"Primas Germaniae\" era una continuazione simbolica del vicariato apostolico gi\u00e0 conosciuto nel medioevo (quando ancora le diocesi tedesche non erano legate all'attuale struttura organizzativa), ma con un'accezione pi\u00f9 forte. I vicari apostolici del Papa, infatti, esercitavano la loro giurisdizione sulle aree assegnate oltre la loro portata effettiva. Il collegamento fisso del titolo con la cattedra di un vescovo particolare, ha portato lo stato di Primate al titolo annesso ad una particolare provincia. Tra le prerogative del Primate di Germania si contano ad esempio il coordinamento degli arcivescovi metropoliti che sono presenti nel proprio territorio, la convocazione dei concili plenari o il mantenimento di una corte d'appello superiore ai tribunali metropolitani.\nLa primazia oggi.\nIl titolo di Primas Germaniae \u00e8 oggi concesso al solo arcivescovo di Salisburgo, che detiene anche il titolo di legato nato, che gli permette di vestire i panni di cardinale anche se formalmente non lo \u00e8. Nel diritto canonico i titoli sono entrambi identificati come onorifici e pertanto sono cos\u00ec conosciuti anche se dalla revisione del 1983 essi non sono pi\u00f9 considerati ufficiali, ma continuano ad essere tradizionalmente utilizzati dai detentori della sede arcivescovile salisburghese."}
{"id": "2738948", "revid": "125594015", "url": "https://it.wikipedia.org/wiki?curid=2738948", "title": "Emanuele Ferraro (calciatore)", "text": "Originario del piccolo paese di Casalvecchio Siculo, \u00e8 nato ed ha vissuto nella vicina cittadina di Santa Teresa di Riva.\nCarriera.\nGiocatore.\nDopo gli esordi nella Primavera del Brescia, si trasferisce per una stagione all'Ospitaletto in Serie D, prima di traslocare in Germania. Nella stagione 1999-2000 disputa 2 incontri Bundesliga con l'Amburgo, prima di scendere in terza divisione con il Magdeburgo.\nRientrato in Italia, milita nel nella Serie C2 2000-2001. A fine stagione scende in Serie D vestendo le maglie di e Corigliano. Con la formazione calabrese mette a segno 18 reti nella Serie D 2002-2003, attirando l'attenzione dell', che lo ingaggia per il campionato di Serie B. Nel gennaio 2004, dopo aver totalizzato 6 presenze nel campionato cadetto, viene ceduto in prestito in Serie C2 alla Vis Pesaro, con cui ottiene la salvezza ai playout. Rientrato ad Ascoli, viene ceduto in compropriet\u00e0 all', ancora in Serie C2: mette a segno 14 reti e contribuisce alla salvezza dei dorici. A fine stagione viene riscattato dall'Ascoli, che lo gira a titolo definitivo alla Salernitana. Con i campani disputa quattro stagioni (tre di Serie C1 e una di Serie B), intervallate da un'annata in prestito al , in Serie B.\nNel gennaio 2009 la Salernitana lo cede al , in Prima Divisione, dove rimane fino al gennaio successivo quando viene ceduto alla Paganese, sempre in Prima Divisione. Con la formazione campana retrocede in Seconda Divisione al termine del campionato 2010/11. Nell'agosto 2011 si accasa al , squadra della sua citt\u00e0. Gi\u00e0 a dicembre, tuttavia, si svincola e si accasa all'. Con i marchigiano approda ai play-off, persi contro la .\nAllenatore.\nAssume nel settembre 2012 la guida dei giovanissimi regionali della , prima di essere promosso, dopo quattro vittorie e due sconfitte, come allenatore della squadra Berretti della formazione campana in luogo di Giuseppe Avella.\nPer la stagione 2013-2014 viene ingaggiato dalla Gelbison Cilento Vallo, da cui viene esonerato nel mese di ottobre. Nell'estate 2015 torna alla Salernitana, alla guida della formazione Juniores. La stagione successiva diventa tecnico degli under-16 del club campano.\nIl 27 luglio 2019 viene nominato nuovo tecnico della Primavera del .\nIl 12 ottobre 2021 subentra a Carmelo Mancuso sulla panchina del FC Messina, club militante nel Girone I della Serie D. A dicembre per\u00f2 , dopo l' esclusione dei giallorossi dal campionato, torna svincolato e libero di accasarsi con una nuova societ\u00e0. \nIl 2 Gennaio 2022 torna in panchina , assume infatti la guida del Biancavilla, sempre nel Girone I della Serie D. "}
{"id": "2738949", "revid": "30445", "url": "https://it.wikipedia.org/wiki?curid=2738949", "title": "Annapurna III", "text": ""}
{"id": "2738953", "revid": "57342", "url": "https://it.wikipedia.org/wiki?curid=2738953", "title": "Boldklubben af 1893", "text": "Boldklubben af 1893, o semplicemente B 93, \u00e8 una squadra di calcio danese con sede in Copenaghen che nella stagione 2018/2019 giocher\u00e0 nella Seconda Divisione Est danese, corrispondente al terzo livello del campionato.\nHa vinto la prima edizione nel campionato danese sotto la denominazione \"1. division\" alla fine della seconda guerra mondiale.\nStoria.\nFondata nel 1893, vince per nove volte il titolo danese, e nel 1982 la Coppa Nazionale. Proprio in virt\u00f9 di questa vittoria partecipa alla Coppa delle Coppe 1982-1983, dove, dopo aver superato il primo turno, viene eliminata agli ottavi di finale dai belgi del Genk."}
{"id": "2738954", "revid": "1543377", "url": "https://it.wikipedia.org/wiki?curid=2738954", "title": "Sindrome di Menkes", "text": "La sindrome di Menkes \u00e8 una malattia genetica degenerativa a ereditariet\u00e0 eterosomica recessiva che, a causa di un difetto dell'assorbimento e del trasporto del rame nel tratto intestinale, provoca danni neurologici (epilessia con ipsaritmia al tracciato - Sindrome di West), nell'apparato scheletrico e nella muscolatura. I capelli diventano crespi e decolorati, detti \"a lana d'acciaio\" (Tricoressi nodosa).\nEpidemiologia.\nLa prevalenza \u00e8 stimata essere compresa tra 1 su 250.000 e 1 su 350.000 nella popolazione generale. Essendo una malattia genetica recessiva correlata al cromosoma X interessa soprattutto il sesso maschile."}
{"id": "2738957", "revid": "1699816", "url": "https://it.wikipedia.org/wiki?curid=2738957", "title": "Trowa Barton", "text": " \u00e8 un personaggio immaginario, uno dei protagonisti della serie televisiva \"Gundam Wing\" e del suo adattamento a fumetti, pubblicato da Panini Comics.\nPersonaggio.\nTrowa \u00e8 un personaggio misterioso che non lascia trasparire le proprie emozioni. Come Heero, durante le missioni non usa il suo vero nome, ma quello di un pilota che ha ucciso e che doveva essere inviato sulla Terra al suo posto, figlio di Deikum Barton e zio di Mariemeia. Il vero nome di Trowa non viene rivelato nella serie, e nei flashback sul passato del ragazzo si vede il vero Barton rivolgersi a lui come .\nCome Heero, Trowa ha un carattere molto riservato, ma a differenza sua \u00e8 molto protettivo nei confronti delle altre persone, in particolar modo con Quatre, pilota del Sandrock, e con Catherine Bloom, acrobata di un circo dove il giovane si nasconde (e dove poi egli andr\u00e0 a vivere alla fine della serie) quando non combatte. Nel circo Trowa porta il nome di Triton, il fratello di Catherine, morto quand'era ancora un bambino. Da notare che il manga \"Episode Zero\" implica che Trowa in realt\u00e0 altri non sia che lo stesso Triton, sopravvissuto privo di memoria all'attacco che uccise i suoi genitori.\nNel corso della serie, a causa di uno scontro con Quatre, vittima di un forte shock emotivo dovuto alla morte di suo padre per mano di OZ e sotto il controllo del sistema di navigazione \"Zero System\", Trowa perder\u00e0 la memoria e sar\u00e0 ritrovato da Catherine, che cercher\u00e0 di non lasciarlo andare nel Sanc Kingdom con Heero e gli altri, una volta che questi riescono a ritrovarlo; ma sar\u00e0 lo stesso Trowa a voler andare e a ritrovare la memoria nel corso della battaglia.\nSia nella serie televisiva che nell'OAV, Trowa s'infiltra nelle file dei nemici (OZ nel primo caso e l'Esercito di Mariemaia nel secondo), e la capacit\u00e0 di tener nascoste le proprie emozioni rende difficile ad una prima impressione capire se egli sia veramente schierato con quelli oppure no, soprattutto per i suoi amici."}
{"id": "2738962", "revid": "203463", "url": "https://it.wikipedia.org/wiki?curid=2738962", "title": "Ponte Rion-Antirion", "text": ""}
{"id": "2738975", "revid": "28592", "url": "https://it.wikipedia.org/wiki?curid=2738975", "title": "Tatishchev", "text": ""}
{"id": "2738979", "revid": "287204", "url": "https://it.wikipedia.org/wiki?curid=2738979", "title": "1. division 1982", "text": "La 1. Division 1982 \u00e8 stata la 69\u00aa edizione della massima serie del campionato danese di calcio conclusa con la vittoria del Odense, al suo secondo titolo.\nCapocannoniere del torneo fu Ib Jacquet del Vejle con 20 reti.\nClassifica finale.\n(*) Squadre neopromosse"}
{"id": "2739001", "revid": "287204", "url": "https://it.wikipedia.org/wiki?curid=2739001", "title": "1. division 1981", "text": "La 1. Division 1981 \u00e8 stata la 68\u00aa edizione della massima serie del campionato danese di calcio conclusa con la vittoria del Hvidovre, al suo terzo titolo.\nCapocannoniere del torneo fu Allan Hansen dell'Odense con 28 reti.\nClassifica finale.\n(*) Squadre neopromosse"}
{"id": "2739014", "revid": "1979289", "url": "https://it.wikipedia.org/wiki?curid=2739014", "title": "Monte Alpet", "text": "Il monte Alpet si trova nel territorio del comune di Roburent (CN) e tocca quota 1.611\u00a0m s.l.m..\nDescrizione.\nLa montagna fa parte delle Alpi Liguri.\nAi suoi piedi si estende il comprensorio sciistico di San Giacomo di Roburent-Cardini dalle cui piste si pu\u00f2 godere di un panorama, specie osservando in direzione nord, nord-est, ove si spalanca la pianura cuneese con alle spalle le Alpi, dalle quali svetta la cima del Monviso.\nStoria.\nNel marzo del 1944 il Monte Alpet forn\u00ec una zona di rifugio ai partigiani autonomi del comandante \"Mauri\", che ripiegarono sulla montagna dalla val Casotto, dove avevano subito dure perdite ad opera delle truppe nazifasciste..\nAccesso alla cima.\nIl monte Alpet \u00e8 servito da una seggiovia biposto che dal monte prende il nome; poco sotto si trova la cima Colm\u00e8 (1.297\u00a0m s.l.m.),"}
{"id": "2739016", "revid": "1573940", "url": "https://it.wikipedia.org/wiki?curid=2739016", "title": "Facegen", "text": "FaceGen \u00e8 un software di computer grafica 3D per la generazione di volti umani maschili e femminili prodotto dalla \"Singular Inversions\". \nViene usato quando c'\u00e8 l'esigenza di generare un vasto insieme di possibili volti. \u00c8 stato impiegato ad esempio nella creazione dei personaggi dei videogiochi e Football Manager 2008.\nPu\u00f2 creare inoltre volti partendo da una o due fotografie consentendo poi di modificarli in vari modi.\n\"FaceGen\" \u00e8 in uso presso vari dipartimenti di polizia al fine di generare modelli 3D dei sospettati.\nApproccio.\nAnche se \"Facegen\" genera i propri modelli in 3D tramite mesh convenzionali, usa in seguito una serie di parametri che permettono di definire nel dettaglio il volto. Sono presenti una serie di algoritmi in grado di aggiustare l'et\u00e0 apparente del modello, oltrech\u00e9 la razza ed il sesso. Sono presenti una serie di controlli per impostare e controllare le espressioni facciali e le espressioni \"fonetiche,\" ovvero quelle espressioni prodotte dal viso mentre viene pronunciata una lettera dell'alfabeto."}
{"id": "2739017", "revid": "22356", "url": "https://it.wikipedia.org/wiki?curid=2739017", "title": "Pollingeria", "text": ""}
{"id": "2739018", "revid": "767487", "url": "https://it.wikipedia.org/wiki?curid=2739018", "title": "Bulldozer (film)", "text": "Bulldozer (\"Grandview, U.S.A.\") \u00e8 un film del 1984 diretto da Randal Kleiser.\nTrama.\nGrandview, Illinois. Tim \u00e8 uno studente che, terminata la scuola superiore, ha deciso di proseguire gli studi presso un istituto universitario della Florida. Innamoratosi per\u00f2 di Michelle, che per lavoro organizza \"demolition derby\", decide di rimanere a Grandview per contendersi la ragazza con Ernie, un pilota da poco tradito dalla moglie."}
{"id": "2739023", "revid": "404338", "url": "https://it.wikipedia.org/wiki?curid=2739023", "title": "Sindrome di Lynch", "text": ""}
{"id": "2739024", "revid": "6923", "url": "https://it.wikipedia.org/wiki?curid=2739024", "title": "Galleria Ferrari", "text": ""}
{"id": "2739032", "revid": "287204", "url": "https://it.wikipedia.org/wiki?curid=2739032", "title": "1. division 1980", "text": "La 1. Division 1980 \u00e8 stata la 67\u00aa edizione della massima serie del campionato danese di calcio conclusa con la vittoria del KB, al suo quindicesimo titolo.\nCapocannoniere del torneo fu Hans Aabech del KB con 19 reti.\nClassifica finale.\n(*) Squadre neopromosse"}
{"id": "2739037", "revid": "729019", "url": "https://it.wikipedia.org/wiki?curid=2739037", "title": "Sikorsky S-76", "text": "L'S-76 Spirit \u00e8 un elicottero utility leggero biturbina con rotore a quattro pale, progettato e costruito dall'azienda aeronautica statunitense Sikorsky.\nStoria del progetto.\nLa Sikorsky Aircraft Company annunci\u00f2 lo studio di un nuovo elicottero biturbina a 12 posti, a carrello retrattile ed elevate prestazioni di volo, in grado di soddisfare le esigenze di operatori sia civili che militari, nel gennaio 1975.\nIl progetto denunciava chiaramente l'esperienza acquisita dalla casa americana con l'elicottero utility militare S-70 e la designazione S-76 fu scelta per celebrare il bicentenario degli Stati Uniti.\nLa costruzione di 4 prototipi inizi\u00f2 nel maggio 1976; il primo a volare, il 13 marzo 1977, fu il secondo prototipo gi\u00e0 dotato di strumentazione per il volo strumentale (IFR).\nL'elicottero rispondeva sin dall'inizio alle norme per il volo ognitempo in quanto uno dei principali impieghi della macchina era l'impiego offshore per le societ\u00e0 petrolifere.\nLa versione S-76 Mk.II, che ha battuto ben dodici primati internazionali nel febbraio 1982, monta una particolare variante delle turbine Allison 250, con un margine di sovrapotenza del 5 % rispetto al modello precedente.\nTecnica.\nIl rotore quadripala \u00e8 del tutto simile a quello dell'S-70: le pale sono realizzate attorno a un robusto longherone in titanio. Anche il bordo d'entrata \u00e8 in titanio mentre il bordo d'uscita ha una struttura a nido d'ape in fibra di vetro e nylon.\nL'intera pala \u00e8 pressurizzata per assicurare la massima integrit\u00e0 strutturale, mentre la testa del rotore risponde alle pi\u00f9 moderne tecniche di costruzione garantendo la massima riduzione dei tempi di manutenzione: infatti i normali cuscinetti sono stati sostituiti da cuscinetti elastometrici privi di lubrificante; infine la presenza di speciali ammortizzatori assicura una quasi assenza di vibrazioni.\nI propulsori (2 turbine Allison 250-C30 da 650 hp) sono alloggiati sopra la fusoliera dietro l'albero di trasmissione.\nImpiego.\nTra i principali operatori civili del S-76 Spirit figurano la Air Logistic, la Okanagan Helicopters, la VOTEC brasiliana e la Bristow Helicopters in Inghilterra."}
{"id": "2739038", "revid": "827882", "url": "https://it.wikipedia.org/wiki?curid=2739038", "title": "Andrea di Galizia", "text": "Biografia.\nEra figlio di Giorgio I di Galizia (1252-1308) al quale succedette sul trono di Galizia. Sua madre era Eufemia di Cuiavia. Dopo la morte di suo padre, regn\u00f2 assieme a suo fratello Leone II. Il regno era uno ma retto da due re in coreggenza, e secondo alcune fonti Andrea risiedeva a Volodymyr-Volyns'kyj e Leone II in Galizia.\nCombattendo contro lituani e tartari.\n\u00c8 noto che nella seconda decade del XIV secolo, i lituani aumentarono la pressione sulla Galizia-Volinia conquistando Dorohychyn e Brest. Durante gli anni del loro regno, i due fratelli furono costantemente in guerra contro Gediminas di Lituania. \nEssi stabilirono buone relazioni con il re di Polonia Ladislao I e l'Ordine Teutonico e tentarono di indebolire la dipendenza dal Khanato dell'Orda d'Oro. Per diverso tempo re Andrea combatt\u00e9 contro i mongoli ed i lituani.\nFurono uniti agli alleati di Ladislao I, scandinavi e pomerani, contro i Margravi del Brandenburgo nel 1315.\nMorte.\nSecondo alcuni storici, egli mor\u00ec, assieme a suo fratello Leone II, combattendo contro i mongoli o contro i lituani mentre difendevano Podlasie. \nSia Andrea che il fratello Leone II erano molto rispettati in occidente. Nel maggio 1323, il re polacco Ladislao I, in una sua lettera al Papa scrisse con mestizia: \"I due ultimi re ruteni, che avevano fermamente fatto da scudo alla Polonia fronteggiando i tartari, hanno lasciato questo mondo e dopo la loro morte, la Polonia \u00e8 sotto la minaccia diretta di essi.\"\nDopo la loro morte la linea dinastica dei Rurik si interruppe e la Galizia rimase senza una dinastia. I boiardi di Galizia tentarono di assumere il governo del regno. Questa forse fu la ragione per la quale cercarono la protezione dei tartari temuti da Ladislao I. Ma presto elementi pi\u00f9 conservatori fecero presa fra i boiardi ed il trono galiziano venne dato al masoviano duca Boleslao Trojdenowicz (parente dei fratelli deceduti in quanto marito della loro sorella Maria), che prese il nome di Giorgio II e che regn\u00f2 sulla Galizia da 1323 al 1338. Boleslao Treojdenowicz si spos\u00f2 con la sorella di Andrea, Maria, che regn\u00f2 insieme al marito. Sua nipote, Eufemia erede di Volinia, regn\u00f2 a Lutsk."}
{"id": "2739041", "revid": "767487", "url": "https://it.wikipedia.org/wiki?curid=2739041", "title": "Lunetta (fortificazione)", "text": "Nell'architettura militare rinascimentale una lunetta o mezzaluna era originariamente un baluardo solitamente posto agli angoli di recinti o di mura fortificati dell'epoca rinascimentale.\nInizialmente a forma di mezzaluna, da cui l'appellativo \"lunetta\", queste strutture presero nel tempo forme sempre pi\u00f9 geometriche nelle cosiddette fortificazioni alla moderna e, con l'aggiunta di corti fianchi, divennero delle cosiddette opere esterne in qualche modo simili a bastioni isolati costruiti per scopi difensivi e in particolar modo a difesa di citt\u00e0.\nLe lunette erano presenti anche nelle fortificazioni dei Bastioni spagnoli di Milano che, per tipologia e modalit\u00e0 costruttiva, erano simili, fra gli altri, a quelli che delimitavano il quartiere spagnolo di Intramuros di Manila presso il quale esisteva, e tuttora esiste, un'area verde chiamata \"Luneta\" che deve il suo nome alla vicinanza a una \"lunetta\" delle mura della citt\u00e0. A Mantova la frazione Lunetta deve il suo nome all'area su cui sorge e che si trova adiacente alla Lunetta Frassino, eretta fra il 1859 e il 1860 come parte delle fortificazioni austriache della citt\u00e0. Ugualmente le lunette, in numero di nove, sono parte delle fortificazioni della citt\u00e0 di Palmanova, ancora in buone condizioni e ben visibili nella cerchia di mura fatte erigere da Napoleone."}
{"id": "2739050", "revid": "1543377", "url": "https://it.wikipedia.org/wiki?curid=2739050", "title": "Sindrome di Usher", "text": "La sindrome di Usher \u00e8 una malattia genetica relativamente rara causata da una mutazione in uno qualsiasi tra 10 geni che producono una combinazione di sordit\u00e0 e degradazione della vista; essa \u00e8 una delle principali cause della sordocecit\u00e0. Al momento attuale la sindrome di Usher non \u00e8 curabile.\nAltri nomi con cui \u00e8 conosciuta la sindrome di Usher sono: sindrome di Hallgren, sindrome di Usher-Hallgren, sindrome della retinite pigmentosa-dysacusis, e sindrome della distrofia retinica dysacusis.\nEziologia.\nQuesta sindrome \u00e8 caratterizzata da sordit\u00e0 e da graduale perdita della vista. La sordit\u00e0 \u00e8 dovuta ad un difetto dell'orecchio interno, mentre la perdita della vista deriva dalla retinite pigmentosa (RP) una degenerazione delle cellule della retina. Di solito vengono prima colpiti i bastoncelli della retina, con conseguente precoce cecit\u00e0 notturna e graduale perdita della visione periferica. In altri casi, si verifica la degenerazione precoce dei coni della macula, provocando una perdita della visione centrale. In alcuni casi, la visione foveale \u00e8 risparmiata, dando origine alla \u201cvisione a ciambella\u201d: la visione centrale periferica sono intatte, ma c'\u00e8 una corona circolare intorno alla regione centrale dove la vista \u00e8 mancante.\nLa sindrome di Usher si divide in tre sottocasi clinici, indicati come tipo I, II e III.\nLe persone con Usher di tipo I hanno sordit\u00e0 profonda congenita e cominciano a perdere la vista nei primi dieci anni di vita. Hanno anche difficolt\u00e0 di equilibrio ed hanno un ritardo nell'imparare a camminare, a causa di problemi con il sistema vestibolare. Le persone con Usher di tipo II non nascono sorde, pur avendo deficit uditivo. Esse non sembrano avere problemi di equilibrio significativi e cominciano a perdere la vista pi\u00f9 tardi (nella seconda decade di vita) e possono conservare in parte la vista fino in mezz'et\u00e0. Le persone con Usher di tipo III non nascono sorde, ma subiscono una graduale perdita di udito e vista; possono o meno avere problemi di equilibrio.\nLa sindrome di Usher \u00e8 una condizione variabile: il grado di severit\u00e0 non \u00e8 collegato strettamente con il sottotipo, I , II o III. Ad esempio, soggetti di tipo III possono non avere sintomi nell'infanzia, ma andare incontro ad una sordit\u00e0 profonda ed una perdita della vista molto significativa dall'inizio a met\u00e0 della vita adulta. Analogamente, un soggetto di tipo I, che \u00e8 quindi sordo profondo dalla nascita, pu\u00f2 mantenere una buona visione centrale fino ai sessant'anni o anche oltre. Le persone con sindrome di tipo II, che godono di un udito adeguato per mezzo di ausili uditivi, possono avere RP con un'ampia grado di severit\u00e0. Alcuni possono mantenere una buona visione in lettura fino oltre i sessant'anni, mentre altri possono non riuscire pi\u00f9 a leggere quando sono ancora nei quaranta.\nLe sindromi di Usher di tipo I e II sono associate rispettivamente ad una mutazione di uno tra sei oppure tra tre differenti geni, mentre un'unica mutazione \u00e8 stata collegata alla sindrome di tipo III. Dato che la sindrome di Usher viene ereditata secondo uno schema autosomico recessivo, maschi e femmine hanno uguale probabilit\u00e0 di ereditarla. La consanguineit\u00e0 dei genitori \u00e8 uno dei fattori di rischio. I figli di genitori che sono entrambi portatori della stessa mutazione hanno una probabilit\u00e0 di 1 su 4 di ereditare la condizione, ed i figli sani di tali genitori hanno una probabilit\u00e0 di 2 su 3 di essere portatori. I figli di genitori dove solo uno \u00e8 portatore non hanno il rischio di essere affetti, ma hanno una probabilit\u00e0 di 1 su 2 di essere portatori. Identificata per la prima volta nel 19o secolo, la sindrome di Usher fu la prima condizione che dimostr\u00f2 che i fenotipi possono essere ereditati in tandem; sordit\u00e0 e cecit\u00e0 vengono ereditate insieme, ma non separatamente. Modelli animali di questa malattia umana (come il topo knockout ed il pesce zebra) sono stati sviluppati recentemente per studiare gli effetti di queste mutazioni geniche e per sperimentare possibili cure per la sindrome di Usher.\nStoria.\nLa sindrome di Usher prende il nome dall'oftalmologo scozzese Charles Usher, che studi\u00f2 la patologia e la trasmissione della malattia nel 1914 sulla base di 69 casi. \nEssa, per\u00f2, fu descritta per la prima volta nel 1858 da Albrecht von Gr\u00e4fe, un pioniere dell'oftalmologia moderna. Egli riport\u00f2 il caso di un paziente sordo affetto da retinite pigmentosa, che aveva due fratelli con gli stessi sintomi. Tre anni dopo, uno dei suoi studenti, Richard Liebreich, pass\u00f2 in rassegna la popolazione di Berlino cercando casi di sordit\u00e0 associati a retinite pigmentosa. Liebreich not\u00f2 che la sindrome di Usher \u00e8 recessiva, perch\u00e9 i casi di combinazione di cecit\u00e0-sordit\u00e0 si verificavano particolarmente nei figli nati da matrimoni tra consanguinei o in famiglie dove erano presenti pazienti in diverse generazioni. Le sue osservazioni fornirono le prime prove di trasmissione congiunta della cecit\u00e0 e sordit\u00e0, dato che nessun caso isolato di una sola delle due venne trovato negli alberi genealogici.\nSintomi e sottotipi.\nLa sindrome di Usher \u00e8 responsabile della maggioranza dei casi di sordocecit\u00e0.\nIl termine sindrome fa riferimento alla presenza congiunta di sintomi multipli, in questo caso sordit\u00e0 e cecit\u00e0. In Italia la frequenza della malattia \u00e8 di circa 1 caso ogni 20'000 persone, negli Stati Uniti ogni 23'000, in Norvegia ogni 28'000 e di 1 caso ogni 12'500 in Germania. Le persone affette dalla sindrome di Usher rappresentano circa un sesto di tutte quelle colpite da retinite pigmentosa.\nLa sindrome di Usher viene ereditata secondo uno schema autosomico recessivo. \u201cRecessivo\u201d significa che entrambi i genitori debbono contribuire con il gene specifico perch\u00e9 la malattia appaia, e \u201cautosomico\u201d indica che il gene non si trova su uno dei cromosomi sessuali (X o Y), ma piuttosto in uno delle 22 altre paia (si veda l'articolo su genetica umana per maggiori dettagli).\nLa cecit\u00e0 progressiva dovuta alla sindrome di Usher deriva dalla retinite pigmentosa. In genere i fotorecettori cominciano a degenerare dalla periferia pi\u00f9 esterna in direzione del centro della retina, compresa la macula. La degenerazione viene notata dapprima come cecit\u00e0 notturna (nictalopia); la visione periferica viene gradualmente persa, restringendo il campo visivo (visione a tunnel), ed in genere prosegue fino alla cecit\u00e0 completa. L'aggettivo \u201cpigmentosa\u201d esprime il fatto che aggregati di pigmento possono essere visibili con l'oftalmoscopio negli stadi avanzati della degenerazione.\nSebbene la sindrome di Usher \u00e8 stata classificata clinicamente in modi diversi, l'approccio prevalente \u00e8 quello di dividerla in tre sottotipi clinici chiamati Usher I, II e III in ordine decrescente di severit\u00e0 della sordit\u00e0. Usher I e II sono le forme pi\u00f9 comuni: la frazione di persone affette da Usher III \u00e8 significativa solo in alcune aree geografiche specifiche, come la Finlandia o Birmingham. \nCome sopra descritto, questi sottotipi clinici possono essere ulteriormente suddivisi sulla base del particolare gene mutato; le persone con Usher I e II possono possedere, rispettivamente, uno su sei oppure uno su tre geni mutati, mentre un solo gene \u00e8 associato con la Usher III. La funzione di questi geni \u00e8 ancora poco compresa. La disabilit\u00e0 uditiva associata con la sindrome di Usher \u00e8 stata meglio compresa: cellule ciliate nella coclea dell'orecchio interno danneggiate inibiscono che gli impulsi elettrici possano raggiungere il cervello.\nSindrome di Usher I.\nLe persone con Usher di tipo I generalmente nascono sorde e spesso hanno difficolt\u00e0 di equilibrio a causa dei problemi al sistema vestibolare. I bambini con Usher di tipo I sono generalmente lenti a sviluppare abilit\u00e0 motorie come il camminare. A livello mondiale si stima che la frequenza della sindrome di Usher I sull'insieme della popolazione complessiva sia da 3 a 6 ogni 100'000 persone.\nLa sindrome Usher I \u00e8 causata da mutazioni in uno tra diversi geni: CDH23, MYO7A, PCDH15, USH1C e USH1G. Questi geni intervengono nello sviluppo e conservazione delle strutture dell'orecchio interno come le cellule ciliate (cellule acustiche), che trasmettono i segnali sonori e di movimento al cervello. Alterazioni in questi geni possono provocare l'incapacit\u00e0 a mantenere l'equilibrio (disfunzione vestibolare) e perdita d'udito. Questi geni giocano anche un ruolo nello sviluppo e nella salute della retina in quanto influenzano la struttura ed il funzionamento sia dei bastoncelli fotorecettori, sia delle cellule di supporto dette epitelio pigmentato retinico. Le mutazioni che colpiscono il funzionamento normale di questi geni possono provocare retinite pigmentosa e la conseguente perdita visiva.\n\u00c8 stato trovato che il tipo I \u00e8 particolarmente comune nelle popolazioni di origine ebrea aschenazita (Europa centrale ed orientale) e francese acadiana (Luisiana).\nSindrome di Usher II.\nLe persone con Usher II sono in genere duri di udito piuttosto che sordi ed il loro udito non degrada nel tempo; inoltre il loro sistema vestibolare \u00e8 normale. La sindrome di Usher di tipo II \u00e8 frequente almeno quanto quella di tipo I, ma poich\u00e9 pu\u00f2 essere mal diagnosticata o pi\u00f9 difficile da rilevare, potrebbe in realt\u00e0 essere fino a tre volte pi\u00f9 comune del tipo I.\nLa sindrome di Usher di tipo II pu\u00f2 essere causata da mutazioni in uno tra tre diversi geni: USH2A, GPR98 o DFNB31. La proteina codificata dal gene USH2A, usherina, \u00e8 localizzata nel tessuto di sostegno dell'orecchio interno e della retina. La usherina \u00e8 essenziale affinch\u00e9 queste strutture si sviluppino propriamente e nel tempo, il che pu\u00f2 aiutare a spiegare il suo ruolo nelle deficienze di vista e udito. La localizzazione e funzione delle altre due proteine non sono ancora note.\nSindrome di Usher III.\nA differenza delle precedenti, le persone con sindrome di Usher di tipo III manifestano una 'progressiva' perdita di udito e circa la met\u00e0 ha disfunzioni vestibolari. La frequenza della sindrome di Usher di tipo III \u00e8 altissima nella popolazione finnica, ma \u00e8 stata notata raramente in altre etnie.\nMutazioni in un unico gene, CLRN1, sono state associate con la sindrome di tipo III. CLRN1 codifica la clarin-1, una proteina importante per lo sviluppo e la conservazione dell'orecchio interno e della retina. In ogni caso, sia la funzione della proteina in queste strutture che il meccanismo con cui la sua mutazione provochi perdita di udito e di vista non sono stati ancora ben compresi.\nDiagnosi differenziale.\nSiccome la sindrome di Usher \u00e8 per il momento incurabile, sarebbe utile diagnosticare i bambini ben prima che sviluppino la caratteristica cecit\u00e0 notturna. Alcuni studi preliminari hanno suggerito che fino al 10% dei bambini con sordit\u00e0 congenita siano affetti da sindrome di Usher. Purtroppo una diagnosi errata pu\u00f2 avere gravi conseguenze.\nL'approccio pi\u00f9 semplice per diagnosticare la sindrome di Usher consiste nella ricerca delle caratteristiche mutazioni cromosomiche. Una via alternativa \u00e8 l'elettroretinografia, anche se questa mal si applica ai bambini, in quanto disagevole con il rischio che i risultati siano inaffidabili. La consanguineit\u00e0 dei genitori \u00e8 un fattore significativo nella diagnosi. La sindrome di Usher I pu\u00f2 essere riconosciuta se il bambino ha sordit\u00e0 profonda ed ha ritardo nell'imparare a camminare.\nCi sono altre 13 sindromi che possono presentare sintomi simili alla sindrome di Usher, tra cui la sindrome di Alport, la sindrome di Alstr\u00f6m, la sindrome di Bardet-Biedl, la sindrome di Cockayne, la Displasia Spondiloepifisaria congenita, la sindrome di Flynn-Aird, l'atassia di Friedreich, la malattia di Hurler (MPS-1), la sindrome di Kearns-Sayre (CPEO), la sindrome di Norrie, l'Osteopetrosi (malattia di Albers-Schonberg), la malattia di Refsum (malattia da accumulo di acido fitanico), la sindrome di Zellweger (o sindrome cerebroepatorenale).\nGeni associati alla sindrome di Usher.\nDiversi geni sono stati associati alla sindrome di Usher per mezzo dell'analisi del rapporto di \"linkage\" nelle famiglie dei pazienti (v. Tavola 1) ed il sequenziamento del DNA dei loci identificati. \nUna mutazione in uno qualunque di questi geni \u00e8 probabile che corrisponda alla sindrome di Usher. I sottotipi clinici Usher I e II sono associati in uno tra sei (\"USH1B-G\") e tre geni (\"USH2A\", \"C-D\"), rispettivamente, mentre solo un gene (\"USH3A\") \u00e8 stato collegato alla Usher III fino ad oggi. Altri due geni, \"USH1A\" e \"USH2B\", sono stati inizialmente associati con la sindrome di Usher, ma \"USH2B\" non \u00e8 stato verificato e\"USH1A\" non era stato correttamente identificato e non esiste. La ricerca in quest'area \u00e8 tuttora in corso.\nUtilizzando le tecniche di analisi delle interazioni, si pu\u00f2 mostrare che i prodotti dei geni identificati interagiscono tra loro con uno o pi\u00f9 complessi di proteine pi\u00f9 grandi. Se uno componente viene a mancare, l'intero complesso di proteine non pu\u00f2 eseguire la sua funzione nella cellula in vivo, e probabilmente porta alla sua degenerazione. \u00c8 stato suggerito che questo complesso di proteine partecipi nella trasduzione dei segnali oppure nell'adesione cellulare delle cellule sensoriali.[18]\nPossibilit\u00e0 di terapia genica.\nDato che la sindrome di Usher deriva dalla perdita di un gene, una terapia genica che opportunamente ripristini la proteina pu\u00f2 aiutare, a condizione che la proteina inserita divenga funzionale. Recenti studi con cavie geneticamente modificate ha dimostrato che una forma della malattia - quella associata con una mutazione della miosina VIIa - pu\u00f2 essere ridotta rimpiazzando il gene mutante per mezzo di un lentivirus.\nIn ogni caso, alcuni dei geni mutanti associati con la sindrome di Usher codificano proteine molto grandi - principalmente le proteine USH2A e GPR98, che sono costituite da circa 6000 aminoacidi. La terapia genica per proteine cos\u00ec grandi pu\u00f2 essere difficoltosa."}
{"id": "2739054", "revid": "287204", "url": "https://it.wikipedia.org/wiki?curid=2739054", "title": "Nedeljko Asceric", "text": ""}
{"id": "2739070", "revid": "29025185", "url": "https://it.wikipedia.org/wiki?curid=2739070", "title": "Putsch della birreria", "text": ""}
{"id": "2739077", "revid": "486946", "url": "https://it.wikipedia.org/wiki?curid=2739077", "title": "Cosima Zastrow", "text": ""}
{"id": "2739078", "revid": "110157", "url": "https://it.wikipedia.org/wiki?curid=2739078", "title": "Direct Rendering Manager", "text": "Il Direct Rendering Manager (DRM) \u00e8 una componente dell'infrastruttura del rendering diretto (DRI - \"Direct Rendering Infrastructure\"), un sistema che permette di utilizzare efficientemente l'accelerazione video (soprattutto quella legata al 3D) nei sistemi Unix-like.\nConsiste di due moduli all'interno del kernel che fungono da \"driver\", un driver generico DRM ed un driver specifico per la scheda video. Questi driver permettono ad un'applicazione in \"userspace\" di accedere direttamente all'hardware video.\nIl driver generico del DRM.\nSpesso quando si parla di DRM, si intende il driver del DRM, in questa seconda parte ci si riferir\u00e0 al driver DRM usando semplicemente la sigla DRM.\nDRM ed integrazione nel sistema.\nIl DRM \u00e8 strettamente legato alle seguenti componenti che si possono trovare all'interno del sistema:\nLe prime due componenti vengono utilizzate per la comunicazione con l'hardware.\nLa terza viene utilizzata per condividere il dispositivo video, infatti ci sono numerosi processi che potrebbero voler accedere all'hardware che gestisce la grafica, questo significa che il sistema deve poter bloccare l'accesso ad una determinata risorsa quando questa \u00e8 in uso, cio\u00e8 garantire la mutua esclusione.\nL'ultima serve a proteggere l'hardware da un eventuale codice malevolo, visto che teoricamente qualsiasi processo in \"userspace\" pu\u00f2 usufruire del dispositivo come preferisce (c'\u00e8 la possibilit\u00e0 di una \"privilege escalation\")\nIl ruolo del DRM nel DRI.\nIl DRM occupandosi della gestione, supporta il DRI in molti modi, la maggior parte dei quali usando le componenti citate sopra.\nLa mutua esclusione.\nIl DRM si occupa di far entrare in modalit\u00e0 sequenziale tutti quei processi che potrebbero voler accedere all'hardware grafico. Tuttavia il DRM non evita soltanto che due processi tentino di scrivere dati nel dispositivo in contemporanea, ma anche che un processo possa leggere dei dati inconsistenti da esso.\n\u00c8 da notare che non tutti i programmi richiedono un accesso diretto, ad esempio molti programmi 2D passano per un gestore intermediario.\nPolitiche di sicurezza.\nIl DRM gestisce anche le politiche di sicurezza quando un determinato processo non ha i privilegi necessari per mappare le regioni di memoria dell'hardware grafico su /dev/mem. \nIl DRM permette ad un processo client di mappare delle zone di memoria del dispositivo video con alcune restrizioni:\nAccesso ai dati.\nIl DRM utilizza in una modalit\u00e0 ottimizzata il DMA, Il migliore \"throughput\" \u00e8 permesso dai seguenti fattori:"}
{"id": "2739079", "revid": "486946", "url": "https://it.wikipedia.org/wiki?curid=2739079", "title": "Felix Tarrasch", "text": ""}
{"id": "2739080", "revid": "228587", "url": "https://it.wikipedia.org/wiki?curid=2739080", "title": "Episodi di Un genio sul divano (terza stagione)", "text": "La terza stagione di \"Un genio sul divano\" \u00e8 stata trasmessa sul canale britannico Nickelodeon dal 7 novembre 2008 al 29 agosto 2009."}
{"id": "2739081", "revid": "51032", "url": "https://it.wikipedia.org/wiki?curid=2739081", "title": "Malattia di Menkes", "text": ""}
{"id": "2739082", "revid": "486946", "url": "https://it.wikipedia.org/wiki?curid=2739082", "title": "Elisabeth Gruber", "text": ""}
{"id": "2739084", "revid": "51032", "url": "https://it.wikipedia.org/wiki?curid=2739084", "title": "Morbo di Menkes", "text": ""}
{"id": "2739085", "revid": "486946", "url": "https://it.wikipedia.org/wiki?curid=2739085", "title": "Emma Strobl", "text": ""}
{"id": "2739090", "revid": "486946", "url": "https://it.wikipedia.org/wiki?curid=2739090", "title": "Miriam Von Heidenberg", "text": ""}
{"id": "2739091", "revid": "196390", "url": "https://it.wikipedia.org/wiki?curid=2739091", "title": "Rosalie Engel", "text": ""}
{"id": "2739093", "revid": "287204", "url": "https://it.wikipedia.org/wiki?curid=2739093", "title": "4123 Tarsila", "text": "4123 Tarsila \u00e8 un asteroide della fascia principale.\nScoperto nel 1986,\npresenta un'orbita caratterizzata da un semiasse maggiore pari a 2,8335783\nUA e da un'eccentricit\u00e0 di 0,0674713,\ninclinata di 2,75110\u00b0 rispetto all'eclittica.\nL'asteroide \u00e8 dedicato alla pittrice brasiliana Tarsila do Amaral."}
{"id": "2739094", "revid": "486946", "url": "https://it.wikipedia.org/wiki?curid=2739094", "title": "Samia Gruber", "text": ""}
{"id": "2739096", "revid": "466539", "url": "https://it.wikipedia.org/wiki?curid=2739096", "title": "Servazio di Tongres", "text": " \u00c8 venerato come santo dalla Chiesa cattolica.\nBiografia.\nEra originario forse dell'Armenia. Partecip\u00f2 attivamente ai concili di Sardica e Rimini, tenutisi rispettivamente nel 343 e nel 359, dove sostenne la causa dell'ortodossia. Servazio fu il primo evangelizzatore del Belgio dopo il concilio di Nicea del 325 e il primo vescovo della \"civitas Tungrorum\". Le sue spoglie sono conservate a Maastricht nella Basilica di San Servazio.\nVenerazione.\nServazio di Tongres \u00e8 venerato come santo dalla Chiesa cattolica. Al santo sono intitolate chiese in stile romanico a Maastricht ed a Quedlinburg.\nSan Servazio nella cultura di massa.\nNella cultura popolare, e in particolar modo nelle concezioni popolari riguardanti la meteorologia, San Servazio (la cui festa cade il 13 maggio) fa parte, insieme a San Mamerto, San Pancrazio, San Bonifacio di Tarso e Santa Sofia di Roma, dei cosiddetti santi di ghiaccio del mese di maggio."}
{"id": "2739097", "revid": "125543500", "url": "https://it.wikipedia.org/wiki?curid=2739097", "title": "Hockey Femminile Lorenzoni", "text": "L'Hockey Femminile Lorenzoni \u00e8 una societ\u00e0 professionistica di hockey su prato femminile di Bra in Provincia di Cuneo\nStoria.\nLa societ\u00e0 prende il nome da Augusto Lorenzoni, un imprenditore braidese che, alle Olimpiadi di Roma 1960, rimase affascinato dal gioco dell'hockey su prato.\nLa sezione femminile nacque nella stagione 1966/67 come emulazione di quella maschile, e dal 1969 questa parteciper\u00e0 ai campionati femminili.\nLo stesso Lorenzoni fino al 1983 sponsorizzer\u00e0 la squadra (che ancora oggi porta il suo nome) e ne sar\u00e0 presidente fino alla morte.\nVisti gli eccellenti risultati a partire dal 1973 con numerosi scudetti prato e indoor, nonch\u00e9 numerosi titoli giovanili, riesce a partecipare numerose volte a competizioni europee come la coppa dei campioni e la coppa delle coppe.\nNel 1990 viene insignita per i suoi successi (che si moltiplicheranno anche negli anni a seguire) della stella di bronzo al Merito Sportivo."}
{"id": "2739098", "revid": "465096", "url": "https://it.wikipedia.org/wiki?curid=2739098", "title": "Hesburger", "text": "Hesburger \u00e8 una catena di fast food con sede a Turku, in Finlandia.\nStoria.\nFondata nel 1966 nei 10 anni seguenti alla sua fondazione, l'azienda si espanse in pi\u00f9 di 60 citt\u00e0, aprendo sia in Finlandia che in altri paesi europei, tra cui Paesi baltici e Germania, pi\u00f9 di 200 ristoranti. Venne tentata anche l'apertura di un fast food Hesburger in Siria ma fu presto chiuso per assenza di profitti. A Turku \u00e8 presente anche un albergo di propriet\u00e0 Hesburger, con annesso fastfood. Molti ristoranti di Hesburger offrono la copertura di WiFi.\nProdotti.\nLa catena di fast food di questa azienda vende principalmente hamburger, cheeseburger, insalate, patatine fritte, bevande non alcoliche, frapp\u00e9 e dolci.\nUn tratto distintivo degli hamburger serviti dalla catena \u00e8 la presenza della panna acida tra i condimenti.\nPresenza nel mondo.\nHesburger opera nei paesi:"}
{"id": "2739100", "revid": "1573940", "url": "https://it.wikipedia.org/wiki?curid=2739100", "title": "Turngemeinde in Berlin", "text": "La Turngemeinde in Berlin \u00e8 una societ\u00e0 sportiva tedesca, proveniente da Berlino.\nQuesta \u00e8 nota perch\u00e9 alcuni membri del club parteciparono alle gare di ginnastica di Giochi della I Olimpiade di Atene del 1896, vincendo la medaglia d'oro nelle parallele a squadre, davanti a due squadre greche Panellinios GS Atene e Ethnikos Gymnastikos Syllogos.\nI componenti di questa societ\u00e0 che parteciparono ai giochi di Atene 1896 furono Fritz Hofmann, Conrad B\u00f6cker, Georg Hilmar, Richard R\u00f6stel, Gustav Schuft e Hermann Weing\u00e4rtner. In particolare, quest'ultimo fu l'atleta che vinse il maggior numero di medaglie, sei."}
{"id": "2739109", "revid": "729019", "url": "https://it.wikipedia.org/wiki?curid=2739109", "title": "Stazione di Sarno", "text": "La stazione di Sarno \u00e8 la stazione del comune di Sarno in provincia di Salerno gestita da Rete Ferroviaria Italiana, che non va confusa con l'altra stazione cittadina (gestita dalla Circumvesuviana).\nQuesta stazione \u00e8 posta sulla ferrovia Cancello-Avellino, ed \u00e8 origine di un raccordo con la linea a monte del Vesuvio.\nLa stazione di Sarno della RFI \u00e8 composta da 4 binari per il servizio viaggiatori serviti da 3 banchine collegate tra loro attraverso un sottopassaggio, pi\u00f9 alcuni binari tronchi per lo scalo merci non pi\u00f9 utilizzati.\nI treni che effettuano servizio viaggiatori a Sarno sono esclusivamente regionali, e le destinazioni sono: Salerno, Battipaglia e Caserta.\nOriginariamente la stazione fu inaugurata il 16 gennaio del 1856 con soli due binari. La stazione venne ricostruita nel 1992 in occasione del raddoppio del binario, con la costruzione di un nuovo fabbricato viaggiatori.\nServizi.\nEssendo attraversata solo da treni a carattere regionale, la stazione non dispone di una biglietteria, bens\u00ec di un bar autorizzato a vendere i biglietti regionali del consorzio \"Unico Campania\" con cui \u00e8 possibile muoversi attraverso qualsiasi mezzo pubblico, compresi gli autobus: dal parcheggio della stazione \u00e8 presente anche il capolinea di diverse linee di autobus della provincia di Salerno (CSTP).\nI principali servizi di questa stazione sono:"}
{"id": "2739120", "revid": "228587", "url": "https://it.wikipedia.org/wiki?curid=2739120", "title": "Campionato europeo juniores di scacchi", "text": "Il Campionato europeo juniores di scacchi \u00e8 stato un torneo riservato ai giocatori di et\u00e0 inferiore ai 20 anni , organizzato dalla FIDE dal 1971-72 al 2002. In precedenza il \"torneo Niemeyer\", che si svolse a Groninga dal 1962-63 al 1970/71, era considerato, sia pure non ufficialmente, un campionato europeo under-20.\nIl torneo femminile si \u00e8 svolto a partire dal 1977-78."}
{"id": "2739121", "revid": "1305772", "url": "https://it.wikipedia.org/wiki?curid=2739121", "title": "Cucina serba", "text": "La cucina serba (\u0421\u0440\u043f\u0441\u043a\u0430 \u043a\u0443\u0445\u0438\u045a\u0430) \u00e8 l'espressione dell'arte culinaria sviluppata in Serbia. \u00c8 caratterizzata per essere una cucina eterogenea che ha subito le influenze mediterranee, turche e dell'impero austroungarico.\nLocali tipici.\nA Belgrado \u00e8 diffusa la \"kafana\", una tipologia di locale storico la cui traduzione si potrebbe avvicinare alla \"trattoria\" intesa come locale dove in primo luogo si socializza, si discute e poi si beve e si mangia.\nIl pranzo tradizionale.\nUn pranzo tradizionale serbo si apre con la \"\u010dorba\" (minestra con carne e/o interiora di vitello ) che ha il compito di preparare il fisico al piatto principale, di solito un abbondante e saporito piatto di carne.\nTra le \u010dorbe le pi\u00f9 diffuse sono la \"gove\u0111a \u010dorba\" e la \"tele\u0107a \u010dorba\" rispettivamente di manzo e di vitello, ma si pu\u00f2 trovare anche la \"pile\u0107a e jagnje\u0107a \u010dorba\" (minestra di pollo e di agnello).\nInteressanti per i vegetariani sono la \"paradajz \u010dorba\" (minestra di pomodoro), la \"krompir \u010dorba\" (minestra di patate), la \"\u010dorba od pe\u010duraka\" (minestra di funghi), \"\u010dorba od spana\u0107a\" (minestra di spinaci), \"\u010dorba od tikvica\" (minestra di zucchine).\nInoltre, \u00e8 molto diffuso il brodo di carne di pollo o manzo con l'aggiunta di pasta fatta in casa o \"knedle\" (gli gnocchi di semolino).\nDa provare anche un classico della tradizione gastronomica serba, il \"pasulj\", una densa minestra di fagioli bianchi insaporita da spezie e pezzetti di carne di maiale che non va confusa con la versione pi\u00f9 densa con cipolla, cucinata al forno e servita anche fredda che prende il nome di \"prebranac\".\nPrelibate sono anche le trippe (\"\u0161kembi\u0107i\") presentate nella minestra con paprica dolce o piccante o ancora pi\u00f9 sostanziose impanate, fritte e servite con salsa tartara che ne smorza il sapore deciso.\nOltre alle pietanze da cucchiaio, come primo piatto si pu\u00f2 inserire la \"srpska gibanica\", una pasta sfoglia riempita con formaggio fresco, \"kajmak\" e anche uova nelle ricette pi\u00f9 ricche.\nPiatto tradizionale di tutti i Balcani \u00e8 il \"burek\" fatto con una sottile pasta sfoglia farcita all'interno con diversi ingredienti. In base al ripieno assume nomi differenti, il pi\u00f9 classico \u00e8 il \"burek\" ripieno di carne macinata e spezie o di formaggio.\nTra gli antipasti caldi bisogna citare anche il \"pohovani ka\u010dkavalj\", una formina di formaggio fresco impanata e fritta servita con salsa tartara e i \"pe\u010durke na \u017earu\" (funghetti alla griglia).\nLa \"proja\" \u00e8 un pane tradizionale, cucinato con farina di mais e arricchito con formaggio e uova, che affonda le radici nella Serbia rurale, dove ci si poteva permettere solo poche volte la carne.\nA questo punto entra in scena la carne (\"meso\") che pu\u00f2 essere considerata senza dubbio la regina suprema dei piatti serbi.\nI Serbi, nonostante le mode della cucina vegetariana e gli appelli delle autorit\u00e0 sanitarie a bilanciare la dieta, non hanno mai rinunciato ad assaporare un pezzo di carne specialmente se alla griglia (\"sa ro\u0161tilja\").\nTra le carni alla griglia gli attori principali sono i \"\u0107evap\u010di\u0107i\", piatto diffuso in tutti i Balcani che consiste in polpettine di manzo o di carne ovina dalla forma allungata onnipresenti in ogni men\u00f9.\nSeguono nella classifica dei piatti pi\u00f9 amati i \"ra\u017enji\u0107i\", spiedini di carne, e la \"pljeskavica\" una sorta di hamburger di carne macinata e speziata che nella variante pi\u00f9 gustosa e ricca di colesterolo prevede anche una spalmata di \"kajmak\", il saporito formaggio fresco.\nTra le pietanze cotte alla griglia, merita attenzione anche la tenera \"Ve\u0161alica\" o \"Bela Ve\u0161alica\" (lonza di suino) che si pu\u00f2 trovare anche nella variante \"dimljena\" (affumicata) e \"punjena\" (ripiena).\nTutti i piatti sono di solito serviti con cipolla bianca cruda. Sempre tra i piatti alla griglia ci sono i \"leskova\u010dki u\u0161tipci\" che prendono il nome dalla citt\u00e0 di Leskovac nella Serbia meridionale e sono polpette speziate di carne ripiene di formaggio e pancetta. Interessanti, infine, sono le salsicce (\"kobasice\") che si possono trovare nella variante \"dimljena\" (affumicata).\nOltre alle grigliate, la tradizione culinaria serba non pu\u00f2 rinunciare alle carni allo spiedo.\nLo spiedo oltre ad offrire l'ottimo sapore delle carni scandisce anche le pi\u00f9 grandi e sentite feste. Tra le specialit\u00e0 l'agnello e il maialino da latte.\nAccanto alla griglia e allo spiedo, le carni sono cucinate anche secondo la tradizione \"ispod sa\u010da\", che prevede la cottura sotto un coperchio sul quale vengono sistemate braci incandescenti. Tradizionalmente viene cucinata in questo modo la carne di vitello (\"teletina ispod sa\u010da)\".\nContaminazione dell'Impero Asburgico e conseguenza naturale della sua lunga dominazione sulla Voivodina, sono la \"be\u010dka \u0161nicla\" (cotoletta alla viennese) e la \"pari\u0161ka \u0161nicla\" (cotoletta alla parigina), immersa nell'uovo e poi fritta senza pane grattugiato.\nTipica, invece della cucina serba \u00e8 la \"kara\u0111or\u0111eva \u0161nicla\", una leccornia per chi ama i cibi sostanziosi. La \"kara\u0111or\u0111eva\" \u00e8 una bistecca di vitello o di maiale ripiena di formaggio, pancetta e \"kajmak\", arrotolata, impanata e fritta.\nQuando la carne si mescola con l'abbondanza della produzione agricola serba, nasce la saporita e piccante \"mu\u0107kalica\", uno spezzatino di carne colorato e condito con pomodori, peperoni e cipolla.\nUn altro piatto serbo diffuso nei Balcani \u00e8 il \"\u0111uve\u010d\", il cui nome deriva dal sostantivo turco \"guvec\" (casseruola). Qui la carne e le verdure si mescolano al riso dando vita ad un sostanzioso piatto unico.\nLa dominazione turca ha lasciato la tradizione orientale di arrotolare intorno ad una foglia di verdura un ripieno: la \"sarma\" \u00e8 il piatto pi\u00f9 conosciuto e diffuso.\nSi tratta di un involtino di foglie di verze lessate con un ripieno di carne macinata e riso pi\u00f9 altre spezie.\nMolto simile alla sarma \u00e8 la \"punjena paprika\" (peperone ripieno) che ha al suo interno carne, riso, spezie, ma anche, nelle varianti pi\u00f9 ricche pomodoro e uova.\nUna trattazione a parte merita il pesce (\"riba\").\nIl modo migliore per godere il pesce \u00e8 prenotare uno dei tanti ristoranti ricavati sulle case galleggianti ancorate sul Danubio. La \"riblja \u010dorba\" (brodo di pesce) \u00e8 un buon antipasto in cui la paprica piccante esalta il sapore del pesce.\nTra i pesci, oltre alla trota (\"pastrmka\") servita di solito alla griglia, s'incontrano la carpa (\"\u0161aran\"), il lucioperca (\"smu\u0111\"), il pesce gatto (\"som\") e il raro storione del Danubio (\"ke\u010diga\"). Ottimi i pesci alla griglia, ma merita di essere assaggiata la carpa affumicata (\"dimljeni \u0161aran\") dal sapore deciso.\nTra i contorni nei ristoranti solitamente si trova la \"me\u0161ana salata\", un'insalata mista di verdura fresca di stagione, ma \u00e8 tipica anche la \"\u0161opska salata\" dove oltre ai pomodorini, cetrioli e cipolla cruda sono aggiunte anche scaglie di formaggio fresco.\nTra i prosciutti si distinguono la \"zlatiborska gove\u0111a pr\u0161uta\" (una specie di bresaola)di colore rosso scuro e dal sapore affumicato e il \"njego\u0161ki pr\u0161ut\".\nTra gli insaccati vi sono la \"njegu\u0161ka kobasica\", un salamino affumicato e molto saporito e la \"bu\u0111ola\" (capicollo).\nLa Serbia \u00e8 una delle regioni dei Balcani con pi\u00f9 ricca e variegata offerta di prodotti caseari.\nAbbiamo gi\u00e0 accennato al \"kajmak\", ma vi \u00e8 anche il \"mladi sir\" dal sapore delicato e con un leggero retrogusto acidulo.\nDi aspetto simile alla feta greca \u00e8 lo \"zlatarski sir\" ma \u00e8 leggermente pi\u00f9 salato.\nL\"'iri\u0161ki sir\" (dalla citt\u00e0 di Irig, Vojvodina) \u00e8 un formaggio dalla pasta compatta e dal sapore delicato che tradisce un retrogusto amarognolo.\nSempre poco stagionato \u00e8 il \"dimljeni trapist\" un formaggio affumicato che si contraddistingue per un sapore molto forte. Il \"kozji sir\" \u00e8 il formaggio caprino, mentre il \"ka\u010dkavalj\" \u00e8 un formaggio pecorino stagionato.\nTra i dolci d'impronta mediorientale il pi\u00f9 diffuso \u00e8 la \"baklava\" costituito da pi\u00f9 strati di pasta sfoglia, uniti da burro fuso e sciroppo di glucosio, e da un ripieno di noci macinate con limone o miele.\nMolto popolari sono le \"pala\u010dinke\" (crepes dolci) che hanno diversi ripieni tra cui quello di marmellata e di cioccolata. Nonostante le numerose declinazioni, le pi\u00f9 apprezzate rimangono le \"pala'\u010d'inke sa orasima\" (crepes alle noci)\nSono molto diffuse varie torte farcite con le creme e i pasticcini di pasta frolla con le noci o nocciole macinate.\nTra i superalcolici a detenere il primato, in Serbia, \u00e8 la \"rakija\", distillato di frutta che nella fermentazione acquista un'importante gradazione alcolica.\nLa \"rakija\" in combinazione con la frutta distillata acquista nomi differenti: la pi\u00f9 conosciuta \u00e8 la \"\u0161ljivovica\" ottenuta dalle prugne e diffusa in tutti i Balcani.\nDal sapore pi\u00f9 fruttato \u00e8 la \"kajsijevaca\" ricavata dalle albicocche, mentre pi\u00f9 morbide sono la \"viljmovka\" o \"kru'\u0161'kova'\u010d'a\" ottenuta dalle pere e la \"jabukova'\u010d'a\" dalle mele.\nTra gli amari \u00e8 popolare il \"pelinkovac\" o \"gorski list\" un digestivo dal sapore piuttosto amaro ricavato da numerose piante aromatiche.\nDegno di nota \u00e8 il Prokupac, tipico vino ros\u00e8 scuro che prende il nome dalla variet\u00e0 di vite serba da cui si raccolgono i grappoli d'uva di colore nero noti per l'alto livello di zuccheri. (Tra i sinonimi usati: Crnka, Darchin, Kameni\u010darka, Kamenilarka, Kamenitscharka, Majski Cornii, Negotinsko Crno, Nichevka, Nikodimka, Nisevka, Procoupatz, Procupac, Prokoupatz, Prokupats, Prokupatz, Prokupec, Prokupka, Rekavac, Rekovacka Crnka, Rskavac, Rskavats, Rskavaty, Scopsko Cherno, Skopsko Crno, Skopsko Tsrno, Tsrnina, Zachinok, Zaichin, Zarchin, Zarcin, Zartchin, Zartchine)"}
{"id": "2739126", "revid": "767487", "url": "https://it.wikipedia.org/wiki?curid=2739126", "title": "Antonio Marietti", "text": "Calciatore.\nA Fiume.\nFiglio dell'omonimo scultore, dopo aver mosso i primi passi nella Veloce di Fiume pass\u00f2 alla Gloria di Fiume, allora in seconda divisione, dove scalz\u00f2 dal ruolo di titolare il pi\u00f9 esperto Natale Milavez; fu quindi alla Fiumana, con cui debutt\u00f2 in Divisione Nazionale il 30 settembre 1928 nella sconfitta contro il Brescia per 3-2.\nNapoli.\nCriticato dalla stampa locale per gli infortuni subiti praticando altri sport, nel 1929 pass\u00f2 al con cui disput\u00f2 5 campionati di Serie A, compreso il primo dell'allora appena costituita serie A, collezionando complessivamente 34 presenze in una rosa dove il rivale nel ruolo era il compagno di squadra Cavanna, ritenuto tra i migliori portieri del suo tempo e nel giro della Nazionale di Pozzo; durante la sua permanenza nella societ\u00e0 partenopea, durante la quale disput\u00f2 anche varie partite con la squadra B, la squadra si piazz\u00f2 nelle stagioni 1932-1933 e 1933-1934 al 3\u00ba posto in Serie A, piazzamento che verr\u00e0 migliorato dai campani solo vari decenni dopo. Nella stagione 1930-1931 sostitu\u00ec il compagno di squadra per 11 gare quando il pi\u00f9 esperto collega si frattur\u00f2 la clavicola; durante la sua permanenza tra i pali la squadra vinse 7 gare (tra cui il successo casalingo del 23 novembre 1930 contro la Juventus per 2-1), ne perse 3 e sub\u00ec 14 reti.\nUltimi anni.\nIn seguito vest\u00ec le maglie di Messina, Bagnolese e , dove chiuse la carriera.\nAttore.\nRimasto a vivere a Roma, fu scoperto casualmente dal regista Augusto Genina che lo convinse a sottoporsi ad un provino, poi riuscito, per il film \"L'assedio dell'Alcazar\", incentrato sul fatto storico accaduto pochi anni prima durante la guerra civile spagnola; il film, in cui recitava l'altro calciatore-attore Piero Pastore vinse la Coppa Mussolini alla VIII Mostra Internazionale d'arte cinematografica di Venezia nel 1940 come miglior film italiano. Nel 1941 compare come attore generico in \"Marco Visconti\" e, sotto la regia di Esodo Pratelli, in \"Pia de' Tolomei\" dove interpreta Piero de' Tolomei, il fratello della protagonista che provoca gli eventi narrati nel film. Fu quindi il Nibbio nella versione cinematografica de\" I promessi sposi \"di Mario Camerini del 1941, con Gino Cervi come Renzo Tramaglino."}
{"id": "2739128", "revid": "486946", "url": "https://it.wikipedia.org/wiki?curid=2739128", "title": "Samia Gruber Bergmeister", "text": ""}
{"id": "2739129", "revid": "729019", "url": "https://it.wikipedia.org/wiki?curid=2739129", "title": "Los Pepes", "text": "Los Pepes (acronimo spagnolo per \"Perseguidos por Pablo Escobar\", let. \"Perseguitati da Pablo Escobar\") \u00e8 il nome con cui era nota un'organizzazione paramilitare operante in Colombia a cavallo tra gli anni '80 e '90, impegnata in una sanguinosa lotta contro il cartello di Pablo Escobar Gaviria, che sfoci\u00f2 in una serie di efferati delitti ai danni dei parenti e degli alleati del boss. Questi, una volta catturati venivano uccisi, ma non prima di aver subito torture e mutilazioni.\nCollusione con le autorit\u00e0.\nI \"Los Pepes\" intrattennero nel loro periodo d'attivit\u00e0 rapporti di reciproca collaborazione con la Polizia Nazionale colombiana, in particolare fornendo ragguagli all'unit\u00e0 speciale \"Blocco di Ricerca\" (Bloque de B\u00fasqueda) e ricevendo, in cambio, sostegno dalle autorit\u00e0. Di questa intesa tra Polizia e Los Pepes parl\u00f2 l'autore Mark Bowden nel suo libro \"Killing Pablo\" (ISBN 0-14-200095-7).\nSi \u00e8 anche ipotizzato un possibile legame tra la DEA e la provenienza sconosciuta dei fondi con i quali si finanziavano i \"Los Pepes\". Pare infatti che la direzione americana antidroga finanziasse le attivit\u00e0 del gruppo paramilitare per permettergli l'ingaggio di scontri armati e raid contro gli uomini di Escobar in cambio di informazioni utili su traffici di droga.\nSeguendo la pista del sostegno americano si \u00e8 anche parlato di collusioni nascoste con l'Intelligence Support Activity, uno speciale gruppo costituito per operazioni segrete e di insabbiamento all'epoca noto sotto il nome in codice \"Centra Spike\". L'ISA stava muovendosi alla ricerca di Escobar e per farlo colluse le proprie attivit\u00e0 con quelle dei \"Los Pepes\" fornendo loro assistenza, anche se si parl\u00f2 di un coinvolgimento della CIA dietro tutta la faccenda.\nAl fine di fare luce sugli eventi ancora messi sotto chiave negli archivi governativi, l'Institute for Policy Studies ha avviato una causa legale contro la CIA appellandosi al Freedom of Information Act dopo che gli \u00e8 stato negato il consenso di ricercare ulteriori informazioni riguardo ai legami tra CIA, DEA e Los Pepes.\nIl dopo-Escobar.\nCon la morte di Pablo Escobar nel 1993, il gruppo aveva raggiunto il proprio obiettivo (anche se non furono i \"Los Pepes\" a uccidere il trafficante) e inizi\u00f2 a disgregarsi. Diverse figure di rilievo decisero di continuare con la lotta armata, subentrando per esempio nelle Autodefensas Unidas de Colombia (\"Autodifese unite di Colombia\").\nI fratelli Casta\u00f1o (Carlos 1965-2004, Vicente e Fidel, scomparsi 1994) fondarono diversi gruppi paramilitari impegnati nella guerra ai gruppi guerriglieri presenti nel paese, e diedero l'impulso decisivo alla creazione dell'AUC.\nDiego Murillo, detto \"Bejarano Don Berna\", entr\u00f2 dapprima nel mondo del narcotraffico diventando un importante signore della droga per poi entrare a far parte anch'egli delle AUC."}
{"id": "2739132", "revid": "1573940", "url": "https://it.wikipedia.org/wiki?curid=2739132", "title": "Richard Olney", "text": "Biografia.\nFu il trentaquattresimo segretario di Stato degli Stati Uniti sotto il presidente degli Stati Uniti d'America Grover Cleveland (24\u00ba presidente). Nato ad Oxford nello Stato del Massachusetts studi\u00f2 nella Brown University per poi specializzarsi nella Harvard Law School; nel 1861 spos\u00f2 Agnes Park Thomas. Egli \u00e8 stato anche il 41\u00ba procuratore generale degli Stati Uniti.\nNel 1894 i tagli ai salari della Pullman Palace Car Company, portarono ad uno sciopero che port\u00f2 rapidamente al fermo dell'industria ferroviaria della nazione. Richard Olney, che fra l'altro era un ex avvocato dell'industria ferroviaria, sostitu\u00ec tremila uomini nel tentativo di tenere aperte le ferrovie. A questo fece seguito un'ingiunzione della corte federale contro l'interferenza dei sindacati con le operazioni dei treni. Al rifiuto dei lavoratori si inviarono le truppe federali finendo per spezzare lo sciopero."}
{"id": "2739138", "revid": "1318658", "url": "https://it.wikipedia.org/wiki?curid=2739138", "title": "Oreste Sallustro", "text": "Fratello minore del pi\u00f9 noto Attila Sallustro, era indicato anche come \"Sallustro II\" per distinguerlo da quest'ultimo.\nCarriera.\nMilit\u00f2 tra le file del dal 1929 al 1936 (salvo una parentesi al ), collezionando 30 presenze e 4 reti. Nel 1936 pass\u00f2 al e, dopo un'altra stagione tra le file del Savoia, chiuse la carriera tra le file della , in Serie C."}
{"id": "2739140", "revid": "547034", "url": "https://it.wikipedia.org/wiki?curid=2739140", "title": "Tato Tomaso's Guitars", "text": "Tato Tomaso's Guitars \u00e8 il terzo album di Ivan Graziani, pubblicato nel 1974.\nIl disco.\nTerzo disco datato 1974 eseguito con passione e fuori da ogni vincolo discografico. Il titolo del disco \u00e8 preso dal nome del figlio primogenito di Graziani, nato qualche mese prima della pubblicazione del disco.\nSi tratta di un album strumentale, con molte cover di canzoni note del periodo e due brani inediti. Sul numero di copie stampate vige il mistero in quanto, probabilmente, non fu messo in vendita ma regalato ad amici. Pertanto risulta quasi impossibile reperirlo.\nTracce"}
{"id": "2739145", "revid": "486946", "url": "https://it.wikipedia.org/wiki?curid=2739145", "title": "Kross-Montanari-Selle Italia", "text": ""}
{"id": "2739148", "revid": "767487", "url": "https://it.wikipedia.org/wiki?curid=2739148", "title": "Emanuele Boltri", "text": "Carriera.\nMediano, crebbe nelle giovanili del con cui esord\u00ec nel 1927 in Divisione Nazionale, l'allora massimo livello del calcio italiano.\nDisput\u00f2 4 stagioni tra le file dei piemontesi, coi quali divenne Campione Italiano di serie B nel 1930. Pass\u00f2 poi al , in Serie A nel 1931 e con quella maglia collezion\u00f2 40 presenze nell'arco di tre stagioni. In seguito vest\u00ec le maglie del e del Brescia in Serie A, e della Pro Vercelli e del Casale in Serie B. In quest'ultima squadra chiuse la carriera nel 1940. Ha sempre giocato nel ruolo di mediano, principalmente al centro, distinguendosi come difensore roccioso e instancabile, capace anche, palla al piede, di qualche lunga puntata in avanti.\nNella massima serie collezion\u00f2 complessivamente 117 presenze impreziosite da 7 reti."}
{"id": "2739156", "revid": "767487", "url": "https://it.wikipedia.org/wiki?curid=2739156", "title": "Valerio Gravisi", "text": "Era il fratello minore del calciatore Giovanni Gravisi o Gravisi I e per questo era conosciuto come Gravisi II.\nCarriera.\nMezzala, crebbe calcisticamente tra le file del sodalizio triestino Ponziana, trasformatosi nel 1928 in ASPE. Nel 1930 pass\u00f2 al per svolgere il servizio militare, e due anni dopo venne acquistato dal , approdando cos\u00ec in Serie A. Esord\u00ec in massima serie il 18 settembre 1932, prima giornata della stagione 1932-1933 nella vittoria a Napoli contro la per 3-1, realizzando la sua prima rete nella massima categoria la settimana dopo a Trieste nel pareggio per 2-2 dei campani contro la ; a fine campionato la squadra si classific\u00f2 al terzo posto a pari merito con il , a cui Gravisi contribu\u00ec con otto reti (che lo resero terzo miglior cannoniere della squadra, dietro solo ad Attila Sallustro ed Antonio Vojak), tra cui una contro l'Ambrosiana (vicecampioni al termine del campionato) nella vittoria dei partenopei in trasferta a Milano del 25 giugno 1933 per 5-3. In maglia azzurra rest\u00f2 per tre stagioni collezionando 40 presenze e 12 reti, quindi gioc\u00f2 le ultime stagioni della carriera con le maglie di e L'Aquila, in Serie B.\nAllen\u00f2 lo Spoleto e il Sansepolcro.\nBibliografia.\n "}
{"id": "2739157", "revid": "466539", "url": "https://it.wikipedia.org/wiki?curid=2739157", "title": "John Sherman (politico)", "text": "Biografia.\nFu il trentacinquesimo segretario di Stato degli Stati Uniti d'America sotto il presidente degli Stati Uniti d'America William McKinley (25\u00ba presidente). Nato a Lancaster, nell'Ohio, i suoi genitori furono Mary Hoyt Sherman e Charles Robert Sherman. La sua fama \u00e8 dovuta alla redazione dello Sherman Antitrust Act del 1890, prima legge statunitense a tutela della concorrenza sul mercato."}
{"id": "2739158", "revid": "1305772", "url": "https://it.wikipedia.org/wiki?curid=2739158", "title": "John Sherman", "text": "Con il nome John Sherman ci si pu\u00f2 riferire a:"}
{"id": "2739164", "revid": "767487", "url": "https://it.wikipedia.org/wiki?curid=2739164", "title": "Maggiorino Mongero", "text": "Carriera.\nMediano, milit\u00f2 per 7 anni in massima serie con le maglie di prima e poi, collezionando complessivamente 61 presenze. Nel 1936 pass\u00f2 al , in Serie B, dove rimase per 4 stagioni collezionando 106 presenze impreziosite da 10 reti. Nel 1941 si trasfer\u00ec al , in Serie C, dove chiuse la carriera."}
{"id": "2739165", "revid": "125908892", "url": "https://it.wikipedia.org/wiki?curid=2739165", "title": "Ferite mortali", "text": "Ferite mortali (\"Exit Wounds\") \u00e8 un film del 2001 diretto da Andrzej Bartkowiak.\n\u00c8 basato sull'omonimo libro di John Westermann, ma il film - a parte il titolo e alcuni nomi dei personaggi - non ha molta somiglianza con il romanzo.\nLa pellicola \u00e8 interpretata da Steven Seagal e dal rapper DMX.\nLa storia \u00e8 ambientata a Detroit, anche se la maggior parte del film \u00e8 stata girata in Canada, a Toronto, Hamilton e Calgary.\nTrama.\nOrin Boyd \u00e8 un poliziotto ligio al dovere, ma utilizza metodi poco ortodossi e spesso al di l\u00e0 della legalit\u00e0 per arrestare i criminali. Per questa ragione i suoi superiori decidono di punirlo per non aver eseguito il protocollo durante il salvataggio del vice-presidente degli Stati Uniti e di assegnarlo a uno dei peggiori distretti della citt\u00e0, il 15\u00ba distretto, oltre a seguire un corso con una psicologa per migliorare il suo carattere irruente e rissoso. Nonostante la punizione, Orin non riesce a star fermo: trovandosi sulle tracce di uno spacciatore, assiste al furto di un grosso quantitativo di eroina sequestrata dalla polizia durante un'importante operazione e conservata nei magazzini della centrale. Boyd non riesce a catturare la banda, ma gli viene ordinato di smettere di indagare sul caso.\nBoyd non obbedisce all'ordine ricevuto e continua le indagini di nascosto. Seguendo una pista promettente, arriva a Latrell Walker, un grosso spacciatore che fa affari con alcuni poliziotti corrotti del distretto in cui lavora Boyd. In realt\u00e0 Latrell \u00e8 Leon Rollins, un giovane imprenditore arricchitosi con attivit\u00e0 commerciali sviluppate tramite internet. Leon si finge un trafficante di droga per poter smascherare da solo la banda di poliziotti corrotti del 15\u00ba distretto, anche perch\u00e9 hanno incastrato e imprigionato il fratello minore di Leon, Shawn. Boyd dunque chiede aiuto al suo superiore, Frank, ma questi \u00e8 proprio il capo della banda. Dopo una violenta sparatoria, Frank viene ucciso insieme all'intera banda. Al termine del film, Boyd decide di rimanere nel 15\u00ba distretto.\nAccoglienza.\nIl film debutt\u00f2 a sorpresa al primo posto del botteghino statunitense con un incasso di oltre 18 milioni di dollari nei cinema, venendo salutato come il ritorno trionfale di Steven Seagal dopo una serie di film di scarso successo. Tuttavia la critica lo accolse tiepidamente. Sul sito Rotten Tomatoes ha una valutazione del 32% di recensioni professionali positive. Il film incass\u00f2 in tutto il mondo quasi 80 milioni di dollari.\nColonna sonora.\nUn album contenente la musica hip hop utilizzata nel film fu pubblicata il 20 marzo 2001 dalla Virgin Records. Raggiunse la posizione n\u00b0 8 della Billboard 200 e la n\u00b0 5 della Top R&amp;B/Hip-Hop Albums."}
{"id": "2739171", "revid": "55935", "url": "https://it.wikipedia.org/wiki?curid=2739171", "title": "Trattato di Aquisgrana (812)", "text": ""}
{"id": "2739173", "revid": "116739106", "url": "https://it.wikipedia.org/wiki?curid=2739173", "title": "Takete e Maluma", "text": "Le parole Takete e Maluma identificano un famoso esperimento sulla fonoestesia o sul fonosimbolismo condotto nel 1929 da Wolfgang K\u00f6hler, sull'isola di Tenerife. \nL'esperimento Takete e Maluma viene spesso confuso con l'analogo esperimento di Bouba e Kiki (\"effetto bouba/kiki\") del noto neuroscienziato Ramachandran che lo interpret\u00f2 come \u201csinestesia\".\nIn pi\u00f9 Gordon Allport nel suo \"Psicologia della personalit\u00e0\" riporta lo stesso esperimento come \"QUIQQUEDA\" e \"TIRIKIKI\".\nL'esperimento.\nL'esperimento consiste nel chiedere ad un campione di persone di associare questi due nomi a due diverse forme, una formata da linee rette e spigolose, l'altra da linee curve e morbide.\nNella maggior parte dei casi Takete verr\u00e0 associata alla figura dalle linee spezzate mentre Maluma a quella con linee curve.\nQuesto perch\u00e9 ogni parola viene recepita dal cervello come un'immagine, a cui successivamente viene fornito un significato. Il suono prodotto nella pronuncia della parola Takete risulta pungente e spigoloso rispetto alla parola Maluma, pi\u00f9 morbida e rotondeggiante. In pi\u00f9, le lettere stesse che compongono le parole hanno dei caratteri simili a quelli riproposti nell'immagine: Takete \u00e8 formata da due lettere \"T\", che oltre ad avere un suono prodotto tramite la pressione della lingua contro i denti (strutture ossee che ricordano facilmente il morso di un predatore), vengono rappresentate dall'intersezione di due rette perpendicolari (che possono benissimo dare l'idea di una trave sorretta da una colonna) dunque rigide e ferme, e da una lettera \"K\" anch'essa pronunciata con lo schiocco della lingua sul palato e raffigurata da una linea retta verticale e due oblique. Maluma \u00e8 composta da due lettere \"M\" solitamente raffigurate in corsivo con due onde curve e una \"L\" che, sempre in corsivo, viene scritta con un simbolo simile ad un palloncino. In pi\u00f9 la lettera \"M\" della parola Maluma ricorda facilmente il suono della parola \"Mamma\", il pi\u00f9 morbido dei nomi ed il pi\u00f9 facile da associare al ruolo di genitore dolce ed amorevole.\nEsistono dunque parole Takete e parole Maluma in linguistica, come in grafica immagini Takete ed immagini Maluma, ma anche suoni, colori, odori e altro.\nNella cultura.\nA questo proposito numerosi artisti hanno sfruttato il principio Takete e Maluma per le loro creazioni, pur senza conoscerlo. I poeti di tutto il mondo scelgono con cura le loro parole, ed i giusti sinonimi, per rendere etereo o carnale il loro messaggio, cercando la giusta musicalit\u00e0 dei versi, Vincent van Gogh usava una pittura Taketika per esternare il suo genio, Ludwig van Beethoven, e centinaia di altri compositori, hanno e continuano a sfruttare suoni e tonalit\u00e0 alterne, tra quelle Takete e quelle Maluma, per variare le emozioni dell'ascoltatore, il caposcuola del Futurismo, Filippo Tommaso Marinetti, oltre ad usare linee decisamente spezzate, chiamer\u00e0 la guerra con il nome Taketico di \"Zang tumb tumb\".\nTakete e Maluma possono essere definite dunque, oltre che dei concetti percettivi, anche in chiave filosofica come due parti della medesima cosa alla pari dello yin e yang e del parallelismo vita\u2013morte."}
{"id": "2739177", "revid": "61051", "url": "https://it.wikipedia.org/wiki?curid=2739177", "title": "British Aerospace ATP", "text": ""}
{"id": "2739178", "revid": "61051", "url": "https://it.wikipedia.org/wiki?curid=2739178", "title": "BAe 146", "text": ""}
{"id": "2739180", "revid": "61051", "url": "https://it.wikipedia.org/wiki?curid=2739180", "title": "British Aerospace Jetstream 41", "text": ""}
{"id": "2739183", "revid": "122757915", "url": "https://it.wikipedia.org/wiki?curid=2739183", "title": "Economia di Ariccia", "text": "Agricoltura.\nL'agricoltura \u00e8 stata dall'antichit\u00e0 fino alla met\u00e0 del Novecento la principale risorsa economica del territorio ariccino. I porri di Aricia erano gi\u00e0 ricordati da Lucio Giunio Moderato Columella, mentre i cavoli di Vallericcia furono lodati da Gaio Plinio Secondo. Molto diffusa nella stessa Vallericcia era gi\u00e0 nel Seicento la coltivazione delle cipolle, che gareggiavano in bont\u00e0 con quelle di Nemi, poich\u00e9 fatte crescere in zone paludose della valle tramite allagamento, come si usava ancora alla fine del Settecento nella valle alluvionale del Lago di Nemi.\nEra praticata a Vallericcia la coltivazione della canapa, rimpiazzata tra Seicento e Settecento dalla pi\u00f9 redditizia coltivazione del lino: lo storico ariccino Emanuele Lucidi riferisce che nel 1792 venivano coltivate ogni anno venti rubbia di terreno -circa 36 ettari moderni, considerando il valoro di un rubbio romano a 1.848438 ettari-, e che ogni rubbio rendeva circa 68 scudi al principe Agostino Chigi. La coltivazione del lino, che si svolgeva tra la semina nel mese di marzo e la raccolta a luglio, faceva accorrere ad Ariccia anche braccianti dai vicini comuni castellani, contribuendo non poco all'occupazione dell'area.\nL'intera estensione di Vallericcia -140 rubbia al 1796, corrispondente a qualcosa come 258 ettari odierni, sempre calcolando il valore di un rubbio romano a 1.848438 ettari- apparteneva completamente alla famiglia Chigi dal 1689: per loro cura, lo sfruttamento della terra era stato razionalizzato, per cui alla fine del Settecento l'intera estensione era divisa in tre parti: una coltivata a lino, un'altra a grano ed una terza era lasciata a maggese.\nFin dalla seconda met\u00e0 del Quattrocento i Savelli avevano esteso in Vallericcia la coltivazione della vite, accompagnata da alberi da frutto in seguito fatti abbattere dai Chigi. Il principe Sigismondo Chigi, inoltre, fece piantare in diversi luoghi della valle circa 600 esemplari di gelso bianco.Oltre Vallericcia, nel resto del territorio ariccino -localit\u00e0 \"Piani di Santa Maria\", \"Cancelliera\", \"Ginestreto\", \"Villafranca\"- la destinazione originaria del suolo era a grano -considerando che il grano ariccino era considerato uno dei migliori per ottenere un pane bianco, anticamente consumato dalla nobilt\u00e0-, o per dirla con il Lucidi a coltivazioni che richiedessero che la terra cedesse all'aratro. Tuttavia, con il tempo i proprietari ecclesiastici di queste tenute reputarono pi\u00f9 conveniente concedere i terreni in enfiteusi a piccoli coltivatori che si diedero a piantare vigneti.\nDel resto, i vini prodotti presso le localit\u00e0 \"Villafranca\" e \"Ginestreto\" erano tanto apprezzata nelle osterie romane da non temere il confronto con i vini prodotti in quel di Genzano di Roma e Lanuvio -oggi noto come il Colli Lanuvini-.\nLa viticoltura, gi\u00e0 nel Settecento, rappresentava la seconda fonte di introito nell'economia ariccina dopo il commercio del grano, ma mentre quest'ultimo era monopolio dei Chigi, dal prezzo di vendita del vino dipendeva la ricchezza o la povert\u00e0 di un anno. Oggi, pur nel quadro di un generale crollo del settore primario, la viticoltura continua a farla da padrona: nel 1959 venne fondata la Cantina Sociale Fontana di Papa, che ad oggi raccoglie oltre 400 piccoli e medi produttori vinicoli dell'area di Ariccia e comuni circonvicini dislocati su un territorio di circa 700 ettari.\nLa coltivazione dell'ulivo \u00e8 ancor oggi poco diffusa, anche a causa dell'inflazione di uliveti presenti nel resto dei Colli Albani -il Lucidi afferma che negli ultimi quindici anni del Settecento in tutta l'area albana erano stati piantatio qualcosa come 80.000 ulivi, e funzionavano a pieno regime circa tredici mulini di nuova costruzione-. Per quanto riguarda la coltivazione di piante da frutto, alla fine del Seicento i Savelli coltivavano cedri presso l'attuale Parchetto Savelli, alla testa del ponte di Ariccia ed altri agrumi presso il giardino dell'antico palazzo del Gallinario, mentre in localit\u00e0 \"Fontana di Papa\" era praticata la coltivazione delle mele.\nL'allevamento, non molto diffuso nel territorio ariccino, \u00e8 dominato dalla presenza dei suini, utilizzati per la produzione della celebre porchetta: leader indiscussa nel settore \u00e8 la ditta Cioli, fondata nel 1917, che produce circa 360.000 esemplari di porchetta l'anno.\nI lavorati nel settore primario nel territorio ariccino erano 1550 nel 1951, 1230 nel 1961 -diminuzione del 21% in dieci anni-, poco meno di 690 nel 1971 -diminuzione del 44% in altri dieci anni-: si nota dunque un progressivo arretramento del primario a favore del secondario, a fronte di uno sviluppo industriale sempre crescente soprattutto nelle aree tradizionalmente a destinazione agricola -\"Cancelliera\", \"Fontana di Papa\", Vallericcia-.\nArtigianato ed industria.\nLo sviluppo industriale di Ariccia \u00e8 una realt\u00e0 che ha preso piede nella seconda met\u00e0 del Novecento, subito dopo la seconda guerra mondiale, con l'inclusione di Ariccia -unico comune dei Castelli Romani, tra i pochissimi comuni della provincia di Roma- nell'area beneficiata dai fondi della Cassa del Mezzogiorno.Piccoli e medi impianti industriali iniziarono a sorgere nel territorio ariccino, nelle aree precedentemente destinate alla coltivazione o all'allevamento. Ci\u00f2 porto alla nascita del nuovo agglomerato industriale di \"Cancelliera\" e \"Quarto Negroni\", ai confini con Albano Laziale, servito dalla ferrovia Roma-Velletri e dalla via Nettunense; piccole fabbriche sorsero anche a Vallericcia -un esempio per tutti, la fabbrica di scarpe in localit\u00e0 \"Pantanelle\" oggi adibita a sede succursale del Liceo Classico Statale James Joyce.La produzione della caratteristica porchetta ariccina -imitata dal 2002 anche in Alabama, negli Stati Uniti d'America- \u00e8 un'importante voce nella produzione industriale artigianale del comune, tanto che i produttori di porchetta, sostenuti dal Comune, stanno aspettando che il loro prodotto sia riconosciuto dal marcio di indicazione geografica protetta. Anche perch\u00e9, la porchetta ed il vino locale sono al centro dell'importante giro d'affari legato alle fraschette, i locali rustici in cui si mangia cucina romana magari sotto un pergolato di frasche, caratteristica in origine peculiare di tutti i centri castellani - anzi, le fraschette pi\u00f9 rinomate tra Ottocento e Novecento erano a Frascati, Grottaferrata, Marino ed Albano Laziale - ma ad oggi peculiarit\u00e0 indiscussa del centro storico di Ariccia. Le fraschette, per lungo tempo fenomeno ingovernabile, sono state negli ultimi tempi oggetto di deliberazioni del locale consiglio comunale, al fine di ottenere una riqualificazione ed una regolamentazione dell'area in cui sorgono, a ridosso di Palazzo Chigi e del monumentale complesso berniniano.\nA Ariccia sorsero cos\u00ec piccole industrie metalmeccaniche, manifatture calzaturiere, industrie tessili, e nell'area boscosa -l'antica selva sacra a Diana, il \"nemus Dianae\"- ai confini con Rocca di Papa e Nemi \u00e8 ancor oggi fiorente la lavorazione del legname.I lavoratori nel settore secondario nel 1951, ovvero praticamente all'avvio degli interventi della Cassa del Mezzogiorno, erano 640, e nel 1961 erano diventati gi\u00e0 994 -aumento del 36% in dieci anni-; nel 1971, altri dieci anni dopo, i lavoratori del secondario erano passati a poco meno di 1400 persone -aumento del 44%-. A fronte di questo sviluppo industriale, inizi\u00f2 una lenta decadenza del settore primario, che procedeva di pari passo con la crescita industriale.\nAttualmente, ad Ariccia \u00e8 attiva anche l'industria editoriale, grazie alla presenza in zona di importanti case editrici come la Magic Press e, negli anni passati, della Fratelli Fabbri Editori.\nTra le attivit\u00e0 artigianali pi\u00f9 diffuse e rinomate vi \u00e8 l'arte orafa.\nTurismo.\nAriccia \u00e8 dal turismo italiano ed internazionale nella provincia di Roma.Fin dalla prima met\u00e0 del Seicento, il paese divenne meta di pellegrinaggi di devoti mariani verso il santuario di Santa Maria di Galloro, dedicato alla miracolosa immagine della Madonna di Galloro. Inizialmente, la devozione fu limitata all'area di Roma e dei Castelli Romani -come testimonia la provenienza delle prime donazioni fatte al santuario- ma in seguito si diffuse un po' in tutta Italia, tanto che fra i personaggi legati al santuario vanno annoverati papa Alessandro VII, Carlo IV di Spagna, Alessandro Raffaele Torlonia, papa Gregorio XVI, Ferdinando II delle Due Sicilie e papa Pio IX, Carlo Maria Martini.\nAl di l\u00e0 del turismo religioso, ad Ariccia \u00e8 molto importante il turismo culturale ed artistico. Il complesso monumentale di piazza di Corte -ovvero Palazzo Chigi con il retrostante Parco Chigi, il ponte monumentale, la collegiata di Santa Maria Assunta e la quinta scenografica della piazza- \u00e8 una delle attrattive turistiche pi\u00f9 celebrate della zona. Soprattutto il complesso chigiano -Palazzo Chigi e Parco Chigi-, celebrata opera di Gian Lorenzo Bernini e Carlo Fontana, inserito tra i beni architettonici pi\u00f9 considerevoli della provincia di Roma, \u00e8 al centro delle attenzioni dell'amministrazione comunale che dal 1988 -data dell'acquisizione del complesso da parte comunale- ha teso a farne un polo museale di prim'ordine nel panorama del barocco romano e dell'arte in generale.Inoltre, con il progetto \"Ariccia Citt\u00e0 Teatro\" si vuole fare del paese un polo di riferimento teatrale per l'intera zona: l'inaugurazione di un teatro all'interno della chiesa sconsacrata di San Nicola di Bari, avvenuta nel novembre 2008, \u00e8 una prova dell'impegno in questo senso.Non da ultimo, infine, Ariccia \u00e8 al centro di un attivo turismo disimpegnato, attirato dalle fraschette, dalla celebrit\u00e0 della porchetta, ma anche dalle strutture sportive edificate tra gli anni ottanta e novanta presso Monte Gentile (il PalAriccia, ad esempio)."}
{"id": "2739185", "revid": "1305772", "url": "https://it.wikipedia.org/wiki?curid=2739185", "title": "Trasporti e infrastrutture ad Ariccia", "text": "Strade.\nL'unica strada statale che attraversa il territorio ariccino \u00e8 la strada statale 7 via Appia Nuova.\nLa via Appia Antica fu costruita a partire dal 312 a.C. al fine di collegare il pi\u00f9 rapidamente possibile Roma a \"Capua\", e prolungata successivamente fino a Benevento e poi a Brindisi. Presso \"Aricia\" si trovava la prima \"mansio\" o \"stazione di sosta\" per chi proveniva da Roma e l'ultima per chi vi si recava: ci\u00f2 diede grande importanza alla localit\u00e0. Tuttavia dopo l'impaludamento dell'Appia nel tratto pontino (gli ultimi interventi di bonifica furono eseguiti nel VI secolo da Teodorico il Grande) Ariccia perse progressivamente importanza e rimase in uno stato di isolamento: ancora nel Cinquecento si arrivava al paese attraverso due scomode e tortuose vie: una di esse, che conduceva a porta Romana da sud, venne abbandonata in seguito alla chiusura della porta stessa, decretata per ragioni di sicurezza durante la guerra di Castro (1641-1649), mentre l'altra, che conduceva a porta Napoletana, venne ampliata dai Chigi subito dopo il loro acquisto del feudo nel 1661.\nNel 1667 il cardinale Flavio Chigi fece aprire una nuova strada, che collegava Albano Laziale a Genzano di Roma costeggiando il parco Chigi; nel 1763 papa Clemente XIII ordin\u00f2 che le comunit\u00e0 confinanti finanziassero la bonifica del tracciato della via Appia Antica tra Albano e Genzano, attraverso Vallericcia. Con la riapertura dell'Appia fino a Terracina promossa da papa Pio VI tra il 1777 ed il 1780 per arrivare da Albano a Genzano fu aperta una strada che costeggiava tutto il cratere di Vallericcia, onde evitare i dislivelli in entrata ed in uscita: solo sotto il pontificato di papa Gregorio XVI vennero costruiti i ponti di San Rocco e di Galloro e si posero le fondamenta del monumentale ponte di Ariccia (1847-1854), che ha rotto l'isolamento del centro storico.\nIl territorio ariccino presso la frazione di Fontana di Papa \u00e8 attraversato dalla strada statale 207 via Nettunense, dal 2001 devoluta dall'ANAS alla Regione Lazio.\nFerrovie.\nLinee ferroviarie regionali extra-urbane.\nFerrovia Roma-Velletri.\nInaugurata da papa Pio IX nel 1863, \u00e8 stata la terza linea ferroviaria dello Stato Pontificio, e fino al 1892 proseguiva verso Valmontone e Napoli. Lunga 41.01 chilometri, attraversa il comune di Ariccia e con la stazione di Cancelliera, le permette un collegamento ferroviario diretto con Roma Termini.\nLinee tramviarie extra-urbane.\nLe \"Tramvie dei Castelli Romani\", costruite tra il 1906 ed il 1916 dalla \"Societ\u00e0 delle Tramvie e Ferrovie Elettriche di Roma\" (STEFER), sono state la prima linea tranviaria del Lazio e una delle pi\u00f9 efficienti reti regionali. Nel 1906 venne inaugurata la tratta Roma-Grottaferrata-Frascati, integrata nel mese di aprile dalla Grottaferrata-Marino-Castel Gandolfo-Albano Laziale-Ariccia-Genzano di Roma e nell'ottobre dalla tratta Grottaferrata-\"Valle Oscura\" con la funicolare per Rocca di Papa. Nel 1912 venne aperta la tratta Roma-Albano Laziale e nel 1913 la Genzano di Roma-Velletri, e infine nel 1916 la Genzano di Roma-Lanuvio. A partire dal 1944 inizi\u00f2 la chiusura delle varie tratte, fino a che il 3 gennaio 1965 non venne chiusa anche la Roma-Albano Laziale-Ariccia-Genzano di Roma.\nMetropolitane leggere.\nLa costruzione di una metropolitana, anche leggera, nell'area dei Castelli Romani \u00e8 un progetto su cui molte proposte sono state fatte e sul quale si discute molto: si era anche ipotizzato un tracciato che congiungesse Genzano di Roma a Tor Vergata, via Ariccia, Albano Laziale, Marino e Frascati.\nMobilit\u00e0 urbana.\nIl collegamento pubblico su gomma extra-comunale \u00e8 garantito dalla COTRAL, l'azienda regionalizzata di trasporto pubblico, con frequenti corse sulla \"direttrice Appia\" che collega Roma a Velletri, Cori e Latina e corse meno frequenti sulle direttrici \"intercastellare\" e Nettunense.\nIl trasporto pubblico intercomunale su gomma \u00e8 garantito dalle corse dalle autolinee AGO, gestite dal gruppo Onorati. Sono attive sei linee:"}
{"id": "2739188", "revid": "287204", "url": "https://it.wikipedia.org/wiki?curid=2739188", "title": "Istruzione ad Ariccia", "text": "Scuole primarie\nIl bisogno di dare un'istruzione primaria al maggior numero dei cittadini possibile era avvertito dagli ariccini fin dall'inizio del Seicento: dopo l'approvazione degli \"Statuti\" del 1610, che prevedevano per la Comunit\u00e0 la possibilit\u00e0 di imporre tassazioni sui pascoli comunitari della Selvotta per pagare un maestro di scuola ad uso dei giovani ariccini, nel 1622, la Comunit\u00e0 stessa si accoll\u00f2 la spesa di assumere un maestro stabile nel paese.\nDurante la dominazione pontificia, l'istruzione secondaria dei giovani di sesso maschile venne garantita dalla Congregazione dei Padri della Dottrina Cristiana -volgarmente noti come dottrinari-, che aprirono un collegio ad Ariccia nel 1638, presso la chiesa sconsacrata di San Nicola di Bari, e vi rimasero fra alterne vicende almeno fino a tutto il Settecento, patrocinati dalla Comunit\u00e0 e dai principi Chigi. L'educazione primaria femminile invece venne garantita dalle Maestre Pie Venerini, che aprirono la loro casa in Ariccia nel 1730, sovvenzionate anch'esse dai principi Chigi.\nAttualmente, scuola dell'infanzia, scuola primaria e scuola secondaria di primo grado hanno sede nell'istituto ccomprensivo di Ariccia \"Gianni Rodari\", dipendente dal Circolo Didattico di Ariccia. La messa a norma del plesso \u00e8 stata finanziata nel marzo 2009 dalla Regione Lazio con 691.670 euro. Alla vigilia dell'anno scolastico 2009/2010 tutti i plessi del territorio ariccino risultavano a norma e confortevoli, mentre il comune sta programmando la realizzazione di tre nuovi poli scolastici antisismici ed a consumo energetico zero.\nScuole secondarie\nAll'inizio dell'anno scolastico 1997/1998 venne inaugurata una sede succursale del Liceo Classico Statale \"Ugo Foscolo\" di Albano Laziale presso la localit\u00e0 Monte Gentile: nel nuovo plesso trovarono collocazione i nuovi indirizzi sperimentali del classico linguistico e del socio-psico-pedagogico. Grazie al crescente numero di iscrizioni, nell'anno scolastico 2000/2001 la sede di Ariccia si rese indipendente dalla centrale di Albano e nel 2001 prese nome di liceo classico statale sperimentale \"James Joyce\".\nAll'inizio dell'anno scolastico 2007/2008 il liceo aveva 51 classi per un totale di 1168 alunni, di cui 745 all'indirizzo classico linguistico e 423 al socio-psico-pedagogico. Per far fronte al crescente numero di iscrizioni, il liceo ha dovuto acquisire una sede succursale in localit\u00e0 Vallericcia, dove \u00e8 collocato l'indirizzo socio-psico-pedagogico. La sede succursale di Vallericcia era una fabbrica di scarpe dismessa, nella quale alla fine degli anni ottanta si \u00e8 installata una succursale dell'istituto tecnico industriale di stato \"Giovanni Vallauri\" di Velletri, oggi aggregata all'istituto professionale di stato \"Sandro Pertini\" di Genzano di Roma."}
{"id": "2739189", "revid": "150129", "url": "https://it.wikipedia.org/wiki?curid=2739189", "title": "Scuola a Marino", "text": ""}
{"id": "2739190", "revid": "150129", "url": "https://it.wikipedia.org/wiki?curid=2739190", "title": "Scuola ad Ariccia", "text": ""}
{"id": "2739191", "revid": "399", "url": "https://it.wikipedia.org/wiki?curid=2739191", "title": "Storie di Danza", "text": ""}
{"id": "2739192", "revid": "1305772", "url": "https://it.wikipedia.org/wiki?curid=2739192", "title": "Trasporti e infrastrutture a Marino", "text": "Strade.\nNell'anno 2007 il Comune di Marino \u00e8 stato fra i comuni insigniti della \"Targa Blu 2007\" per la sicurezza delle strade.\nStrade statali\nIl territorio del comune di Marino \u00e8 attraversato da due strade statali:\nStrade regionali\nIl territorio del comune di Marino \u00e8 attraversato da una sola strada regionale, la strada regionale 207 Nettunense, ex strada statale la cui gestione \u00e8 stata devoluta nel 2001 alla Regione Lazio. Questa strada inizia dall'incrocio di Frattocchie, e prosegue verso Anzio e Nettuno attraversando le localit\u00e0 di Frattocchie e Castelluccia. La via Nettunense \u00e8 stata identificata come una delle strade pi\u00f9 pericolose d'Italia.\nLa Regione Lazio e l'ANAS stanno occupandosi della progettazione del \"nodo Squarciarelli\", una strada che dovrebbe congiungere i comuni di Marino, Rocca di Papa, Grottaferrata e Frascati ovviando all'intasamento dell'incrocio di Squarciarelli, in comune di Grottaferrata.\nStrade provinciali\nFerrovie.\nLinee ferroviarie regionali extra-urbane\nIl territorio di Marino \u00e8 attraversato da due linee ferroviarie, appartenenti alla FL4 (ferrovia regionale del Lazio):\nSul territorio comunale sono presenti due gallerie ferroviarie, entrambe sulla ferrovia Roma-Albano:\nDurante la seconda guerra mondiale le due gallerie accolsero numerosi sfollati in fuga dai bombardamenti aerei alleati.\nInoltre la ferrovia Roma-Albano dopo la Galleria di Colle Cimino passa sul \"Ponte dei Sei Archi\", semplicemente detto \"de i Sei Archi de Marino\", un grande ponte ferroviario a sei arcate che attraversa la \"Valle dei Morti\".\nLinee tranviarie extra-urbane\nDal 1856 l'allora frazione di Ciampino era collegata a Roma per via ferroviaria. Nel 1880 il Comune di Marino decise di realizzare un collegamento tra Marino e Ciampino, e quindi a Roma: nacque cos\u00ec la \"linea Portonaccio-Marino\", pi\u00f9 una tramvia a vapore che una vera e propria ferrovia. Realizzata a dispetto del forte dislivello del terreno, il funzionamento di questa linea era spesso ostacolato dall'asperit\u00e0 del tracciato. La stazione era situata fuori Marino, lungo la via Castrimeniense. Nel 1881 inizi\u00f2 la costruzione della ferrovia Roma-Albano, completata nel 1889: l'entrata in funzione di questa linea sanc\u00ec la definitiva fine della \"Portonaccio-Marino\".\nLa progettazione di una vera tramvia per i Castelli Romani inizi\u00f2 nel 1901: tuttavia il primo tronco delle gloriose Tramvie dei Castelli Romani fu inaugurato solo il 19 febbraio 1906 ed era la tratta Roma-Grottaferrata-Frascati; nell'aprile 1906 venne aperto il tronco Grottaferrata-Marino-Castel Gandolfo-Albano Laziale-Ariccia-Genzano di Roma e nell'ottobre la funicolare Grottaferrata-Valle Oscura-Rocca di Papa. La linea tramviaria percorreva lo stesso tracciato attualmente percorso dagli autobus COTRAL, ovvero la Strada statale 216 Maremmana III, che nel tratto urbano si chiamavano corso Vittoria Colonna, come oggi, e \"piazza XXIV Ottobre\", oggi Giacomo Matteotti. Il 4 marzo 1912 venne aperto il collegamento Roma-Albano Laziale, che seguiva la Strada statale 7 Via Appia lambendo la frazione Frattocchie. La STFER, societ\u00e0 che gestiva le tramvie castellane, colloc\u00f2 un deposito ai confini con Grottaferrata, localit\u00e0 \"San Giuseppe\"-\"Colonnelle\". Dopo la seconda guerra mondiale, inizi\u00f2 lo smantellamento della Tramvie dei Castelli Romani: il 4 agosto 1954 chiuse la tratta Marino-Albano Laziale; il 15 dicembre 1963 la Marino-Grottaferrata e infine, il 3 gennaio 1965, venne effettuata l'ultima corsa della Roma-Albano Laziale.\nAeroporti.\nFino al 1974, data del riconoscimento dell'autonomia amministrativa del comune di Ciampino, l'aeroporto di Roma-Ciampino ricadeva in parte nel territorio marinese. Oggi non \u00e8 pi\u00f9 cos\u00ec, tuttavia esistono alcuni problemi legati all'inquinamento proveniente dall'aeroporto che pesano anche sul territorio marinese, specialmente sulle frazioni di Santa Maria delle Mole e Cava dei Selci.\nL'Aeroporto Internazionale \"Giovan Battista Pastine\" di Roma-Ciampino, \u00e8 frequentato da 5.401.475 passeggeri l'anno che viaggiano su 138 voli giornalieri gestiti da cinque compagnie \"low-cost\", in un periodo operativo che va dalle quattro del mattino alle 24 di notte, 365 giorni l'anno. Dal 2001 al 2006 si \u00e8 registrato un incremento del 600% nel numero di voli, e dal 2006 al 2007 del 9.24%.\nNel giugno 2005 i cittadini di Ciampino, del municipio X di Roma e di Santa Maria delle Mole hanno deciso di costituirsi nel \"Comitato Aeroporto di Ciampino - per la riduzione dell'impatto ambientale dell'aeroporto\", che richiede il ritorno al numero di voli ed alle tipologie di aeromobili del 2001, l'immediato blocco dei voli e delle attivit\u00e0 notturne dell'aeroporto, l'applicazione di rigide procedure antirumore e di sicurezza per i voli, la messa in opera immediata delle centraline antirumore asservite al radar, la messa in opera immediata delle centraline per la rilevazione dell'inquinamento dell'aria, la messa in opera immediata di barriere e dispositivi anti-rumore per proteggere la popolazione e l'adozione di adeguate procedure per garantire la sicurezza dei cittadini.\nIl \"Comitato Aeroporto di Ciampino\" ha preparato un modello di lettera di protesta contro l'aeroporto da spedire al sindaco di Marino e al prefetto di Roma: in quella si evidenzia come nel territorio della II Circoscrizione di Marino (Santa Maria delle Mole-Cava dei Selci) il limite di 50\u00a0\u00b5g/m\u00b3 di PM10 stabilito dal D.L. n\u00b0 60 2 aprile 2002 sia costantemente superato: si passa da un minimo di 53.67\u00a0\u00b5g/m\u00b3 in via Pietro Maroncelli ad un massimo di 178.97\u00a0\u00b5g/m\u00b3 in via Niccol\u00f2 Tomasseo. Il Comune di Marino, sia l'Amministrazione di centrodestra che l'opposizione di centrosinistra, si \u00e8 schierato immediatamente assieme al Comitato, e dal 1\u00ba novembre 2007 si \u00e8 arrivati ad un accordo che sposta 38 voli sull'Aeroporto di Roma-Fiumicino.\nMobilit\u00e0 urbana.\nLa COTRAL, compagnia regionalizzata dei trasporti pubblici, assicura numerose corse extra-urbane nei Castelli e di collegamento con Roma.\nIl trasporto pubblico su gomma \u00e8 assicurato anche dal Comune di Marino garantisce cinque linee circolari:"}
{"id": "2739193", "revid": "287204", "url": "https://it.wikipedia.org/wiki?curid=2739193", "title": "Storie di danza", "text": "Storie di danza \u00e8 un libro scritto da Rino Capone, pubblicato da Firenze Libri nel 2008.\nIl libro descrive in dettaglio la storia dei pi\u00f9 importanti balli esistenti ed esistiti. Capone si \u00e8 concentrato soprattutto sui balli meno conosciuti.\nNella prima parte del libro viene presentata una storia sintetica della danza iniziando dal paleolitico e cercando di relazionare le motivazioni alla danza con i fenomeni naturali.\nNella seconda parte vengono descritti i pi\u00f9 importanti balli presenti nelle varie epoche storiche e nei diversi continenti."}
{"id": "2739196", "revid": "1347902", "url": "https://it.wikipedia.org/wiki?curid=2739196", "title": "Bugul'ma", "text": "Bugul'ma, (, in tataro \u0411\u04e9\u0433\u0435\u043b\u043c\u04d9) \u00e8 una citt\u00e0 della Russia che si trova nella Repubblica autonoma del Tatarstan. Nota dal 1701, nel 1781 ottenne lo status di citt\u00e0 e dal 1953 \u00e8 capoluogo del Bugul'minskij rajon. La cittadina, che si trova a 333 chilometri da Kazan', sorge sulle rive del fiume Zaj, al centro delle Alture di Bugul'ma e Belebej, nel Bassopiano sarmatico. La composizione etnica dei suoi abitanti consiste in: 63% russi, 26,1% tatari e il rimanente in altri gruppi etnici.\nCollegamenti esterni.\n Sito ufficiale"}
{"id": "2739201", "revid": "599013", "url": "https://it.wikipedia.org/wiki?curid=2739201", "title": "Matanza", "text": ""}
{"id": "2739205", "revid": "57742008", "url": "https://it.wikipedia.org/wiki?curid=2739205", "title": "Tona", "text": ""}
{"id": "2739207", "revid": "827882", "url": "https://it.wikipedia.org/wiki?curid=2739207", "title": "Lev II di Galizia", "text": "Biografia.\nEra figlio di Yuri I di Galizia (1252-1308) al quale succedette sul trono di Galizia. Dopo la morte di suo padre, regn\u00f2 con il fratello Andrea. Sua madre era Eufemia di Cuiavia. Sebbene il regno fosse unico essi regnarono assieme e secondo alcune fonti Andrea aveva Corte a Volodymyr-Volyns'kyj e Lev II in Galizia.\nLottando contro lituani e tartari.\nLa prima lettera congiunta di Lev II e Andrea data 9 agosto 1316, e tratta del rinnovo dell'alleanza con i crociati prussiani, ai quali essi promettevano di difenderli dalle incursioni dei tartari \"ed ogni altro ostile invasore\". Sotto quest'ultima dicitura, alcuni individuano il Granducato di Lituania, che pi\u00f9 volte aveva attentato non solo all'unit\u00e0 ma addirittura all'esistenza della Galizia.\nNella seconda decade del XIV secolo i lituani aumentarono la loro pressione sulla Galizia-Volinia conquistando Dorohychyn e Br\u0117st. Gli anni di regno dei due fratelli videro il continuo stato di guerra con Gediminas di Lituania.\nLev II ed Andrea stabilirono buone relazioni con il re polacco Ladislao I e l'Ordine Teutonico e tentarono di alleggerire la dipendenza dal Khanato dell'Orda d'Oro. Per gran parte del loro regno combatterono contro mongoli e lituani.\nEssi furono anche in unione con gli alleati di Ladislao I - scandinavi e pomerani contro i Margravi del Brandeburgo (1315).\nMorte.\nSecondo alcuni storici, egli mor\u00ec, assieme a suo fratello Andrea, combattendo contro i mongoli o contro i lituani mentre difendevano la Podlachia.\nSia Lev II che il fratello Andrea erano molto rispettati in occidente. Nel maggio 1323, il re polacco Ladislao I, in una sua lettera al Papa scrisse con mestizia: \"I due ultimi re ruteni, che avevano fermamente fatto da scudo alla Polonia fronteggiando i tartari, hanno lasciato questo mondo e dopo la loro morte, la Polonia \u00e8 sotto la minaccia diretta di essi.\"\nDopo la loro morte la linea dinastica dei Rjurikidi si interruppe e la Galizia rimase senza una dinastia. I boiardi di Galizia tentarono di assumere il governo del regno. Questa forse fu la ragione per la quale cercarono la protezione dei tartari temuti da Ladislao I. Ma presto elementi pi\u00f9 conservatori fecero presa fra i boiardi ed il trono galiziano venne dato al masoviano duca Boles\u0142aw Trojdenowicz (parente dei fratelli deceduti in quanto marito della loro sorella Maria), che prese il nome di Jurij II e che regn\u00f2 sulla Galizia da 1323 al 1338. Boles\u0142aw Treojdenowicz si spos\u00f2 con la sorella di Andrea, Maria, che regn\u00f2 insieme al marito. Sua nipote, Eufemia erede di Volinia regn\u00f2 a Luc'k."}
{"id": "2739209", "revid": "2056951", "url": "https://it.wikipedia.org/wiki?curid=2739209", "title": "Tati", "text": ""}
{"id": "2739210", "revid": "709565", "url": "https://it.wikipedia.org/wiki?curid=2739210", "title": "Spugna di Menger", "text": "In matematica, la spugna di Menger \u00e8 un particolare frattale tridimensionale, descritto per la prima volta da Karl Menger nel 1926, mentre esplorava il concetto di dimensione topologica. Costituisce l'estensione tridimensionale dell'insieme di Cantor e del tappeto di Sierpinski.\nCostruzione.\nLa spugna di Menger pu\u00f2 essere costruita nel modo seguente.\nAd ogni iterazione si ottiene un oggetto con pi\u00f9 buchi di prima, come mostrato in figura.\nLa spugna di Menger \u00e8 lo spazio che si ottiene come limite di queste operazioni.\nPi\u00f9 precisamente, di ogni cubo si deve rimuovere solo la parte interna. In questo modo ogni iterazione \u00e8 un insieme chiuso dello spazio euclideo formula_1. La spugna di Menger \u00e8 l'intersezione di tutti questi insiemi.\nUn modello della spugna di Menger \u00e8 stato realizzato tramite approssimazioni con l'origami modulare.\nDefinizione formale.\nDa un punto di vista formale, una spugna di Menger pu\u00f2 essere definita come segue:\ndove \"M0\" \u00e8 il cubo unitario e\nPropriet\u00e0.\nCiascuna delle 6 facce della spugna di Menger \u00e8 un tappeto di Sierpinski.\nLa spugna di Menger \u00e8 un insieme chiuso e limitato, quindi compatto per il teorema di Heine-Borel. Contiene una quantit\u00e0 di punti pari alla cardinalit\u00e0 del continuo; nonostante ci\u00f2, ha misura di Lebesgue nulla. L'insieme di Cantor ha anch'esso queste propriet\u00e0.\nA differenza dell'insieme di Cantor, che ha dimensione topologica zero, la spugna di Menger ha per\u00f2 dimensione topologica 1.\nNella sua costruzione del 1926, Menger mostr\u00f2 che la spugna \u00e8 una \"curva universale\": ogni spazio metrico compatto di dimensione 1 \u00e8 contenuto nella spugna (cio\u00e8 \u00e8 omeomorfo ad un suo sottoinsieme).\nCome ogni frattale, la spugna ha una dimensione di Hausdorff che pu\u00f2 non essere intera: la dimensione della spugna \u00e8 formula_4, approssimativamente 2,726833."}
{"id": "2739215", "revid": "29028853", "url": "https://it.wikipedia.org/wiki?curid=2739215", "title": "XXXV Festival di Sanremo", "text": ""}
{"id": "2739216", "revid": "29028866", "url": "https://it.wikipedia.org/wiki?curid=2739216", "title": "Toto e i Tati", "text": ""}
{"id": "2739220", "revid": "4711", "url": "https://it.wikipedia.org/wiki?curid=2739220", "title": "KK Lions Vr\u0161ac", "text": ""}
{"id": "2739221", "revid": "52132228", "url": "https://it.wikipedia.org/wiki?curid=2739221", "title": "Azienda municipalizzata", "text": ""}
{"id": "2739226", "revid": "466539", "url": "https://it.wikipedia.org/wiki?curid=2739226", "title": "Volodymyr", "text": "Volodymyr (\"\u0412\u043e\u043b\u043e\u0434\u0438\u043c\u0438\u0440\" in ucraino, \"W\u0142odzimierz\" in polacco, \"Lodomeria\" in latino; fino al 15 dicembre 2021 Volodymyr-Volyns'kyj) \u00e8 una citt\u00e0 situata nell'oblast' di Volinia, nel nord-ovest dell'Ucraina ed \u00e8 il centro amministrativo del Distretto di Volodymyr-Volyns'kyj.\nStoria.\nLa citt\u00e0 \u00e8 stata la capitale dell'antica regione storica della Volinia e co-capitale del Principato di Galizia-Volinia. Nel XIV secolo il metropolita Theognostus di Rus' risiedette nella citt\u00e0 per diversi anni prima di spostarsi a Mosca.\nNel XVI secolo (1580 o 1584) vi nacque Giosafat Kuncewycz, in seguito martire e santo della Chiesa cattolica, mentre nel XX secolo vi nacque Jerzy Antczak. La citt\u00e0 fu parte della Polonia nel periodo 1569-1795 e 1919-1939.\nNel corso della seconda guerra mondiale, nelle vicinanze della citt\u00e0 ebbe sede un campo di concentramento nazista. Durante il periodo della guerra fredda esistette una base sovietica nella citt\u00e0 di Chovtnevoj sita a nord-est di Volodymyr-Volyns'kyj. La popolazione attuale (censimento del 2004) \u00e8 di circa abitanti. 5\u00a0km a sud di Volodymyr si trova Zymne, dove esiste un antico monastero ortodosso.\nAmministrazione.\nGemellaggi.\nVolodymyr \u00e8 gemellata con:"}
{"id": "2739228", "revid": "1429175", "url": "https://it.wikipedia.org/wiki?curid=2739228", "title": "Tesoro di san Gennaro", "text": ""}
{"id": "2739229", "revid": "486946", "url": "https://it.wikipedia.org/wiki?curid=2739229", "title": "Volodymyr-Volynskyi", "text": ""}
{"id": "2739230", "revid": "54354", "url": "https://it.wikipedia.org/wiki?curid=2739230", "title": "Dimensione topologica", "text": "In matematica, la dimensione topologica o di Lebesgue \u00e8 una nozione di dimensione che si applica a qualsiasi spazio topologico. \nCome la dimensione di Hausdorff, la dimensione topologica dello spazio euclideo formula_1 \u00e8 formula_2. Le due nozioni di dimensione per\u00f2 differiscono per spazi pi\u00f9 complicati, come i frattali.\nDefinizione.\nSia formula_3 uno spazio topologico. Un ricoprimento aperto formula_4 di formula_3 \u00e8 una collezione di aperti formula_6 di formula_3 la cui unione \u00e8 tutto formula_3. Un suo \"raffinamento\" \u00e8 un altro ricoprimento aperto formula_9 tale che ogni formula_10 \u00e8 contenuto in almeno un formula_6.\nLa dimensione topologica di formula_3 \u00e8 il pi\u00f9 piccolo intero formula_2 per cui ogni ricoprimento aperto di formula_3 ha un raffinamento in cui ogni punto \u00e8 contenuto in al pi\u00f9 formula_15 insiemi.\nEsempi.\nRetta reale.\nSia formula_4 un ricoprimento arbitrario della retta reale formula_17. Ciascun formula_6 \u00e8 un aperto ed \u00e8 quindi unione di intervalli aperti. Si pu\u00f2 sempre trovare un raffinamento formula_10 fatto solo di intervalli aperti. Si pu\u00f2 inoltre raffinare ulteriormente questo ricoprimento e fare in modo che questi intervalli si sovrappongano meno possibile, e cio\u00e8 che tre intervalli non si intersechino mai. Da questa costruzione segue che la retta ha dimensione minore o uguale a formula_20 D'altra parte, la retta \u00e8 connessa e quindi non pu\u00f2 essere descritta come unione disgiunta di piccoli intervalli: non ha cio\u00e8 dimensione zero. La retta ha quindi dimensione topologica formula_20\nSpazi euclidei.\nPi\u00f9 in generale, lo spazio formula_1 ha dimensione topologica formula_2. La nozioni di dimensione di Hamel, topologica e di Hausdorff quindi coincidono per gli spazi vettoriali reali.\nGrafi.\nUn grafo avente un numero finito di vertici e spigoli ha dimensione topologica formula_20 \nFrattali.\nL'insieme di Cantor ha dimensione topologica zero. Ha per\u00f2 dimensione di Hausdorff positiva, pari a formula_25.\nLa spugna di Menger ha dimensione topologica uno. La spugna \u00e8 una \"curva universale\": ogni spazio metrico compatto di dimensione topologica 1 \u00e8 contenuto in essa."}
{"id": "2739239", "revid": "1386670", "url": "https://it.wikipedia.org/wiki?curid=2739239", "title": "Carceri di Poggioreale", "text": ""}
{"id": "2739240", "revid": "1386670", "url": "https://it.wikipedia.org/wiki?curid=2739240", "title": "Carcere di Poggioreale", "text": ""}
{"id": "2739245", "revid": "110157", "url": "https://it.wikipedia.org/wiki?curid=2739245", "title": "Lennestadt", "text": "Lennestadt \u00e8 una citt\u00e0 di 27.392 abitanti della Renania Settentrionale-Vestfalia, in Germania.\nAppartiene al distretto governativo (\"Regierungsbezirk\") di Arnsberg ed al circondario (\"Kreis\") di Olpe (targa OE).\nLennestadt si fregia del titolo di \"Media citt\u00e0 di circondario\" (\"Mittlere kreisangeh\u00f6rige Stadt\")."}
{"id": "2739246", "revid": "28592", "url": "https://it.wikipedia.org/wiki?curid=2739246", "title": "Pestilenze", "text": ""}
{"id": "2739250", "revid": "28592", "url": "https://it.wikipedia.org/wiki?curid=2739250", "title": "Malattia quarantena", "text": ""}
{"id": "2739258", "revid": "1305772", "url": "https://it.wikipedia.org/wiki?curid=2739258", "title": "Peste (disambigua)", "text": ""}
{"id": "2739263", "revid": "767487", "url": "https://it.wikipedia.org/wiki?curid=2739263", "title": "Attendorn", "text": "Attendorn \u00e8 una citt\u00e0 di 24.839 abitanti della Renania Settentrionale-Vestfalia, in Germania.\nAppartiene al distretto governativo (\"Regierungsbezirk\") di Arnsberg ed al circondario (\"Kreis\") di Olpe (targa OE)."}
{"id": "2739266", "revid": "61054", "url": "https://it.wikipedia.org/wiki?curid=2739266", "title": "Regio X", "text": ""}
{"id": "2739267", "revid": "110157", "url": "https://it.wikipedia.org/wiki?curid=2739267", "title": "Drolshagen", "text": "Drolshagen \u00e8 una citt\u00e0 di 12.202 abitanti della Renania Settentrionale-Vestfalia, in Germania.\nAppartiene al distretto governativo (\"Regierungsbezirk\") di Arnsberg ed al circondario (\"Kreis\") di Olpe (targa OE)."}
{"id": "2739268", "revid": "287204", "url": "https://it.wikipedia.org/wiki?curid=2739268", "title": "Tappeto di Sierpinski", "text": "In matematica, il tappeto di Sierpinski \u00e8 un frattale simile all'insieme di Cantor ottenuto a partire da un quadrato, descritto dal matematico polacco Wac\u0142aw Sierpi\u0144ski nel 1916. La versione tridimensionale del tappeto \u00e8 la spugna di Menger. Una versione che parte dal triangolo \u00e8 il triangolo di Sierpi\u0144ski.\nCostruzione.\nIl tappeto di Sierpinski pu\u00f2 essere costruito nel modo seguente.\nLa figura seguente mostra i primi 5 passaggi.\nIl tappeto di Sierpinski \u00e8 la figura che si ottiene come limite di queste iterazioni. Pi\u00f9 precisamente, ad ogni passaggio si deve rimuovere solo la parte interna di ogni quadrato, cos\u00ec da ottenere sempre un insieme chiuso del piano. Il tappeto di Sierpinski \u00e8 l'intersezione di tutti questi insiemi. \nPropriet\u00e0.\nIl tappeto \u00e8 un insieme chiuso (perch\u00e9 intersezione di chiusi) e limitato, ed \u00e8 quindi compatto per il teorema di Heine-Borel.\nContiene una quantit\u00e0 di punti pari alla cardinalit\u00e0 del continuo; nonostante ci\u00f2, ha misura di Lebesgue nulla. L'insieme di Cantor ha anch'esso queste propriet\u00e0.\nA differenza dell'insieme di Cantor, che ha dimensione topologica zero, la spugna di Sierpinski ha per\u00f2 dimensione topologica 1. Il tappeto \u00e8 una \"curva planare universale\": ogni spazio metrico compatto di dimensione topologica 1 planare (cio\u00e8 che possa essere descritto nel piano) \u00e8 contenuto nel tappeto (cio\u00e8 \u00e8 omeomorfo ad un suo sottoinsieme). La spugna di Menger, versione tridimensionale del tappeto, contiene ogni curva (non necessariamente planare).\nLa dimensione frattale del tappeto \u00e8 formula_1, pari a = 1,892789..."}
{"id": "2739269", "revid": "406085", "url": "https://it.wikipedia.org/wiki?curid=2739269", "title": "Sud dell'Europa", "text": ""}
{"id": "2739270", "revid": "287204", "url": "https://it.wikipedia.org/wiki?curid=2739270", "title": "Eug\u00e8ne Freyssinet", "text": "Biografia.\nFreyssinet studi\u00f2 all'\u00c9cole polytechnique (X1899) e quindi all'\u00c9cole nationale des ponts et chauss\u00e9es."}
{"id": "2739274", "revid": "110157", "url": "https://it.wikipedia.org/wiki?curid=2739274", "title": "Kirchhundem", "text": "Kirchhundem \u00e8 un comune di 12.434 abitanti della Renania Settentrionale-Vestfalia, in Germania.\nAppartiene al distretto governativo (\"Regierungsbezirk\") di Arnsberg ed al circondario (\"Kreis\") di Olpe (targa OE)."}
{"id": "2739276", "revid": "29029426", "url": "https://it.wikipedia.org/wiki?curid=2739276", "title": "Cemento precompresso", "text": ""}
{"id": "2739277", "revid": "61054", "url": "https://it.wikipedia.org/wiki?curid=2739277", "title": "Iulium Carnicum", "text": ""}
{"id": "2739281", "revid": "287204", "url": "https://it.wikipedia.org/wiki?curid=2739281", "title": "Eugene Freyssinet", "text": ""}
{"id": "2739283", "revid": "110157", "url": "https://it.wikipedia.org/wiki?curid=2739283", "title": "Wenden (Germania)", "text": "Wenden \u00e8 un comune di 20.056 abitanti della Renania Settentrionale-Vestfalia, in Germania.\nAppartiene al distretto governativo (\"Regierungsbezirk\") di Arnsberg ed al circondario (\"Kreis\") di Olpe (targa OE)."}
{"id": "2739284", "revid": "1442080", "url": "https://it.wikipedia.org/wiki?curid=2739284", "title": "Hopman Cup 2000", "text": "La Hopman Cup 2000 \u00e8 stata la 12\u00aa edizione della Hopman Cup, torneo di tennis riservato a squadre miste.\nVi hanno partecipato 8 squadre di tutti i continenti e si \u00e8 disputata al Burswood Entertainment Complex di Perth in Australia, dal 1\u00b0 all'8 gennaio 2000.\nLa vittoria \u00e8 andata alla coppia sudafricana formata da Amanda Coetzer e Wayne Ferreira, che hanno battuto la coppia thailandese formata da Tamarine Tanasugarn e Paradorn Srichaphan."}
{"id": "2739287", "revid": "28592", "url": "https://it.wikipedia.org/wiki?curid=2739287", "title": "Peste del 1347-53", "text": ""}
{"id": "2739291", "revid": "729019", "url": "https://it.wikipedia.org/wiki?curid=2739291", "title": "Deficienza di ACTH", "text": "La deficienza di ACTH, conosciuta anche come carenza di ACTH, \u00e8 una patologia ipofisaria caratterizzata dalla diminuita produzione di ormone adrenocorticotropo (ACTH) da parte dell'ipofisi.\nSe quest'ultimo non viene sufficientemente prodotto pu\u00f2 provocare una scarsa produzione di cortisolo, venendo a configurare un ipocortisolismo."}
{"id": "2739293", "revid": "486946", "url": "https://it.wikipedia.org/wiki?curid=2739293", "title": "Saint-Martin-de-V\u00e9subie", "text": ""}
{"id": "2739294", "revid": "51032", "url": "https://it.wikipedia.org/wiki?curid=2739294", "title": "Carenza di ACHT", "text": ""}
{"id": "2739297", "revid": "28592", "url": "https://it.wikipedia.org/wiki?curid=2739297", "title": "Malattia quarantenaria", "text": ""}
{"id": "2739298", "revid": "287204", "url": "https://it.wikipedia.org/wiki?curid=2739298", "title": "La peste", "text": ""}
{"id": "2739306", "revid": "71433", "url": "https://it.wikipedia.org/wiki?curid=2739306", "title": "Two Weeks Notice", "text": ""}
{"id": "2739308", "revid": "367445", "url": "https://it.wikipedia.org/wiki?curid=2739308", "title": "Takete e maluma", "text": ""}
{"id": "2739314", "revid": "28592", "url": "https://it.wikipedia.org/wiki?curid=2739314", "title": "Il conte di Carmagnola", "text": ""}
{"id": "2739319", "revid": "1543377", "url": "https://it.wikipedia.org/wiki?curid=2739319", "title": "Proiezione conica conforme di Lambert", "text": "La proiezione conica conforme di Lambert \u00e8 uno dei diversi sistemi di proiezione sviluppato da Johann Heinrich Lambert, matematico, fisico, filosofo e astronomo svizzero del XVIII secolo.\nUna proiezione conica conforme di Lambert viene spesso utilizzata nelle carte aeronautiche: essa sovrappone un cono alla sfera terrestre, con due paralleli di riferimento che la intersecano. Cos\u00ec facendo viene minimizzata la distorsione derivante dal proiettare superfici tridimensionali su due dimensioni: non c'\u00e8 distorsione lungo i paralleli di riferimento, mentre la stessa aumenta man mano che ci si allontana da essi. Come specificato dal nome, le carte che utilizzano questo tipo di proiezione sono conformi (cio\u00e8 hanno modulo di deformazione lineare costante e modulo di deformazione angolare nullo). Questo tipo di carta \u00e8 chiamata appunto Carta di Lambert o carta conica secante isogona.\nCome si pu\u00f2 notare dalla figura, i paralleli si trasformano in archi di circonferenze concentriche, mentre i meridiani si trasformano in semirette radiali a distanza costante, equidistanti su uno o due paralleli base.\nGli aviatori preferiscono queste carte perch\u00e9 una linea retta disegnata su una proiezione conica conforme di Lambert \u00e8 una buona approssimazione della rotta relativa al cerchio massimo tra i due punti di partenza e di arrivo. L'Agenzia europea dell'ambiente ne raccomanda l'uso per mappe conformi pan-europee per scale non maggiori di 1:500\u00a0000.\nTrasformate.\nLe coordinate sferiche possono essere trasformate nelle coordinate di proiezione conica conforme di Lambert con le seguenti formule, in cui \u03bb \u00e8 la longitudine, \u03bb0 la longitudine di riferimento, \u03c6 la latitudine, \u03c60 la latitudine di riferimento e \u03c61 e \u03c62 le parallele di riferimento:\ndove"}
{"id": "2739321", "revid": "62221", "url": "https://it.wikipedia.org/wiki?curid=2739321", "title": "Setole genuali", "text": ""}
{"id": "2739322", "revid": "228587", "url": "https://it.wikipedia.org/wiki?curid=2739322", "title": "Marco Romano", "text": ""}
{"id": "2739327", "revid": "28592", "url": "https://it.wikipedia.org/wiki?curid=2739327", "title": "Pierino la Peste", "text": ""}
{"id": "2739329", "revid": "28592", "url": "https://it.wikipedia.org/wiki?curid=2739329", "title": "Pierino (barzellette)", "text": ""}
{"id": "2739331", "revid": "729019", "url": "https://it.wikipedia.org/wiki?curid=2739331", "title": "GP-30", "text": "Il GP-30 \u00e8 un lanciagranate di fabbricazione sovietica, evoluzione diretta del GP-25.\nLa GP-30 \u00e8 una versione alleggerita del GP-25, pi\u00f9 facile da costruire e da usare, e consiste in una canna molto corta da 40 mm, con rigatura, un grilletto semplice ed un'impugnatura minima. Sopra la canna vi \u00e8 una provvisione per attaccare il lanciagranate ad un fucile della serie AK, armi per cui il GP-30 \u00e8 stato creato.\nLe munizioni sono singolari perch\u00e9, al contrario di altri lanciagranate come l'M203, la granata non ha un bossolo staccato dal proiettile, ma sono tutt'uno, cos\u00ec non ci sono bossoli sparati da espellere, rendendo la ricarica pi\u00f9 veloce e l'arma pi\u00f9 leggera."}
{"id": "2739332", "revid": "713168", "url": "https://it.wikipedia.org/wiki?curid=2739332", "title": "Innico I d'Avalos", "text": "Biografia.\nInnico nacque probabilmente a Toledo intorno al 1414. Suo padre era il connestabile di Castiglia Ruy L\u00f3pez D\u00e1valos, caduto in disgrazia e costretto all'esilio per il suo appoggio a Enrico d'Aragona nelle lotte dinastiche lo avevano opposto a Giovanni II di Castiglia. La madre di Innico era invece la nobildonna Costanza (o Constanza) de Tovar, figlia di Sancho Fern\u00e1ndez de Tovar, signore di Caracena e Cevico de la Torre. Ruy L\u00f3pez si era rifugiato presso la corte valenciana di Alfonso V d'Aragona ed Innico ed i suoi fratelli Alfonso e Rodrigo furono paggi al servizio del monarca aragonese. \nNel 1432 seguirono Alfonso, detto \"il Magnanimo\" (in seguito asceso al trono di Napoli nel 1442, come Alfonso I di Napoli) nelle sue campagne in Italia, in Sicilia e a Napoli. Innico venne addobbato cavaliere durante le campagne di Alfonso in Italia. Nel 1435 venne fatto prigioniero in seguito alla battaglia navale di Ponza. Innico, come anche diversi nobili e membri della famiglia reale (tra questi Alfonso d'Aragona, Enrico e Giovanni), venne condotto a Milano, dove rimase prigioniero di Filippo Maria Visconti. Anche in seguito al rilascio di Alfonso e dei suoi fratelli, avvenuto nel 1436, Innico rimase presso la corte milanese al servizio del Visconti, ricevendo varie gratifiche e incarichi. Innico risulta infatti essere stato nominato camerario di Filippo Maria. Venne inoltre investito della titolarit\u00e0 dei feudi di Borgofranco e di Scaldasole nel 1436.\nAl servizio dei Visconti, Innico partecip\u00f2 tra il 1436 e il 1438, ai conflitti che videro opposto il Ducato di Milano alla Repubblica di Venezia nel contesto delle cosiddette Guerre di Lombardia.\nInnico d'Avalos \u00e8 ritenuto essere uno dei possibili autori del poema epico-cavalleresco \"Curial e G\u00fcelfa\", redatto in catalano con diversi italianismi. L'attribuzione \u00e8 stata peraltro contestata da diversi studi, che hanno evidenziato lacune ed errori nella tesi sostenuta da Soler.\nInnico fece definitivamente ritorno a Napoli intorno al 1440. Gi\u00e0 nel 1439 tuttavia era stato richiamato da re Alfonso, il quale aveva combinato per lui, al fine di ricompensarlo dei suoi servigi, il matrimonio con l'ereditiera Enrichetta Ruffo di Calabria. Tale progetto non era tuttavia andato a buon fine a causa dell'interposizione di Antonio Centelles, il quale sebbene fosse stato originariamente incaricato dal re di fungere da intermediario nella trattativa matrimoniale, fin\u00ec per sposare egli stesso Enrichetta. Il Centelles in seguito tent\u00f2 anche di assassinare Innico.\nTra il 1444 e il 1447 troviamo Innico in Lombardia, nel Monferrato e in Liguria in qualit\u00e0 di ambasciatore della corona aragonese.\nNel 1449 venne nominato gran camerlengo (o camerario) del regno di Napoli, subentrando a Francesco d'Aquino (morto nel settembre di quell'anno). In precedenza Innico era stato luogotenente del d'Aquino presso la Regia Camera della Sommaria. Quale suo luogotenente Innico scelse Nicolantonio de' Monti.\nNel 1442 Alfonso combin\u00f2 il fidanzamento di Innico con Antonella d'Aquino, nipote del summenzionato Francesco e contessa di Monteoderisio; Antonella scambi\u00f2 la promessa di matrimonio con Innico I d'Avalos l'11 novembre 1450 e il matrimonio tra i due venne celebrato nel 1452.\nNel 1449 Innico fu ritratto in una medaglia celebrativa di Pisanello.\nNel marzo del 1452 Innico ricevette l'imperatore Federico III d'Asburgo, giunto a Gaeta. Federico era giunto nel regno dopo essere stato incoronato imperatore a Roma e aver sposato la principessa Eleonora d'Aviz. I festeggiamenti per il matrimonio si svolsero presso la corte dello zio della sposa, Alfonso V d'Aragona.\nTroviamo in seguito Innico schierato al fianco di re Ferrante d'Aragona nel conflitto che lo vide contrapposto al pretendente al trono napoletano Giovanni d'Angi\u00f2-Valois (Congiura dei baroni). Innico venne fatto prigioniero nella battaglia di Sarno (1460) e prese parte alla battaglia di Troia del 1462, venendo insignito dell'Ordine dell'Ermellino nel 1463.\nNel marzo 1464 Innico si rec\u00f2 a Roma ed in seguito ad Urbino quale membro di una delegazione del re di Napoli presso papa Pio II al fine di conferire un donativo di 60.000 ducati destinati a finanziare una crociata contro i Turchi.\nNel 1467 Innico venne insignito dell'Ordine della Giarrettiera.\nSempre durante il regno di Ferrante, Innico prese parte ad alcune operazioni militari minori contro i Turchi successive alla battaglia di Otranto del 1480 e alle operazioni militari in Puglia e Abruzzo contro lo Stato pontificio e la Repubblica di Venezia condotte nell'ambito della cosiddetta Guerra di Ferrara.\nInnico mor\u00ec a Napoli il 12 settembre del 1484. Il giorno successivo si svolsero le esequie ed ebbe luogo la sua sepoltura presso la Chiesa di Santa Maria di Monteoliveto.\nFamiglia e titoli.\nInnico era il secondo figlio maschio di Ruy L\u00f3pez D\u00e1valos e della terza moglie di questi, Costanza de Tovar. Ebbe altri due fratelli, Alfonso (morto nel 1470) e Rodrigo. Costanza (o Constanza) era la figlia primogenita di Sancho Fern\u00e1ndez de Tovar, \"guarda mayor del rey\" e signore di Caracena e Cevico de la Torre (figlio a sua volta dell\"'adelantado mayor de Castilla\" Fernando S\u00e1nchez de Tovar e della sua consorte Isabel de Padilla) e di Teresa de Toledo. Dal lato materno, Innico d'Avalos era il fratellastro di Innico, Alfonso e Fernando de Guevara (nati dal precedente matrimonio della madre con Pedro V\u00e9lez de Guevara, signore di Guevara e O\u00f1ate), i quali avevano anch'essi accompagnato Alfonso il Magnanimo in Italia nel 1432.\nInnico d'Avalos assunse la carica di Gran Camerlengo del Regno di Napoli nel 1449, a seguito della morte del titolare in carica, Francesco II d'Aquino. Nel 1452, spos\u00f2 la nipote di Francesco, Antonella d'Aquino, grazie ad accordi intervenuti con il re Alfonso medesimo.\nDalla moglie, ottenne i feudi e i titoli di marchese di Pescara (terzo della serie creata dalla dinastia aragonese e primo della famiglia d'Avalos), conte di Loreto e di Satriano, in seguito alla morte senza discendenti del fratello di Antonella, Francesco Antonio d'Aquino, avvenuta nel 1472. Innico e la moglie avevano acquisito in precedenza la contea di Monteodorisio, pervenuta loro per donazione fatta da Giovannella del Borgo in data 8 novembre 1450. Giovannella era la vedova di Francesco d'Aquino (nonno di Antonella a Francesco Antonio) e contessa di Loreto e Satriano, nonch\u00e9 figlia ed erede di Cecco del Borgo, conte di Monteodorisio e marchese di Pescara. La donazione venne confermata da Alfonso il Magnanimo nel 1451.\nDa Antonella, ultima discendente del ramo dei conti di Loreto dei D'Aquino, ebbe numerosi figli, dei quali sette raggiunsero l'et\u00e0 adulta:\nInigo e la sua famiglia sono sepolti nella cappella gentilizia della chiesa di Sant'Anna dei Lombardi a Napoli."}
{"id": "2739333", "revid": "1906976", "url": "https://it.wikipedia.org/wiki?curid=2739333", "title": "Ferrari 125 F1", "text": "La Ferrari 125 F1 (inizialmente denominata GPC, ossia Gran Premio Compressore) \u00e8 stata la prima monoposto costruita dalla scuderia di Maranello. Progettata secondo le specifiche della Formula Grand Prix, serv\u00ec da base allo sviluppo delle future Formula 1 prendendo anche parte a tre GP iridati nel campionato mondiale di Formula 1 1950.\nSviluppo.\nI primi schizzi per una Ferrari da Formula 1 (allora Formula Grand Prix) risalgono al primo dopoguerra e furono opera di Giuseppe Busso. Ma quando Gioachino Colombo pass\u00f2 dall'Alfa Romeo alla Ferrari, demol\u00ec il progetto di Busso e ripart\u00ec da zero. In particolare, forse perch\u00e9 legato a schemi ormai superati, bocci\u00f2 l'idea di adottare il ponte De Dion al posteriore in favore di uno schema pendolare che gi\u00e0 all'epoca cominciava ad essere obsoleto. Ferrari accett\u00f2 questa scelta nonostante Nuvolari, che spesso capitava a Maranello, parlasse dei grandi pregi del ponte de Dion che lui aveva provato sulle Auto Union Type C d'anteguerra. Questa divergenza d'opinioni spinse Busso ad abbandonare la Ferrari per tornare all'Alfa.\nIl motore, sempre opera di Colombo, era un 12 cilindri di , sovralimentato con compressore Roots monostadio (la formula massima allora in vigore prevedeva 1\u00a0500\u00a0cm\u00b3 per motori sovralimentati e 4\u00a0500\u00a0cm\u00b3 per motori aspirati). Il telaio a longheroni e traverse, realizzato dalla Gilco, aveva un passo molto corto che le conferiva un'ottima agilit\u00e0. Il motore era strettamente imparentato con quello che equipaggiava la 125 S.\nLa messa a punto del 12 cilindri, frazionamento voluto dallo stesso Ferrari, fu estremamente complicata fin dall'inizio. Infatti, specialmente nella versione sovralimentata, si rivel\u00f2 ingombrante, pesante, penalizzato da un eccessivo consumo di carburante e da una cronica perdita di potenza agli alti regimi dovuta al trascinamento del compressore. In teoria il V12 sarebbe stato in grado di arrivare ad un massimo di 10\u00a0000 giri/min, ma in pratica non super\u00f2 mai i 7\u00a0500 anche per via della mancanza di un'adeguata accensione. Circa un anno dopo la sua prima apparizione, fece la sua comparsa una versione aggiornata della 125 F1 equipaggiata con due compressori Roots e due alberi a camme per bancata comandati da ingranaggi per cercare di contrastare Alfa Romeo e Maserati che disponevano di motori nettamente pi\u00f9 potenti. Fu modificato anche il passo e il serbatoio del carburante ora pi\u00f9 capiente.\nPer il 1950 furono introdotte ulteriori modifiche per opera dell'ing. Aurelio Lampredi che finalmente abbandon\u00f2 lo schema pendolare in favore di un ponte posteriore De Dion e sistem\u00f2 il cambio, ora a 4 rapporti, in blocco col differenziale. Il motore fu portato a una potenza di 280 CV e fu nuovamente modificato il passo. Anche dal punto di vista estetico ci furono molte modifiche che la portarono ad assomigliare alla futura 375 F1.\nCarriera agonistica.\nLa prima apparizione della 125 F1 avvenne a Torino, il 5 settembre 1948, sul Circuito del Valentino nel XIX Gran Premio d'Italia, con tre esemplari affidati a Nino Farina, Raymond Sommer e Bira del Siam. Nonostante i ritiri di Farina, radiatore danneggiato, e Bira, trasmissione, il sorprendente terzo posto conquistato da Sommer, alle spalle della vittoriosa Alfa Romeo 158 di Jean-Pierre Wimille e della Maserati di Gigi Villoresi, convinse Enzo Ferrari a continuare lo sviluppo delle vetture di categoria Grand Prix che il \"Drake\" era propenso ad abbandonare a causa delle spese da sostenere, gi\u00e0 esorbitanti all'epoca. Il primo successo della 125 F1 arriv\u00f2 due gare pi\u00f9 tardi, in occasione del Circuito del Garda, vinto da Farina, che ottenne la prima vittoria per una vettura di Formula 1 costruita dalla Ferrari.\nIl 1949 vide il passaggio alla Ferrari di Ascari e Villoresi e la vendita di due esemplari di 125 F1 ai piloti Peter Whitehead e Tony Vandervell, futuro patron della Vanwall. Ribattezzando \"Thinwall Special\" la sua 125, Vanderwell ne fece uno dei primi esempi di vettura sponsorizzata. Quel nome, infatti, reclamizzava la sua fabbrica di bronzine da cui la stessa Ferrari si riforniva. In quello stesso anno Monza vide la prima vittoria della stagione ad opera di Ascari grazie alla nuova 125 con compressore a doppio stadio che vinse anche in Svizzera e Paesi Bassi. Ma l'avvenimento pi\u00f9 importante fu la sconfitta che Villoresi sub\u00ec ad opera della Talbot di Louis Rosier al Gran Premio del Belgio. In testa per la maggior parte della gara, Villoresi fu costretto ad una sosta ai box per rifornimento; al contrario alla Talbot del francese, che non disponeva di compressore e quindi consumava meno, non fu necessario fermarsi se non dopo aver tagliato il traguardo vittoriosa. Questo avvenimento fece propendere in seguito Ferrari per l'abbandono dei motori sovralimentati.\nNella stagione inaugurale del Campionato mondiale di Formula 1, la Ferrari disert\u00f2 la gara inaugurale di Silverstone ma si present\u00f2 con la 125 F1 a Monaco con Ascari, secondo al traguardo, e Villoresi, ritirato a causa problemi alla trasmissione. La carriera in Formula 1 della 125 F1 in seno alla Scuderia Ferrari si concluse proprio a Monaco ma prosegu\u00ec grazie alla scuderia privata di Peter Whitehead che si classific\u00f2 terzo in Francia e settimo in Italia. L'anno successivo sempre Whitehead avrebbe guidato ancora la 125 F1 senza per\u00f2 raccogliere risultati significativi. Qui termina anche la carriera agonistica nella massima formula della 125 F1 che continu\u00f2 a figurare in gare minori ad opera di piloti privati."}
{"id": "2739335", "revid": "1378289", "url": "https://it.wikipedia.org/wiki?curid=2739335", "title": "Jurij II di Galizia", "text": " Dopo la sua morte ebbero inizio le guerre di Galizia-Volinia per la successione sul Principato di Galizia-Volinia.\nBiografia.\nBoleslao era figlio di Trojden I di Masovia della dinastia Piast, duca di Czersk (Masovia) e Maria, figlia del principe di Galizia Giorgio I di Galizia. Sin da quando suo padre era ancora il capo delle terre di Masovia, nel 1323 Boleslao prese il nome di \"Giorgio (Jurij)\", divenendo principe di Galizia per parte della moglie. Ricevette poi anche il Ducato di Belz dopo la morte precoce di Andrea di Galizia.\nNel 1331 spos\u00f2 Eufemia, figlia del granduca di Lituania Gediminas e sorella di Aldona di Lituania, moglie di Casimiro III di Polonia. In un trattato del 1338 Boleslao-Giorgio offr\u00ec a Casimiro III la successione al trono del Principato di Galizia-Volinia. Boleslao venne appoggiato dalla popolazione tedesca che viveva nelle sue terre. Nel 1324 Boleslao diede statuto di citt\u00e0 a Volodymyr-Volyns'kyj sulla base del diritto di Magdeburgo e Sanok nel 1339.\nEgli venne avvelenato nel 1340 da boiardi ortodossi e mor\u00ec, prima di suo padre, senza lasciare un erede. Dopo la sua morte il Principato di Galizia venne gradualmente annesso al regno di Polonia fra il 1340 ed il 1366, durante il regno di Casimiro III."}
{"id": "2739336", "revid": "28592", "url": "https://it.wikipedia.org/wiki?curid=2739336", "title": "Forma alterata", "text": ""}
{"id": "2739338", "revid": "628767", "url": "https://it.wikipedia.org/wiki?curid=2739338", "title": "Distretto di Syangja", "text": " \nIl distretto di Syangja \u00e8 un distretto del Nepal di 9.587 abitanti, che ha come capoluogo Syangja.\nIl distretto fa parte della provincia Gandaki Pradesh; fino al 2015 faceva parte della zona di Ga\u1e47\u1e0dak\u012b nella Regione Occidente.\nGeograficamente il distretto appartiene alla zona collinare delle Mahabharat Lekh.\nIl distretto \u00e8 attraversato da un'importante arteria stradale la \"Siddhartha Rajmarg\" che collega Pokhara nel nord con Butwal a sud.\nIl principale gruppo etnico presente nel distretto \u00e8 quello dei Bahun."}
{"id": "2739342", "revid": "767487", "url": "https://it.wikipedia.org/wiki?curid=2739342", "title": "Konstantin Wecker", "text": "Biografia.\nUno dei suoi primi lavori come autore di canzoni \u00e8 stato al cabaret di Monaco \"M\u00fcnchner Lach- und Schie\u00dfgesellschaft\" nel 1973. Il suo esordio come cantante e pianista avvenne nel 1977 con l'LP \"Genug ist nicht genug\" (\"Abbastanza non \u00e8 abbastanza\"), che include il popolare brano blues \"Willy\", che parla di un uomo, probabilmente amico intimo di Wecker, che fu assassinato da nazisti ubriachi.\nNegli anni 80 e nuovamente negli anni 90 Wecker ha fatto uso di droghe, specialmente cocaina. Ha raccontato questi problemi nelle sue canzoni e in alcuni libri.\nWecker ha prodotto pi\u00f9 di 40 album, ed ha anche composto musica per il cinema ed il teatro, e ancora musical per bambini.\nNel 2003, Wecker \u00e8 diventato un oppositore pubblico del governo degli Stati Uniti contro la guerra d'Iraq, unendosi ai suoi colleghi cantautori Hannes Wader e Reinhard Mey.\nNel marzo del 2006 Wecker \u00e8 stato costretto a cancellare un concerto programmato nella cittadina di Halberstadt nella Sassonia-Anhalt, perch\u00e9 il Partito Nazionaldemocratico di Germania (NPD), una formazione di estrema destra, aveva fatto pressione sulle autorit\u00e0 locali minacciando di interrompere con la forza l'esibizione. Wecker promise che sarebbe ritornato a Halberstadt nell'estate del 2006; vi cant\u00f2 il 17 giugno 2006, accompagnato dal collega cantautore Hannes Wader e dal percussionista afgano Hakim Ludin.\nAmico e collaboratore del cantautore italiano Pippo Pollina, ha partecipato alla realizzazione del suo quarto album, \"Le pietre di Montseg\u00f9r\" (1993). Lo stesso Pollina, nell'album Caff\u00e8 Caflisch del 2009, nel brano \"Grida no\" ha tradotto e adattato il successo dal contenuto antinazista e antimilitarista di Wecker \"Sage Nein!\"."}
{"id": "2739343", "revid": "1345932", "url": "https://it.wikipedia.org/wiki?curid=2739343", "title": "Lingua palmirena", "text": "La lingua palmirena (o palmireno) era un dialetto aramaico occidentale parlato nei primi tre secoli dell'era cristiana nella citt\u00e0 siriana di Palmira. Il palmireno presentava tuttavia influenze dell'aramaico orientale, dovute agli intensi rapporti commerciali che intercorrevano tra Palmira e la Mesopotamia.\nIl palmireno era utilizzato nelle iscrizioni di Palmira dello stesso periodo; l'alfabeto palmireno, sviluppato dalle versioni corsive dell'alfabeto aramaico, era un particolare tipo di alfabeto simile all'alfabeto ebraico quadrato."}
{"id": "2739347", "revid": "46291", "url": "https://it.wikipedia.org/wiki?curid=2739347", "title": "Gaultheria procumbens", "text": "Gaultheria procumbens \u00e8 una pianta della famiglia Ericaceae, nativa nel nord America.\nDescrizione.\n\u00c8 un piccolo arbusto, di altezza 10\u201315\u00a0cm. Le foglie sono sempreverdi, ellittico\u2013ovali, lunghe 2\u20135\u00a0cm e larghe 1\u00a0\u2013 2\u00a0cm, odorose di olio essenziale. I fiori sono a campanula, di 5\u00a0mm, bianchi, singoli o in corti racemi. Il frutto, simile a una bacca, \u00e8 una capsula secca contornata da un calice carnoso, di diametro 6\u20139\u00a0mm.\nDistribuzione e habitat.\nLa specie \u00e8 diffusa nel Nord America nord-orientale, dall'isola di Terranova al Manitoba sud-orientale, sino all'Alabama.\nCresce in terreni acidi di foreste e pinete, sebbene in genere produca frutti soltanto in aree assolate.\nEcologia.\n\"Gaultheria\" non \u00e8 sfruttata in grandi quantit\u00e0 da nessuna specie. I suoi frutti resistono tutto l'inverno ed \u00e8 una delle poche fonti di foglie verdi in inverno. Il cervo della Virginia si nutre della pianta; altri animali che mangiano Gaultheria sono il tacchino selvatico, il fagiano, il baribal, e la volpe rossa; \u00e8 un cibo preferito dalla tamia striata e le foglie sono un alimento invernale minore dello scoiattolo grigio, in Virginia."}
{"id": "2739353", "revid": "55935", "url": "https://it.wikipedia.org/wiki?curid=2739353", "title": "Palmireno", "text": ""}
{"id": "2739354", "revid": "339392", "url": "https://it.wikipedia.org/wiki?curid=2739354", "title": "Virna Aloisio Bonino", "text": ""}
{"id": "2739355", "revid": "131358", "url": "https://it.wikipedia.org/wiki?curid=2739355", "title": "Coltura del riso", "text": ""}
{"id": "2739364", "revid": "729019", "url": "https://it.wikipedia.org/wiki?curid=2739364", "title": "GP-25", "text": "Il GP-25 \u00e8 un lanciagranate sottocanna di fabbricazione sovietica, attualmente usato dall'esercito russo, dalla stragrande maggioranza degli eserciti regolari mediorientali e da gruppi terroristici e paramilitari.\nSviluppo.\n\u00c8 stato sviluppato tra il 1975 e il 1978 sulla base degli esperimenti fatti negli ultimi periodi degli anni 60. Il risultato fu un lanciagranate maneggevole e leggero utilizzabile sugli AKM da 7,62 \u00d7 39 mm e sugli AK-74 da 5,45 \u00d7 39 mm.\nMunizioni.\nUtilizza granate a frammentazione da 40 mm VOG-25 e VOG-25p; la gittata \u00e8 di circa 400m."}
{"id": "2739367", "revid": "89146", "url": "https://it.wikipedia.org/wiki?curid=2739367", "title": "Hockey Femminile Lorenzoni Bra", "text": ""}
{"id": "2739368", "revid": "89146", "url": "https://it.wikipedia.org/wiki?curid=2739368", "title": "Lorenzoni Hockey", "text": ""}
{"id": "2739373", "revid": "275619", "url": "https://it.wikipedia.org/wiki?curid=2739373", "title": "Darui", "text": ""}
{"id": "2739375", "revid": "28592", "url": "https://it.wikipedia.org/wiki?curid=2739375", "title": "Guerre di secessione", "text": ""}
{"id": "2739377", "revid": "1543377", "url": "https://it.wikipedia.org/wiki?curid=2739377", "title": "Tro Breizh", "text": "Il Tro Breizh o Tro Breiz (lett. \"giro della Bretagna\"; bret. \"tro\" \"giro\" + bret. \"Breizh\", \"Breiz\" \"Bretagna\"), conosciuto anche come P\u00e8lerinage des Sept-Saints de Bretagne (\"Pellegrinaggio dei Sette Santi della Bretagna\") \u00e8 un pellegrinaggio che si snoda lungo un percorso di circa 600\u00a0km attraverso le diocesi francesi di Quimper, Saint-Pol-de-L\u00e9on, Tr\u00e9guier, Saint-Brieuc, Saint-Malo, Dol-de-Bretagne e Vannes\nStoria.\nLa tradizione religiosa, che ha origini dal XV secolo, intende onorare i sette santi fondatori del Cristianesimo in Bretagna, vale a dire: San Corentino (patrono di Quimper), San Paolo Aureliano (patrono di Saint-Pol-de-L\u00e9on), San Tugdual (patrono di Tr\u00e9guier), San Brioco (patrono di Saint-Brieuc), San Malo (patrono di Saint-Malo), San Sansone (patrono di Dol-de-Bretagne) e San Paterno (patrono di Vannes).\nSecondo la credenza popolare, la partecipazione al pellegrinaggio garantisce l'accesso al Paradiso, specie se si baciano le tombe di tutti e sette i santi.\nIl \"Tro Breizh\" vede la partecipazione di numerosi fedeli provenienti da tutto il mondo."}
{"id": "2739384", "revid": "89146", "url": "https://it.wikipedia.org/wiki?curid=2739384", "title": "HF Lorenzoni", "text": ""}
{"id": "2739385", "revid": "19330", "url": "https://it.wikipedia.org/wiki?curid=2739385", "title": "Isk\u0103r (Bulgaria)", "text": "Isk\u0103r (in bulgaro \u0418\u0441\u043a\u044a\u0440) \u00e8 un comune bulgaro situato nella Regione di Pleven di 8.700 abitanti (dati 2009). La sede comunale \u00e8 nella localit\u00e0 omonima\nLocalit\u00e0.\nIl comune \u00e8 formato dall'insieme delle seguenti localit\u00e0:"}
{"id": "2739388", "revid": "1543377", "url": "https://it.wikipedia.org/wiki?curid=2739388", "title": "Epipogium aphyllum", "text": "L'epipogio afillo (Epipogium aphyllum ) \u00e8 una pianta erbacea spontanea in Italia, appartenente alla famiglia delle Orchidacee.\nEtimologia.\nIl nome generico (\"Epipogium\") deriva da due parole greche: \"\u201depi\u201d\" (= sopra) e \"\u201dpogon\u201d\" (= barba), e potrebbe indicare la posizione superiore del labello. L'epiteto specifico (\"aphyllum\") deriva sempre dal greco: \"\u201da\u201d\" (negazione) e \"\u201dfyllon\u201d\" (= foglia) e indica il fusto privo di foglie.\nI primi botanici a nominare questa pianta furono Carl von Linn\u00e9 (1707 - 1778) nel 1753 con il nome \"Satyrium epipogium\" e F.W. Schmidt nel 1791 con il nome di \"Orchis aphylla\". In realt\u00e0 la denominazione scientifica che s'impose fu quella di \"Epipogium aphyllum\" da parte del botanico e naturalista svedese Olof Peter Swartz (1760 - 1816) nel 1814 in una pubblicazione intitolata \"\u201dSumma vegetabilium Scandinaviae\u201d\".\nIn lingua tedesca questa pianta si chiama \"Widerbart\"; in lingua francese si chiama \"\u00c9pipogon sans feuilles\"; in lingua inglese questa pianta si chiama \"Ghost Orchid\".\nDescrizione.\n\u00c8 una pianta erbacea alta 5\u2013 30\u00a0cm. La forma biologica \u00e8 geofita rizomatosa (G rhiz), ossia sono piante perenni dotate di rizoma, un fusto sotterraneo dal quale, ogni anno, si dipartono radici e fusti aerei. \u00c8 un'orchidea terrestre in quanto contrariamente ad altre specie, non \u00e8 \u201cepifita\u201d, ossia non vive su altri vegetali di maggiori proporzioni.\nRadici.\nLe radici sono secondarie da rizoma.\nFoglie.\nLe foglie (2 \u2013 3) sono ridotte a delle squame brunastre a consistenza membranosa. Questa pianta non avendo foglie verdi (\u00e8 quindi incapace di produrre sostanze organiche dalla fotosintesi clorofilliana) \u00e8 fondamentalmente saprofita. \nInfiorescenza.\nL'infiorescenza \u00e8 una spiga semplice con pochi e penduli fiori (2 \u2013 8 fiori). I fiori sono posti alle ascelle di brattee brune e triangolari-ovate, di tipo squamiforme. I fiori, brevemente pedicellati, non sono resupinati come nella maggioranza delle orchidee, quindi il labello \u00e8 rivolto verso l'alto. Dimensione delle brattee: larghezza 2,8 \u2013 4\u00a0mm; lunghezza 6 \u2013 9\u00a0mm. Lunghezza del pedicello: 3 \u2013 5\u00a0mm.\nFiore.\nI fiori sono ermafroditi ed irregolarmente zigomorfi, pentaciclici (perigonio a 2 verticilli di tepali, 2 verticilli di stami (di cui uno solo fertile \u2013 essendo l'altro atrofizzato), 1 verticillo dello stilo). Dimensione dei fiori: 15 \u2013 20\u00a0mm.\nFrutti.\nIl frutto \u00e8 una capsula. Al suo interno sono contenuti numerosi minutissimi semi piatti. Questi semi sono privi di endosperma e gli embrioni contenuti in essi sono poco differenziati in quanto formati da poche cellule. Queste piante vivono in stretta simbiosi con micorrize endotrofiche, questo significa che i semi possono svilupparsi solamente dopo essere infettati dalle spore di funghi micorrizici (infestazione di ife fungine). Questo meccanismo \u00e8 necessario in quanto i semi da soli hanno poche sostanze di riserva per una germinazione in proprio.\nBiologia.\nLa riproduzione di questa pianta avviene in due modi: \nDistribuzione e habitat.\nFitosociologia.\nDal punto di vista fitosociologico la specie di questa voce appartiene alla seguente comunit\u00e0 vegetale:\nSistematica.\nLe Orchidaceae sono una delle famiglie pi\u00f9 vaste della divisione tassonomica delle Angiosperme; comprende 788 generi e pi\u00f9 di 18500 specie. Il genere cosmopolita \"Epipogium\" \u00e8 composto da pochissime specie, delle quali una sola \u00e8 spontanea dei territori italiani.\nIl Sistema Cronquist assegna la famiglia delle Orchidaceae all'ordine Orchidales mentre la moderna classificazione APG la colloca nel nuovo ordine delle Asparagales. Sempre in base alla classificazione APG sono cambiati anche i livelli superiori (vedi tabella iniziale).\nIl numero cromosomico di \"Epipogium aphyllum\" \u00e8: 2n = 68.\nSinonimi.\nLa specie di questa voce ha avuto nel tempo diverse nomenclature. L'elenco che segue indica alcuni tra i sinonimi pi\u00f9 frequenti:\nSpecie simili.\nQuesta orchidea priva di parti verdi e di foglie pu\u00f2 essere confusa con altre specie pi\u00f9 o meno simili quali \"Coeloglossum viride\" , \n\"Chamorchis alpina\" , \"Corallorhiza trifida\" , oppure le specie del genere \"Listera\". Per i vari confronti sia morfologici che anatomici vedere le relative voci di questa enciclopedia.\nConservazione.\nCome tutte le orchidee \u00e8 una specie protetta e quindi ne \u00e8 vietata la raccolta e il commercio ai sensi della Convenzione sul commercio internazionale delle specie minacciate di estinzione (CITES). In particolare questa specie \u00e8 tutelata dalla Convenzione di Washington (2007)."}
{"id": "2739390", "revid": "19330", "url": "https://it.wikipedia.org/wiki?curid=2739390", "title": "Kne\u017ea", "text": "Kne\u017ea (in bulgaro \u041a\u043d\u0435\u0436\u0430) \u00e8 un comune bulgaro situato nella Regione di Pleven di 16.657 abitanti (dati 2009). La sede comunale \u00e8 nella localit\u00e0 omonima\nLocalit\u00e0.\nIl comune \u00e8 formato dall'insieme delle seguenti localit\u00e0:"}
{"id": "2739391", "revid": "767487", "url": "https://it.wikipedia.org/wiki?curid=2739391", "title": "Jurij I di Galizia", "text": "Biografia.\nGiorgio I era figlio di Lev, principe di Galizia (1269-1301) e Costanza di Ungheria, figlia del re Bela IV e Maria Laskarina.\nSi spos\u00f2 tre volte. La sua prima moglie fu Jaroslavna di Tver (morta ca. 1286). La seconda Eufemia di Cuiavia (morta il 18 marzo 1308), figlia di Casimiro I di Cuiavia, che a sua volta era il figlio di Corrado di Masovia, Cuiavia, Lancica, e Siradia."}
{"id": "2739396", "revid": "729019", "url": "https://it.wikipedia.org/wiki?curid=2739396", "title": "Alfonso II d'Avalos", "text": "Biografia.\nSi mise al servizio di Ferdinando II di Napoli, che era stato messo dal padre Alfonso II di Napoli a capo delle armate aragonesi per fronteggiare l'avanzata di Carlo VIII di Francia, che intendeva impossessarsi del Regno di Napoli.\nEssendo la disfatta aragonese ormai inevitabile, molti generali della parte aragonese passarono ai francesi. Tra i pochi che rimasero fedeli a Ferdinando furono Innico II d'Avalos, Jacopo Sannazzaro e Alfonso stesso.\nIl 20 febbraio 1495 Napoli apr\u00ec le porte a Carlo VIII. Nel tentativo di attuare un'ultima resistenza, Ferdinando raggiunse il Castello d'Ischia, lasciando il fedele Alfonso a difesa di Castel dell'Ovo a Napoli.\nMentre ad Ischia il re riusc\u00ec ad uccidere Giustino della Candida, reo di essersi alleato con i francesi, a Napoli Alfonso non riusc\u00ec a resistere all'avanzata di Carlo VIII e venne ucciso a tradimento durante gli scontri.\nFamiglia e titoli.\nApparteneva ad una nobile famiglia del Regno di Napoli, da sempre fedele ai re d'Aragona.\nFu il primo figlio maschio di Innico I d'Avalos e Antonella d'Aquino, l'ultima discendente degli Aquino che port\u00f2 in dote agli Avalos il marchesato di Pescara, creato nel 1403 dal re angioino Ladislao I di Napoli, ma riconosciuto nel 1453 anche dalla nuova dinastia aragonese.\nMentre suo fratello Innico II d'Avalos ottenne il Marchesato del Vasto, egli divenne quarto marchese di Pescara e secondo della famiglia d'Avalos. All'altro fratello Rodrigo, morto senza eredi, tocc\u00f2 in eredit\u00e0 la contea di Monteodorisio.\nSpos\u00f2 nel gennaio del 1488 Diana de Cardona, una nobildonna del ramo siciliano della famiglia Cardona (morta nel 1494) dalla quale ebbe due figli, dei quali tuttavia solo del primo, l'unico a raggiungere l'et\u00e0 adulta, \u00e8 noto il nome:"}
{"id": "2739397", "revid": "1934238", "url": "https://it.wikipedia.org/wiki?curid=2739397", "title": "Selezione di calcio degli Aramei", "text": "La selezione di calcio degli Aramei \u00e8 una selezione calcistica, che rappresenta il popolo degli Aramei (detti anche \"siriaci\").\nLa federazione ha sede ad \u00d6rebro, in Svezia, dove la comunit\u00e0 aramea \u00e8 molto vasta e radicata, tanto da essere rappresentata nella nazione scandinava da una squadra di calcio, il Syrianska Football Club, che ha partecipato per una stagione all'Allsvenskan, la massima divisione svedese.\nNon \u00e8 affiliata alla FIFA n\u00e9 all'AFC, mentre lo \u00e8 alla NF-Board e partecipa alle competizioni da questi ultimi organizzate.\nHa partecipato, piazzandosi al secondo posto dietro alla Padania, alla Coppa del mondo VIVA 2008.\nAttualmente l'Aramea \u00e8 al 20\u00ba posto nella Classifica Mondiale della ConIFA.\nCollegamenti esterni.\nPagina sul sito fedefutbol.net"}
{"id": "2739399", "revid": "121022433", "url": "https://it.wikipedia.org/wiki?curid=2739399", "title": "Te lo do io il Brasile", "text": "Te lo do io il Brasile era un variet\u00e0 televisivo del gioved\u00ec sera, ideato da Antonio Ricci e condotto da Beppe Grillo - con la partecipazione straordinaria di Rita Lee - andato in onda su Rai 1 per 6 puntate nel 1984 (a partire dal 1\u00ba marzo e fino al 5 aprile). La regia era di Enzo Trapani.\nAutori del programmi erano Beppe Grillo, Antonio Ricci ed Enzo Trapani, mentre l'orchestra era diretta da Tony De Vita e le coreografie erano di Franco Miseria. Il programma fu il seguito \"ideale\" di \"Te la do io l'America\", condotto sempre dal comico genovese e trasmesso nel 1981.\nDa segnalare la presenza nel corpo di ballo di una giovane ed allora sconosciuta Lorella Cuccarini."}
{"id": "2739400", "revid": "154893", "url": "https://it.wikipedia.org/wiki?curid=2739400", "title": "Ciclo FOR", "text": ""}
{"id": "2739407", "revid": "287204", "url": "https://it.wikipedia.org/wiki?curid=2739407", "title": "Boomerang (rete televisiva)", "text": ""}
{"id": "2739409", "revid": "486946", "url": "https://it.wikipedia.org/wiki?curid=2739409", "title": "Comunit\u00e0 Montana Valli di Lanzo", "text": ""}
{"id": "2739414", "revid": "45927", "url": "https://it.wikipedia.org/wiki?curid=2739414", "title": "Gerundio presente", "text": ""}
{"id": "2739415", "revid": "580", "url": "https://it.wikipedia.org/wiki?curid=2739415", "title": "Marina militare dell'Australia", "text": ""}
{"id": "2739417", "revid": "45927", "url": "https://it.wikipedia.org/wiki?curid=2739417", "title": "Gerundio passato", "text": ""}
{"id": "2739421", "revid": "580", "url": "https://it.wikipedia.org/wiki?curid=2739421", "title": "Marina militare del Canada", "text": ""}
{"id": "2739422", "revid": "436907", "url": "https://it.wikipedia.org/wiki?curid=2739422", "title": "Sulla mia pelle (ATPC)", "text": "Sulla mia pelle \u00e8 un singolo del gruppo musicale italiano ATPC, pubblicato nel 1998 come primo estratto dal secondo album in studio \"Anima e corpo\".\nDescrizione.\nIl brano ha visto la partecipazione vocale dell'allora esordiente cantautore italiano Tiziano Ferro. L'artista ne ha in seguito realizzato una cover per la sua raccolta \"TZN - The Best of Tiziano Ferro\" del 2014.\nTracce.\nTesti e musiche di Filippo Brucoli e Gianluca Correggia."}
{"id": "2739424", "revid": "1245083", "url": "https://it.wikipedia.org/wiki?curid=2739424", "title": "Marina militare del Cile", "text": ""}
{"id": "2739427", "revid": "131358", "url": "https://it.wikipedia.org/wiki?curid=2739427", "title": "Comunit\u00e0 Montana Val Ceronda e Casternone", "text": ""}
{"id": "2739429", "revid": "1245083", "url": "https://it.wikipedia.org/wiki?curid=2739429", "title": "Marina militare di Taiwan", "text": ""}
{"id": "2739432", "revid": "1543377", "url": "https://it.wikipedia.org/wiki?curid=2739432", "title": "Stazione di Vigliano-Candelo", "text": "La stazione di Vigliano-Candelo \u00e8 una fermata ferroviaria della linea Biella-Novara posta nel comune di Vigliano Biellese e priva di traffico.\nStoria.\nRealizzato come stazione e dotato dunque di binario d'incrocio, l'impianto fu inaugurato assieme al resto della linea il 18 maggio 1939, diventando tuttavia operativo solo dal 20 luglio 1940 a causa della necessit\u00e0 di completare alcuni impianti e dell'assenza del materiale rotabile. La stazione disponeva anche di un scalo merci dotato di un binario tronco che sorgeva in direzione Biella.\nIl 21 gennaio 1961, in anticipo rispetto alla naturale scadenza della concessione alla Societ\u00e0 Ferrovia Biella Novara (SFBN) che aveva fino ad allora esercito la linea, la stessa venne incorporata nella rete statale e l'esercizio degli impianti fu assunto dalle Ferrovie dello Stato.\nIl programma di profondo rinnovamento avviato nel 1991, che richiese la chiusura della linea per molti mesi, comport\u00f2 la trasformazione in fermata, rimanendo in opera il solo binario di corsa. La riapertura all'esercizio avvenne il 19 giugno dell'anno successivo.\nDal 2000 la gestione dell'intera linea, e con essa quella della fermata di Vigliano-Candelo, pass\u00f2 in carico a Rete Ferroviaria Italiana la quale ai fini commerciali classifica l'impianto nella categoria \"Bronze\".\nDal settembre 2012 i treni non vi effettuano pi\u00f9 fermata; l'impianto resta tuttavia formalmente attivo.\nStrutture e impianti.\nLa fermata, dotata del solo binario di corsa, dispone di un fabbricato viaggiatori in stile Razionalista su due piani; sede della polizia municipale. Accanto al FV erano attivi un magazzino merci e un fabbricato per i servizi igienici."}
{"id": "2739434", "revid": "580", "url": "https://it.wikipedia.org/wiki?curid=2739434", "title": "Marina militare della Danimarca", "text": ""}
{"id": "2739435", "revid": "154893", "url": "https://it.wikipedia.org/wiki?curid=2739435", "title": "Duomo di Basilea", "text": ""}
{"id": "2739439", "revid": "1245083", "url": "https://it.wikipedia.org/wiki?curid=2739439", "title": "Marina militare della Germania Ovest", "text": ""}
{"id": "2739447", "revid": "1245083", "url": "https://it.wikipedia.org/wiki?curid=2739447", "title": "Marina militare della Jugoslavia", "text": ""}
{"id": "2739448", "revid": "24443", "url": "https://it.wikipedia.org/wiki?curid=2739448", "title": "Settore di sezione", "text": "Con Settore di sezione (abbreviato in: \"SR di SZ\") si indica un particolare massiccio alpino individuato dalla SOIUSA.\nLa SOIUSA definisce 36 sezioni nella catena alpina. Talvolta per maggiore corrispondenza con altre classificazioni e per maggior rispetto delle varie definizioni dei gruppi alpini inserisce prima della normale suddivisione della sezione in sottosezioni un'ulteriore suddivisione in settori di sezione.\nElenco.\nDi seguito viene presentato l'elenco dei trentuno settori di sottosezione individuati dalla SOIUSA"}
{"id": "2739454", "revid": "339392", "url": "https://it.wikipedia.org/wiki?curid=2739454", "title": "132\u00aa Brigata Corazzata Ariete", "text": ""}
{"id": "2739459", "revid": "1245083", "url": "https://it.wikipedia.org/wiki?curid=2739459", "title": "Marina militare del Per\u00f9", "text": ""}
{"id": "2739460", "revid": "112023739", "url": "https://it.wikipedia.org/wiki?curid=2739460", "title": "Montreux Volley Masters 2002", "text": "Il Monterux Volley Masters di pallavolo femminile 2002 si \u00e8 svolto dal 4 al 9 giugno 2002 a Montreux, in Svizzera. Al torneo hanno partecipato 8 squadre nazionali e la vittoria finale \u00e8 andata per la prima volta alla Russia.\nPodio.\nCampione.\nRussia(Primo titolo)\nSecondo posto.\nItalia\nTerzo posto.\nCina"}
{"id": "2739464", "revid": "287204", "url": "https://it.wikipedia.org/wiki?curid=2739464", "title": "Fujimori", "text": ""}
{"id": "2739466", "revid": "125543522", "url": "https://it.wikipedia.org/wiki?curid=2739466", "title": "Campionato italiano di hockey su prato indoor femminile", "text": "Il campionato italiano femminile di hockey su prato indoor \u00e8 una manifestazione sportiva annuale organizzata dalla Federazione Italiana Hockey.\nLa strutturazione del campionato si divide in un'unica \"indoor league\" con tutte le squadre iscritte, pi\u00f9 i campionati giovanili Under-19, Under-16 e Under-14, nelle quali le squadre sono divise in diversi gironi."}
{"id": "2739471", "revid": "132266", "url": "https://it.wikipedia.org/wiki?curid=2739471", "title": "Medaglia d'Oro al Valore dell'Esercito", "text": ""}
{"id": "2739472", "revid": "256896", "url": "https://it.wikipedia.org/wiki?curid=2739472", "title": "Medaglia d'argento al valore dell'esercito", "text": ""}
{"id": "2739474", "revid": "729019", "url": "https://it.wikipedia.org/wiki?curid=2739474", "title": "29\u00aa Brigata GAP &quot;Gastone Sozzi&quot;", "text": "La 29\u00aa Brigata GAP \"Gastone Sozzi\" \u00e8 stata una brigata partigiana che ha operato nell'estate del 1944 in Romagna nella provincia di Forl\u00ec (attuale territorio delle province di Forl\u00ec-Cesena e Rimini). Essa faceva parte delle Brigate Garibaldi e prendeva il nome da Gastone Sozzi, importante esponente dell'antifascismo comunista romagnolo condannato dal Tribunale Speciale Fascista e morto in carcere nel 1928.\nLa Resistenza nella provincia di Forl\u00ec inizi\u00f2 alla fine dell'estate del 1943 sin dai giorni successivi all'armistizio, appoggiandosi inizialmente sulla struttura politica e sugli uomini del Partito Comunista Italiano, organizzandosi operativamente in GAP e SAP. Numerosi patrioti decisero di confluire nella Brigata Garibaldi Romagnola, operante sull'Appennino tosco-romagnolo, comandata da Riccardo Fedel (\"Libero\").\nAlla fine della primavera del 1944, a seguito dell'evolversi della situazione politica e militare ebbe luogo una riunione alla quale presero parte quadri militari e politici comunisti di Ravenna e Forl\u00ec, unitamente ad un inviato del Comando generale delle Brigate Garibaldi, ove fu presa in esame la situazione politica generale e le cause del disfacimento della Brigata Garibaldi Romagnola (attaccata dai nazifascisti nell'aprile del 1944): a seguito di essa si decise di riorganizzare il movimento partigiano romagnolo - nel contesto della generale ristrutturazione delle Brigate Garibaldi italiane e della nascita del CUMER - con la costituzione in Romagna della 28\u00aa Brigata GAP \"Mario Gordini\" e della 29\u00aa Brigata GAP \"Gastone Sozzi\", operanti in pianura, e la ricostituzione della 8\u00aa Brigata Garibaldi \"Romagna\", operante nell'Appennino.\nLa 29\u00aa Brigata, al comando di Luciano Caselli (\"Berto\"), Giulio Garolia (\"Pir\u00f2\") vicecomandante, Luciano Lama (\"Boris\") Capo di stato maggiore, Sergio Flamigni (\"Sergio\") commissario politico, Scevola Franciosi (\"Scevola\") vicecommissario politico, si struttur\u00f2 in Battaglioni, denominati in base alle tre principali localit\u00e0 della provincia: Forl\u00ec, Cesena e Rimini, a loro volta suddivisi in Distaccamenti.\nIl 30 novembre 1944, a seguito dello sfondamento della Linea Gotica e la liberazione della Provincia di Forl\u00ec da parte delle forze alleate, su precisa disposizione del Comando alleato, la 29\u00aa Brigata venne definitivamente smobilitata."}
{"id": "2739476", "revid": "767487", "url": "https://it.wikipedia.org/wiki?curid=2739476", "title": "Sa'd ibn Mu'adh", "text": "Come tutti i componenti della sua trib\u00f9, era adoratore di Manat e aveva preso parte alla battaglia di Bu\u02bf\u0101th, rimanendovi anche ferito.\nLa trib\u00f9 degli Aws fu per un certo periodo ostile a Maometto, arrivato con l'Egira a Yathrib, tanto che un gruppo di 50 appartenenti al clan degli Awsallah prefer\u00ec emigrare a Mecca pur di sottrarsi al crescente dominio di Maometto e dai musulmani su quella che ormai veniva chiamata Medina.\nLa conversione di Sa\u02bfd b. Mu\u02bf\u0101dh fu quindi un importante tassello per la politica di Maometto in citt\u00e0. Partecip\u00f2 alla battaglia di Badr e nel corso della battaglia del Fossato, rimasto gravemente ferito (tanto che poco dopo mor\u00ec), ebbe da Maometto il grave incarico di formulare il verdetto nei confronti degli ebrei dei B. Quray\u1e93a che avevano intrattenuto rapporti segreti con gli assedianti pagani, ai danni dei musulmani.\nLa scelta era dovuta al fatto che, come capo awsita, egli era stato alleato di quella trib\u00f9 giudaica. \nCome \u00e8 intuibile, la sua sentenza fu quella di passare per le armi qualsiasi ebreo maschio pubere."}
{"id": "2739477", "revid": "30445", "url": "https://it.wikipedia.org/wiki?curid=2739477", "title": "Bhairahawa", "text": ""}
{"id": "2739479", "revid": "1812835", "url": "https://it.wikipedia.org/wiki?curid=2739479", "title": "Gradiente protonico elettrochimico transmembrana", "text": "Il gradiente protonico elettrochimico transmembrana (gpet) \u00e8 un meccanismo vitale fondamentale attivo nei mitocondri che permette di generare un potenziale elettrochimico nell'ambito della catena di trasporto degli elettroni. L'energia potenziale dei protoni produce la sintesi finale di ATP, in cui l'energia \u00e8 immagazzinata in una forma utilizzabile dall'organismo.\nDescrizione.\nPer comprendere il gpet \u00e8 utile soffermarsi sulle singole definizioni delle quattro parole che ne compongono il nome.\nRicomponendo queste definizioni si pu\u00f2 dire che il gpet \u00e8 una forza dovuta ad una differenza di concentrazione (e quindi di carica) dei protoni ai due lati della membrana mitocondriale interna, generata dalla catena respiratoria a favore dello spazio intermembrana. Affinch\u00e9 il gpet possa mantenere il suo importante ruolo \u00e8 necessario che la membrana non sia permeabile ai protoni e che siano in funzione la catena respiratoria e l'ATPasi trasportante H+ tra due settori (o ATP-sintasi), tra di loro accoppiate funzionalmente. L'ATP-sintasi riporta i protoni nella matrice cellulare generando la sintesi di ATP mediante fosforilazione dell'ADP. Se sono presenti certe sostanze, dette disaccoppianti, si osserva consumo di ossigeno senza sintesi di ATP e in questo caso il gpet viene formato e dissipato attraverso la membrana non permettendo il passaggio degli ioni H+ attraverso la pompa protonica.\nIl gpet \u00e8 una forma di energia e per questo compare nella formula del formula_1 sia come differenza di concentrazione, sia come differenza di potenziale elettrico:\noppure utilizzando il fattore di conversione da formula_3 a formula_4 e ricordando che il formula_5 \u00e8 un logaritmo decimale si pu\u00f2 scrivere:\nin cui:"}
{"id": "2739480", "revid": "196390", "url": "https://it.wikipedia.org/wiki?curid=2739480", "title": "Phonak Cycling Team", "text": ""}
{"id": "2739486", "revid": "481666", "url": "https://it.wikipedia.org/wiki?curid=2739486", "title": "Cataclysm", "text": ""}
{"id": "2739499", "revid": "110157", "url": "https://it.wikipedia.org/wiki?curid=2739499", "title": "Kreuztal", "text": "Kreuztal \u00e8 una citt\u00e0 di 31.300 abitanti della Renania Settentrionale-Vestfalia, in Germania.\nAppartiene al distretto governativo (\"Regierungsbezirk\") di Arnsberg ed al circondario (\"Kreis\") di Siegen-Wittgenstein (targa SI).\nLennestadt si fregia del titolo di \"Media citt\u00e0 di circondario\" (\"Mittlere kreisangeh\u00f6rige Stadt\")."}
{"id": "2739502", "revid": "216401", "url": "https://it.wikipedia.org/wiki?curid=2739502", "title": "Apparecchi acustici", "text": ""}
{"id": "2739504", "revid": "114728014", "url": "https://it.wikipedia.org/wiki?curid=2739504", "title": "Netphen", "text": "Netphen \u00e8 una citt\u00e0 di abitanti della Renania Settentrionale-Vestfalia, in Germania.\nAppartiene al distretto governativo (\"Regierungsbezirk\") di Arnsberg ed al circondario (\"Kreis\") di Siegen-Wittgenstein (targa SI).\nNetphen si fregia del titolo di \"Media citt\u00e0 di circondario\" (\"Mittlere kreisangeh\u00f6rige Stadt\")."}
{"id": "2739505", "revid": "110157", "url": "https://it.wikipedia.org/wiki?curid=2739505", "title": "Bad Berleburg", "text": "Bad Berleburg \u00e8 una citt\u00e0 di abitanti della Renania Settentrionale-Vestfalia, in Germania.\nAppartiene al distretto governativo (\"Regierungsbezirk\") di Arnsberg ed al circondario (\"Kreis\") di Siegen-Wittgenstein (targa SI).\nGeografia fisica.\n\u00c8 attraversato, nel sobborgo di Raumland, dal fiume Eder, affluente della Fulda."}
{"id": "2739509", "revid": "110157", "url": "https://it.wikipedia.org/wiki?curid=2739509", "title": "Bad Laasphe", "text": "Bad Laasphe \u00e8 una citt\u00e0 di 14.687 abitanti della Renania Settentrionale-Vestfalia, in Germania.\nAppartiene al distretto governativo (\"Regierungsbezirk\") di Arnsberg ed al circondario (\"Kreis\") di Siegen-Wittgenstein (targa SI)."}
{"id": "2739513", "revid": "110157", "url": "https://it.wikipedia.org/wiki?curid=2739513", "title": "Freudenberg (Renania Settentrionale-Vestfalia)", "text": "Freudenberg \u00e8 una citt\u00e0 di 18.556 abitanti della Renania Settentrionale-Vestfalia, in Germania.\nAppartiene al distretto governativo (\"Regierungsbezirk\") di Arnsberg ed al circondario (\"Kreis\") di Siegen-Wittgenstein (targa SI)."}
{"id": "2739515", "revid": "767487", "url": "https://it.wikipedia.org/wiki?curid=2739515", "title": "Jam Hsiao", "text": "Autodidatta nella maggior parte degli strumenti musicali che suona, Hsiao \u00e8 conosciuto al pubblico soprattutto per il suo stile canoro, la differenza nei generi musicali in cui si cimenta ed il suo carisma nelle esibizioni live.\nOrigini.\nNato da padre di origini cinesi e madre proveniente dal popolo Amis degli aborigeni taiwanesi, Hsiao ha ereditato da quest'ultima la bella voce e la passione per la musica. All'et\u00e0 di 15 anni, Hsiao inizi\u00f2 a suonare la batteria dopo aver trovato in casa il primo singolo dei Bon Jovi, \"It's My Life\", contenuto nell'album \"Crush\" del 2000. L'istruzione di Hsiao alla batteria dur\u00f2 solo pochi mesi, ma serv\u00ec al giovane per essere introdotto nel mondo della musica.\nAll'et\u00e0 di 16 anni, Hsiao divenne istruttore di batteria in una scuola di musica locale, e si offr\u00ec volontario per insegnare il medesimo strumento agli adolescenti problematici della sua comunit\u00e0. Quest'ultimo atto lo rese vincitore del \"Premio Buon Samaritano\" \u5584\u5fc3\u734e per due anni consecutivi.\nDurante la sua adolescenza, Hsiao form\u00f2 anche un gruppo musicale rock di nome \"Diapason\" insieme a degli amici ed al fratello maggiore. Oltre ad essere il cantante del gruppo, inizi\u00f2 a suonare da autodidatta le tastiere e, a 17 anni, cominci\u00f2 ad esibirsi con i suoi strumenti nei pub locali.\nLe maggiori influenze musicali di Hsiao sono i Bon Jovi, i Mr. Big, gli Skid Row, Yoshiki degli X Japan, Jeff Chang \u5f35\u4fe1\u54f2, A-Mei \u5f35\u60e0\u59b9, Jacky Cheung \u5f35\u5b78\u53cb e Na Ying \u90a3\u82f1, oltre che il tenore italiano Luciano Pavarotti.\nLa fama.\nNel 2007, Hsiao richiese la partecipazione alla seconda stagione del talent show \"One Million Star\", tuttavia la produzione del programma non lo accett\u00f2 e decise di farlo partecipare come sfidante occasionale nella prima stagione. Egli fu introdotto nello show come \"lo sfidante pi\u00f9 forte della storia\" (\u53f2\u4e0a\u6700\u5f37\u6311\u6230\u8005), e vinse la sua prima sfida contro Stanly Hsu \u8a31\u4ec1\u6770 cantando la canzone \"The Only One In The World\" (\u4e16\u754c\u552f\u4e00\u7684\u59b3). Alla sua seconda apparizione Hsiao sfid\u00f2 con la canzone \"Betrayal\" (\u80cc\u53db) il favorito del programma, Aska Yang \u694a\u5b97\u7def, e vinse ancora. A maggio del 2007 gli indici di ascolto del programma raggiunsero una media del 4.06, ed i produttori decisero di continuare sulla stessa linea facendo sfidare Hsiao e Yang ancora una volta, cantando la canzone \"New Love\" (\u65b0\u4e0d\u4e86\u60c5). Dopo quest'ultima sfida, Hsiao fu soprannominato \"Re dei Ragni Neri\" dalla conduttrice del programma, Momoko Tao \u9676\u6676\u7469, e sebbene non avesse ottenuto il punteggio massimo contro Yang, la sua popolarit\u00e0 crebbe tra il pubblico fino a raggiungere le proporzioni del fan club ufficiale denominato \"Hsiao Band\". In quello stesso periodo, Yahoo! Taiwan lo inser\u00ec al terzo posto tra le celebrit\u00e0 pi\u00f9 ricercate del 2007 nel motore di ricerca online.\nDopo appena tre apparizioni televisive, il pubblico inizi\u00f2 ad affollare i pub dove il cantante si esibiva ancora dal vivo. Sul blog ufficiale del cantante furono registrate circa 400.000 visite, a sole due settimane dalla sua apertura.\nCarriera dopo il talent show.\nHsiao non ha avuto appoggio da nessuna etichetta discografica per tutto il primo anno sin dal suo debutto, tuttavia ha raggiunto il favore del pubblico grazie alle sue partecipazioni a programmi televisivi. Inoltre, diversi altri personaggi del mondo del pop cinese concentrarono la loro attenzione su di lui, come il gruppo rock Shin \u4fe1\u6a02\u5718, che lo invit\u00f2 ad unirsi alla band come vocalist, o la cantante A-Mei \u5f35\u60e0\u59b9, con la quale Hsiao si ciment\u00f2 nel duetto \"Moment of the First Sight\" (\u4e00\u773c\u77ac\u9593), contenuto nell'album del 2007 della cantante, \"Star\". A dicembre del 2007 Hsiao cant\u00f2 un medley composto da quattro sue canzoni originali ai \"Golden Horse Awards\" \u91d1\u99ac\u734e, una cerimonia di premiazione cinematografica. Dopo la sua scalata al successo, diverse etichette discografiche iniziarono a offrirgli un contratto.\nA marzo del 2008, la Warner Music fece firmare a Hsiao un contratto di quattro anni, con un budget di 30.000 NTD.\nIl 16 giugno 2008 fu pubblicato ufficialmente l'album di debutto di Hsiao, \"Jam Hsiao Same-Name Album\" (\u856d\u656c\u9a30\u540c\u540d\u5c08\u8f2f), che includeva due canzoni scritte da lui e diverse canzoni i cui testi erano stati scritti da personaggi affermati nel mondo del mandopop, quali A-Shin \u963f\u4fe1 dei Mayday, A-Chin \u963f\u6c81 dei F.I.R., Gary Chaw \u66f9\u683c e Ching Feng \u9752\u5cf0 dei Sodagreen. L'album raggiunse contemporaneamente la prima posizione nelle due classifiche musicali \"G-Music Chart\" \u73ab\u7470 e \"Five Music Chart\" \u4e94\u5927, nelle quali rimase per sette settimane. Esso ottenne, inoltre, il primo posto come miglior album cinese in diversi paesi dell'Estremo Oriente e del Sudest asiatico. Il 6 luglio dello stesso anno, Hsiao tenne il suo primo concerto denominato \"New-Song Outdoor Concert\" (\u65b0\u6b4c\u767c\u8868\u6703), al \"Tamshui Fisherman's Wharf\" (\u6de1\u6c34\u6f01\u4eba\u78bc\u982d) di Taiwan. Oltre a presentare dal vivo tutte le canzoni del suo album di debutto, il cantante si \u00e8 cimentato in duetti con Vivian Hsu \u5f90\u82e5\u7444, Khalil Fong \u65b9\u5927\u540c ed anche il canadese Daniel Powter.\nIl 1\u00ba agosto 2008 \u00e8 stata pubblicata una versione rivisitata dell'album di debutto, intitolata \"First Live\", comprendente un CD audio ed un DVD della sua esibizione live al Tamshui Fisherman's Wharf. Successivamente, il 26 settembre dello stesso anno, fu proposta sul mercato un'edizione limitata dell'album intitolata \"Ultimate Version\" (\u7d42\u6975\u6536\u85cf\u7248), comprendente tutto il contenuto dell'album e del \"First Live\", con aggiunta di alcuni video musicali, un bonus track intitolato \"Thank you\", i dietro le quinte del concerto ed alcuni lavori artistici di Hsiao nell'ambito della fotografia e della pittura.\nAttualmente la popolarit\u00e0 di Hsiao si \u00e8 estesa, oltre che alla sua patria di origine Taiwan, anche nella Cina continentale, ad Hong Kong, in Malaysia e a Singapore. Il fanclub ufficiale del cantante ha denominato i suoi fan nel mondo \"Hsiao Band\" (\u856d\u5e6b), e grazie ad internet il cantante ha raggiunto la popolarit\u00e0 nelle comunit\u00e0 sinofone di Nord America, Sudamerica, Australia ed Europa.\nCaratteristiche.\nDurante le esibizioni dal vivo, la voce di Hsiao passa da momenti di forza e potenza a note dolci e soft. Hsiao preferisce cimentarsi nella musica rock, ma non \u00e8 raro sentirlo cantare ballad, musica pop, jazz, R&amp;B, \"revival\" e perfino musica country e folk taiwanese. Commenti positivi ufficiali sulle sue qualit\u00e0 vocali sono stati fatti in special modo da uno dei giudici del programma televisivo \"One Million Star\", Kay Huang \u9ec3\u97fb\u73b2.\nContrariamente alle sue esibizioni forti e carismatiche, Hsiao \u00e8 solitamente silenzioso e timido, tanto che \u00e8 stato soprannominato dai giornalisti \"il ragazzo al primo posto con meno parole\" (\u7701\u8a71\u4e00\u54e5).\nHsiao suona la batteria, le tastiere, il pianoforte, la chitarra, il flauto ed il sassofono, ma pratica anche sport quali ping pong, biliardo, badminton, basket, golf, pattinaggio su ghiaccio, ciclismo e skateboarding. Altre attivit\u00e0 artistiche in cui ama cimentarsi sono la fotografia ed il disegno."}
{"id": "2739525", "revid": "110157", "url": "https://it.wikipedia.org/wiki?curid=2739525", "title": "Hilchenbach", "text": "Hilchenbach \u00e8 una citt\u00e0 di 15.920 abitanti della Renania Settentrionale-Vestfalia, in Germania.\nAppartiene al distretto governativo (\"Regierungsbezirk\") di Arnsberg ed al circondario (\"Kreis\") di Siegen-Wittgenstein (targa SI)."}
{"id": "2739540", "revid": "122800488", "url": "https://it.wikipedia.org/wiki?curid=2739540", "title": "Musei italiani con collezioni orientali", "text": "In Italia molte citt\u00e0 hanno musei dedicati all'arte e alla cultura dell'Asia. Alcuni di essi, per dimensioni e importanza, si attestano tra le maggiori raccolte del settore a livello internazionale. Le collezioni ospitate nei musei sono sia di provenienza etnografica e raccolte nel tempo da missionari o diplomatici italiani nelle regioni orientali, sia di provenienza archeologica."}
{"id": "2739543", "revid": "110157", "url": "https://it.wikipedia.org/wiki?curid=2739543", "title": "Wilnsdorf", "text": "Hilchenbach \u00e8 un comune di 21.042 abitanti della Renania Settentrionale-Vestfalia, in Germania.\nAppartiene al distretto governativo (\"Regierungsbezirk\") di Arnsberg ed al circondario (\"Kreis\") di Siegen-Wittgenstein (targa SI)."}
{"id": "2739549", "revid": "110157", "url": "https://it.wikipedia.org/wiki?curid=2739549", "title": "Burbach (Renania Settentrionale-Vestfalia)", "text": "Burbach \u00e8 un comune di 14.641 abitanti della Renania Settentrionale-Vestfalia, in Germania.\nAppartiene al distretto governativo (\"Regierungsbezirk\") di Arnsberg ed al circondario (\"Kreis\") di Siegen-Wittgenstein (targa SI)."}
{"id": "2739550", "revid": "216401", "url": "https://it.wikipedia.org/wiki?curid=2739550", "title": "Kevin de Weert", "text": ""}
{"id": "2739564", "revid": "110157", "url": "https://it.wikipedia.org/wiki?curid=2739564", "title": "Neunkirchen (Renania Settentrionale-Vestfalia)", "text": "Neunkirchen \u00e8 un comune di 13.945 abitanti della Renania Settentrionale-Vestfalia, in Germania.\nAppartiene al distretto governativo (\"Regierungsbezirk\") di Arnsberg ed al circondario (\"Kreis\") di Siegen-Wittgenstein (targa SI)."}
{"id": "2739569", "revid": "110157", "url": "https://it.wikipedia.org/wiki?curid=2739569", "title": "Erndtebr\u00fcck", "text": "Erndtebr\u00fcck \u00e8 un comune di 7.357 abitanti della Renania Settentrionale-Vestfalia, in Germania.\nAppartiene al distretto governativo (\"Regierungsbezirk\") di Arnsberg ed al circondario (\"Kreis\") di Siegen-Wittgenstein (targa SI).\nGeografia fisica.\n\u00c8 attraversato dal fiume Eder. In esso vi sfocia qui, proveniente da sud, la Benfe. "}
{"id": "2739576", "revid": "767487", "url": "https://it.wikipedia.org/wiki?curid=2739576", "title": "Neun Welten", "text": "I Neun Welten sono un gruppo musicale tedesco dedito a un neofolk principalmente strumentale.\nIl loro stile musicale \u00e8 fortemente caratterizzato dalla presenza di vari strumenti classici (soprattutto archi e strumenti a fiato) e dalla atmosfera malinconica che riescono a creare.\nPrincipali fonte di ispirazione per le composizioni dei propri lavori sono la natura e la mitologia norrena, lo stesso nome, tradotto come \"nove mondi\", si rif\u00e0 a tale tradizione cosmologica, nove sono infatti i mondi in cui \u00e8 suddiviso l'universo secondo i miti nordici.\nDegno di nota \u00e8 il loro tour del 2007 con Tenhi e Dornenreich"}
{"id": "2739577", "revid": "204391", "url": "https://it.wikipedia.org/wiki?curid=2739577", "title": "Deficit isolato di IgA", "text": ""}
{"id": "2739580", "revid": "339392", "url": "https://it.wikipedia.org/wiki?curid=2739580", "title": "Tratto gastroenterico", "text": ""}
{"id": "2739585", "revid": "260676", "url": "https://it.wikipedia.org/wiki?curid=2739585", "title": "Palazzo Montalto", "text": "Il palazzo Mergulese-Montalto \u00e8 un edificio storico della citt\u00e0 di Siracusa. Si trova in Ortigia, nel rione della \"Spirduta\", alla sinistra di piazza Archimede.\nStoria.\nL'edificio \u00e8 sorto nel 1397, per volere di \"Maciotta Mergulese\", come afferma la dedica in latino posta sopra il portale:\nNel XV secolo, il palazzo, fu donato dalla regina d'Aragona, a \"Filippo Montalto\". Nel 1837, tempi del colera, il palazzo ospit\u00f2 un ospedale provvisorio, e nel 1854 le \"Figlie della Carit\u00e0\".\nIl palazzo.\nL'edificio \u00e8 di stile gotico chiaramontano. Sul prospetto si aprono una trifora, una bifora e una semplice monofora.\nGli archivolti della trifora sono decorati con motivi floreali, mentre la bifora offre un intaglio a \"baton brise\". Sostengono queste due, eleganti colonnine tortili con capitelli a grappa.\nNel primo ordine vi \u00e8 un portale chiaramontano, sovrastato da un'edicola contenente la lastra marmorea che ne afferma la data di edificazione. Divide i due ordini un cornicione marcapiano a dente di sega.\nL'interno presenta un atrio con scala scoperta e un porticato con loggiato."}
{"id": "2739586", "revid": "92723", "url": "https://it.wikipedia.org/wiki?curid=2739586", "title": "Phnom Kulen", "text": "Phnom Kulen (in lingua khmer \u1797\u17d2\u1793\u17c6\u1782\u17bc\u179b\u17c1\u1793) \u00e8 un massiccio collinare di modesta elevazione ed estensione, situato una quarantina di km in linea d'aria a nordest della moderna cittadina di Siem Reap, in Cambogia.\nDescrizione generale.\nL'area fa parte del Parco Nazionale del Phnom Kulen, un'area protetta istituita nel 1993 che misura circa 375\u00a0km\u00b2.\nIl punto pi\u00f9 alto misura 487\u00a0m. La sommit\u00e0 \u00e8 composta da un altopiano da cui origina il fiume Siem Reap, che rifornisce di acqua il sito di Angkor.\nStoria.\n\u00c8 considerato dai khmer il monte pi\u00f9 sacro della Cambogia ed \u00e8 una delle principali mete turistiche del Paese. Riveste un'importanza fondamentale nella storia nazionale; fu qui che nell'802 d.C. Jayavarman II fu consacrato monarca universale e proclam\u00f2 il suo dominio sui territori circostanti con un rito di tradizione induista, atto simbolico considerato la fondazione dell'impero Khmer. Nell'occasione, Jayavarman II istitu\u00ec anche il culto del \"devaraja\", secondo cui i suoi sudditi dovevano venerarlo come una divinit\u00e0.\nPer qualche tempo, prima di spostarsi altrove per trovare maggior sostentamento, sembra esercit\u00f2 da qui il suo potere. Nelle iscrizioni successive il luogo venne indicato come Mahendrapura o Mahendraparvata. Le ricerche archeologiche hanno inizialmente individuato una trentina di templi, in gran parte in rovina e difficilmente accessibili, sparsi in un'area di circa 14\u00a0km\u00b2.\nA partire dagli anni duemila il sito \u00e8 stato nuovamente oggetto di ricerca archeologica. Grazie a rilevamenti Lidar e al lavoro sul campo di equipe dell'ADF (Archeology&amp;Development Foundation, a cura di J.B.Chevance) e dell'Universit\u00e0 di Sydney, tra il 2011 e il 2013 sono emerse nuove evidenze circa l'esistenza di un sito di dimensioni e complessit\u00e0 ben maggiori di quanto si riteneva in precedenza.\nSito.\nAttualmente la zona pi\u00f9 visitata comprende il tempio buddista di Preah Ang Thom, con un famoso Buddha reclinato scolpito nella roccia (risalente al XVI secolo) ed una cascata. Sul fondo roccioso del torrente, subito prima della cascata, sono scolpite immagini sacre induiste (tra cui dei lingam), correlate al mito dell'acqua fertilizzatrice, come a Kbal Spean."}
{"id": "2739590", "revid": "1318658", "url": "https://it.wikipedia.org/wiki?curid=2739590", "title": "Scheda di sicurezza", "text": "Una scheda di dati di sicurezza (SDS), spesso indicata con l'acronimo inglese MSDS (Material Safety Data Sheet), \u00e8 un documento legale in cui vengono elencati tutti i pericoli per la salute e la sicurezza dell'uomo e dell'ambiente di un prodotto chimico. In particolare vi sono elencate le componenti, il produttore, i rischi per il trasporto, per l'uomo e per l'ambiente, le indicazioni per lo smaltimento, le indicazioni di pericolo H e i consigli P, i limiti di esposizione TLV/TWA e le protezioni da indossare per il lavoratore (Dispositivi di Protezione Individuale), che ne entra in contatto.\nNormativa europea.\nIn Europa la struttura ed il contenuto tecnico delle schede di dati di sicurezza \u00e8 regolato dal regolamento n. 1907/2006 del Parlamento Europeo del Consiglio del 18 dicembre 2006 concernente la registrazione, la valutazione, l'autorizzazione e la restrizione delle sostanze chimiche (REACH). Il REACH integra i criteri delle precedenti direttive 67/548/CEE e 1999/45/CE (che stabiliscono i preparati e le sostanze interessati e i criteri per l'imballaggio e la loro etichettatura), rendendo obbligatoria le SDS anche nei seguenti casi :\nStruttura SDS europea.\nLa struttura della scheda di dati di sicurezza deve essere composta dalle seguenti 16 sezioni obbligatorie :"}
{"id": "2739591", "revid": "729019", "url": "https://it.wikipedia.org/wiki?curid=2739591", "title": "Codex Guelferbytanus B", "text": "Il Codex Guelferbytanus B (Gregory-Aland: Q o 026; Soden: \u03b5 4) \u00e8 un manoscritto onciale in greco datato paleograficamente al V secolo e contenente i quattro vangeli canonici. Contiene i Vangelo secondo Luca e Vangelo secondo Giovanni.\nDescrizione.\nIl codice contiene 13 spessi fogli di pergamena di 26,5 per 21,55\u00a0cm, contenenti un testo quasi completo dei quattro vangeli canonici. Scritta in due colonne per pagina, 28 righe per colonna.\nContiene tavole dei sezioni ammoniane, ma senza alcun riferimento ai Canonici Eusebio di Cesarea. Si tratta di un palinsesto. Il testo superiore \u00e8 in latino, che contiene Origines Isidoro di Siviglia e le lettere (come nel Codex Guelferbytanus A).\nCritica testuale.\nIl testo del codice \u00e8 rappresentativo del tipo testuale bizantino, con un numero (circa il 20%), le letture di un alieno (di solito alessandrino). Kurt Aland lo ha collocato nella Categoria V.\nStoria.\n\u00c8 stato scoperto nel XVIII secolo da Franz Anton Knittel nella Biblioteca Ducale di Wolfenb\u00fcttel.\nIl codice \u00e8 conservato presso la Herzog August Bibliothek (Weissenburg 64) a Wolfenb\u00fcttel."}
{"id": "2739592", "revid": "729019", "url": "https://it.wikipedia.org/wiki?curid=2739592", "title": "Sindrome di Morquio", "text": "La sindrome di Morquio (mucopolisaccaridosi IVA) \u00e8 una malattia genetica a trasmissione autosomica recessiva, caratterizzata da displasia sistemica delle ossa, dovuta alla carenza di un enzima responsabile della degradazione dei glicosaminoglicani.\nQuesta malattia \u00e8 una mucopolisaccaridosi e fa parte dell'eterogeneo gruppo delle malattie da accumulo lisosomiale.\nDeve il suo nome al medico uruguaiano Luis Morquio.\nEziopatogenesi.\nLa malattia \u00e8 dovuta alla carenza, geneticamente determinata, dell'enzima N-acetilgalattosamina-6-solfato solfatasi (GALNS), necessario per la degradazione del cheratan solfato (KS) e della condroitina 6-solfato (C6S), due componenti della cartilagine. Nei soggetti affetti queste sostanze si accumulano nei lisosomi determinando un'alterazione nello sviluppo osseo. Si tratta di una malattia rara: in uno studio condotto in Australia \u00e8 stata calcolata un'incidenza (numero di nuovi casi affetti per anno) di uno su 640000 nati vivi.\nSintomatologia.\nLa malattia si manifesta a 2-4 anni circa, con un ritardo sostanziale di sviluppo psicofisico. Questi disturbi si intensificano in et\u00e0 scolare, quando il bambino presenta statura molto bassa (anche da adulto non supera i 120-140 cm di altezza), intelligenza nella norma, proporzioni disarmoniche del corpo, malformazioni scheletriche (cifosi), facies lunare, epatosplenomegalia e patologie congenite dell'occhio, quali opacit\u00e0 corneali, cataratta, congiuntivite cronica ed altre, sino alla cecit\u00e0 nei casi pi\u00f9 severi. Tipica anche l'abnorme quantit\u00e0 di massa muscolare flaccida, specie su busto e arti superiori. Non infrequenti i disturbi della deambulazione sino all'impossibilit\u00e0 di camminare, il deficit uditivo fino alla sordit\u00e0 e la vulnerabilit\u00e0 alle infezioni virali. Spesso questa malattia rende pi\u00f9 suscettibili ad alcuni tipi di neoplasie.\nDiagnosi e prevenzione.\nLa malattia pu\u00f2 essere gi\u00e0 riconosciuta quando l'individuo deve ancora nascere. Non vi sono particolari cautele che le future mamme devono adottare per evitare la malattia, ma \u00e8 meglio che le donne fumatrici riducano la loro attivit\u00e0, specie durante il quinto e sesto mese.\nTerapia.\nAl momento attuale, la terapia della sindrome \u00e8 prevalentemente sintomatica e palliativa. In molti centri \u00e8 utilizzato il trapianto di midollo osseo, sulla cui utilit\u00e0, per\u00f2, non vi \u00e8 un consenso generale.\nUn nuovo farmaco per la terapia della sindrome, l'elosulfase alfa, \u00e8 stato approvato a febbraio 2014 dalla Food and Drug Administration, l'agenzia statunitense per i farmaci. Lo stesso farmaco \u00e8 stato successivamente approvato anche dall'agenzia europea del farmaco (Agenzia europea per i medicinali, EMA).\nPrognosi.\nNonostante molti individui si sentano relativamente bene durante il decorso patologico, la prognosi \u00e8 purtroppo infausta: la morte pu\u00f2 sopraggiungere subito, provocando un decesso fetale ed un conseguente aborto. Negli altri casi, i pazienti difficilmente superano i 30-40 anni di et\u00e0 e decedono in et\u00e0 molto giovane, mediamente a 25 anni circa."}
{"id": "2739597", "revid": "1305772", "url": "https://it.wikipedia.org/wiki?curid=2739597", "title": "Rose &amp; Blood (Indies of X)", "text": "Rose &amp; Blood [Indies of X] \u00e8 una raccolta di demo degli X Japan. La traccia numero 1 e la traccia numero 8 (\"Introduction\" e \"End of The World\") sono versioni demo della canzone Art of Life, uscita nel 1993.\nLe canzoni \"Shadows\", \"Black Devil\" e \"Not true?\" sono le prime versioni delle canzoni \"Joker\", \"Desperate Angel\" e \"Miscast\", pubblicate nel 1991 nell'album Jealousy.\nLe rimanenti canzoni sono brani inediti del periodo indie della band."}
{"id": "2739600", "revid": "399", "url": "https://it.wikipedia.org/wiki?curid=2739600", "title": "Provitamina", "text": ""}
{"id": "2739602", "revid": "838137", "url": "https://it.wikipedia.org/wiki?curid=2739602", "title": "Selezione di calcio del Kurdistan", "text": "La selezione di calcio del Kurdistan (arabo: \u0645\u0646\u062a\u062e\u0628 \u0643\u0631\u062f\u0633\u062a\u0627\u0646 \u0627\u0644\u0639\u0631\u0627\u0642 \u0627\u0644\u0648\u0637\u0646\u064a \u0644\u0643\u0631\u0629 \u0627\u0644\u0642\u062f\u0645, curdo: \u06be\u06d5\u06b5\u0628\u0698\u0627\u0631\u062f\u06d5\u06cc \u062a\u06c6\u067e\u06cc \u067e\u06ce\u06cc \u0643\u0648\u0631\u062f\u0633\u062a\u0627\u0646; Helbijardey Top\u00ee p\u00eay Kurdistan) \u00e8 la rappresentativa calcistica del Kurdistan. Non \u00e8 affiliata alla FIFA o alla Asian Football Confederation (AFC), e per questo non pu\u00f2 partecipare al mondiale o alla Coppa d'Asia. La Federcalcio locale ha partecipato a una riunione tenuta dal NF-Board nel giugno 2006. Attualmente il Kurdistan \u00e8 al 5\u00ba posto nella Classifica Mondiale della ConIFA.\nStoria.\nLa squadra ha partecipato alla Coppa del mondo VIVA 2008, terminando al 4\u00ba posto dopo una sconfitta per 3-1 contro la Lapponia. La prima e unica vittoria nel torneo del 2008 \u00e8 stata con la Provenza.\nNel dicembre 2008, durante la quinta assemblea generale, il Kurdistan ha ottenuto la piena adesione al NF-Board e si candid\u00f2 per ospitare la Coppa del mondo VIVA 2010. Dopo aver perso in finale nelle edizioni 2009 e 2010, il Kurdistan \u00e8 diventato campione in casa nel 2012, battendo il Cipro del Nord per 2-1 davanti a 22.000 tifosi. Ha partecipato alla Coppa del mondo ConIFA 2016."}
{"id": "2739603", "revid": "287204", "url": "https://it.wikipedia.org/wiki?curid=2739603", "title": "Maa\u00e4et", "text": "Maa\u00e4et (2006) \u00e8 il terzo album del gruppo musicale neofolk finlandese Tenhi.\nIl gruppo si \u00e8 anche occupato dell'artwork e della produzione del cd.\nTracce.\nTutte le musiche di Tenhi. Testi di Tyko Saarikko eccetto \"Tuulenkaato\" e \"Rannalta haettu\" di Ilmari Issakainen.\nTutte le canzoni sono cantate in finlandese, tuttavia sul booklet \u00e8 indicata anche una versione inglese, non necessariamente traduzione esatta del testo originale\nMusicisti.\nRegistrazione, mixaggio e produzione sono accreditati collettivamente alla band."}
{"id": "2739612", "revid": "287204", "url": "https://it.wikipedia.org/wiki?curid=2739612", "title": "Andras Adorjan", "text": ""}
{"id": "2739618", "revid": "1149807", "url": "https://it.wikipedia.org/wiki?curid=2739618", "title": "North Face - Una storia vera", "text": "North Face - Una storia vera (\"Nordwand\") \u00e8 un film del 2008 diretto da Philipp St\u00f6lzl, coproduzione tra Germania, Svizzera e Austria basata su una storia vera.\nTrama.\nAlpi Bernesi, estate del 1936. Toni Kurz e Andreas Hinterstoisser sono fermamente decisi a scalare la parete nord dell'Eiger che \u00e8 gi\u00e0 costata la vita ad altri alpinisti. Se vi riuscissero i due uomini non sarebbero solo osannati come eroi del Terzo Reich, ma guadagnerebbero anche una medaglia d'oro. Le loro gesta vengono osservate da un gruppo di giornalisti che comprende anche Luise, l'ex fidanzata di Toni, giunta sul posto con Arau, un suo collega fedele nazionalsocialista. Quando Toni ed Andi, con l'aiuto di due alpinisti austriaci - Edi Rainer e Willy Angerer - sembrano sul punto di guadagnare la cima, la montagna e le forze della natura trasformeranno in tragedia la loro scalata verso la gloria, in un crescendo di difficolt\u00e0 e di sfide date dagli elementi della natura.\nSoggetto.\nLa storia della sfida alpinistica sulla parete nord dell'Eiger \u00e8 raccontata nel libro \"Ragno bianco\" da Heinrich Harrer, l'alpinista austriaco che per primo, con tre compagni di cordata, raggiunse la vetta il 24 luglio 1938."}
{"id": "2739621", "revid": "599013", "url": "https://it.wikipedia.org/wiki?curid=2739621", "title": "Cromo", "text": "Il cromo \u00e8 l'elemento chimico di numero atomico 24 e il suo simbolo \u00e8 Cr.\nStoria.\nNel 1761 Johann Gottlob Lehmann trov\u00f2 un minerale color rosso-arancio nei monti Urali, che battezz\u00f2 \"piombo rosso siberiano\": erroneamente identificato come un composto di piombo con parti di selenio e ferro, il minerale era in realt\u00e0 un cromato di piombo.\nNel 1770 Peter Simon Pallas visit\u00f2 lo stesso sito di Lehmann e rinvenne un altro \"minerale di piombo\" color rosso che poteva essere utilmente impiegato come pigmento per vernici. Nello stesso anno Fran\u00e7ois Sulpice Beudant attribu\u00ec al nuovo minerale il nome di crocoite.\nL'uso del piombo rosso siberiano si svilupp\u00f2 rapidamente; nello stesso periodo un colore giallo brillante ricavato sempre dalla crocoite divenne molto di moda.\nNel 1797 Nicolas-Louis Vauquelin ricevette dei campioni di crocoite e riusc\u00ec a ricavarne ossido di cromo (CrO3) mescolando la crocoite con acido cloridrico; un anno pi\u00f9 tardi scopr\u00ec che poteva ottenere cromo metallico riscaldando l'ossido in un letto di carbone. Fu anche in grado di rilevare tracce di cromo in alcune gemme preziose, come rubini e smeraldi.\nDurante l'Ottocento la crocoite come materia prima per l'estrazione del cromo fu soppiantata dalla cromite (scoperta nel 1797 ma descritta solo nel 1845 da Wilhelm von Haidiger), la quale ha contenuto decisamente pi\u00f9 alto di cromo (fino a pi\u00f9 del 40% in peso, contro un massimo del 16% nella crocoite).\nDurante il XIX secolo il cromo fu usato principalmente per preparare vernici e pigmenti vari; oggi l'uso principale del cromo (85% del totale) \u00e8 per leghe metalliche, con il resto diviso fra l'industria chimica, le fonderie e le fabbriche di laterizi.\nIl nome \"cromo\" deriva dalla parola greca \"chroma\", che vuol dire \"colore\", a causa del gran numero di composti vivacemente colorati di tale elemento.\nCaratteristiche chimico-fisiche.\nIl cromo \u00e8 un metallo durissimo, impiegato nelle leghe di acciai inossidabili. Partecipa anche alla formazione di leghe d'alluminio, rame e nichel. \u00c8 impiegato come rivestimento protettivo delle superfici metalliche (cromatura), che acquistano splendore e resistenza alla corrosione.\nGli stati di ossidazione pi\u00f9 comuni del cromo sono +2, +3 e +6, di cui +3 \u00e8 il pi\u00f9 stabile; gli stati +4 e +5 sono relativamente rari. I composti del cromo +6 (cromo esavalente) sono potenti ossidanti, e gli effetti tossici e cancerogeni del cromo esavalente sono principalmente imputati a questa caratteristica, rendendolo fortemente aggressivo nei confronti dei sistemi biologici.\nIl suo calore specifico \u00e8 0,45\u00a0J/(g\u00b7K).\nEsso \u00e8 un elemento di transizione.\nIsotopi.\nIn natura il cromo \u00e8 composto di quattro isotopi, 50Cr, 52Cr, 53Cr e 54Cr. Il 50Cr \u00e8 debolissimamente radioattivo: t1/2\u00a0= 1,3\u00d71018\u00a0anni, il modo di decadimento ipotizzato \u00e8 una doppia cattura elettronica, a dare 50Ti, praticamente stabile. Gli altri tre isotopi sono stabili. 52Cr \u00e8 il pi\u00f9 abbondante (abbondanza naturale 83,789%). Sono stati prodotti 19 radioisotopi, di cui il pi\u00f9 stabile \u00e8 il 51Cr con emivita di 27,7025 giorni. Tutti gli altri isotopi sono molto radioattivi, con emivite di meno di un giorno e spesso di meno di un minuto.\nIl decadimento del 53Mn produce 53Cr. Il manganese quindi contiene di solito anche isotopi di cromo, e questo rende il sistema cromo-manganese uno strumento di indagine in geologia. I rapporti Mn/Cr confermano le prove fornite dal 26Al e dal 107Pd sulla storia degli inizi del sistema solare; variazioni del rapporto fra 53Cr/52Cr e Mn/Cr riscontrati in molti meteoriti indicano un rapporto iniziale 53Mn/55Mn tale per cui la loro struttura isotopica Mn-Cr deriva dal decadimento \"in situ\" di 53Mn in corpi planetari differenziati. Quindi il 53Cr fornisce prove ulteriori sui processi nucleosintetici immediatamente successivi alla condensazione del sistema solare.\nIl numero di massa degli isotopi noti di cromo va da 43 (43Cr) a 67 (67Cr). Il principale modo di decadimento prima dell'isotopo 50Cr \u00e8 la cattura elettronica, mentre il principale modo di decadimento dopo 54Cr \u00e8 il decadimento beta.\nProduzione.\nMateria prima.\nIl cromo si estrae sotto forma di cromite (FeCr2O4). Circa met\u00e0 della cromite estratta nel mondo viene dal Sudafrica. Altri produttori importanti sono il Kazakistan, l'India e la Turchia. Esistono molti giacimenti vergini di cromite, ma sono concentrati quasi tutti in Kazakistan e in Sudafrica. La produzione annua nel 2000 \u00e8 stata di circa 15 milioni di tonnellate, convertita quasi tutta in 40 milioni di tonnellate di lega ferro-cromo con un valore approssimativo di mercato di 2 miliardi di euro.\nI depositi di cromo nativo puro sono rari: la miniera Uda\u010dnaja in Russia ne produce piccole quantit\u00e0. \u00c8 una miniera di diamanti che sfrutta una vena di kimberlite, in cui l'ambiente riducente favorisce l'accumulo di cromo metallico puro.\nProcessi.\nRiduzione chimica dell'ossido di cromo(III) con alluminio, silicio o carbone:\nPer via elettrochimica \u00e8 possibile ridurre l'allume di cromo e l'ossido di cromo(VI).\nComposti.\nIl dicromato di potassio \u00e8 un potente agente ossidante ed \u00e8 il miglior composto disponibile per eliminare ogni possibile composto organico dai vetri di laboratorio, ma \u00e8 altamente tossico e mutageno. Il verde cromo \u00e8 un ossido di cromo, Cr2O3 usato nelle vernici per miniature, modellismo e pittura su vetro. Il giallo cromo \u00e8 un pigmento giallo brillante, PbCrO4, usato dai pittori.\nL'acido cromico ha la struttura (ipotizzata) H2CrO4. N\u00e9 l'acido cromico n\u00e9 l'acido dicromico sono presenti in natura, ma i loro anioni si possono ritrovare in una gran variet\u00e0 di composti. Sia il triossido di cromo, CrO3 (l'anidride acida di cromo) che l'acido cromico propriamente detto sono venduti industrialmente come \"acido cromico\".\nApplicazioni.\nUtilizzi del cromo e dei suoi composti:\nPrecauzioni e tossicologia.\nIl cromo metallico e i composti del cromo trivalente non sono normalmente considerati pericolosi per la salute, ma i composti del cromo esavalente (cromati e bicromati) sono molto tossici se ingeriti o se i fumi vengono respirati. La dose letale di composti di cromo esavalente \u00e8, per esempio, nel caso del bicromato d'ammonio, per somministrazione orale LD50 &lt;190 (Cr6+) mg/kg nel ratto. Dimostra irritabilit\u00e0 primaria ed \u00e8 corrosivo sulla pelle e sulle mucose, pu\u00f2 essere mortale se assorbito anche attraverso la pelle e se ingerito; l'inalazione pu\u00f2 provocare spasmo dei bronchi, infiammazione ed edema della laringe e dei bronchi, polmonite chimica ed edema polmonare. Presenta frequentemente fenomeni di sensibilizzazione se inalato, e a contatto con la pelle. Si sospetta essere teratogeno ed \u00e8 classificato come cancerogeno per quasi tutti gli organismi viventi (tra cui anche gli esseri umani).\n Non \u00e8 dimostrato che una carenza di cromo influenzi eventualmente la capacit\u00e0 dell'insulina di regolare il livello di glucosio nel sangue. Diversamente da altri oligominerali, non \u00e8 stata trovata traccia di atomi di cromo in alcuna metalloproteina dotata di attivit\u00e0 biologica e neppure in altri composti attivi. Il ruolo del cromo nel metabolismo degli zuccheri resta dunque, per ora, un mistero o un fatto irrilevante.\nPoich\u00e9 molti composti del cromo sono stati e sono tuttora usati in colori, vernici e nella concia del cuoio, molti di essi si ritrovano oggi nel terreno e nelle falde acquifere in siti industriali abbandonati, che ora necessitano di decontaminazione e recupero ambientale.\nNel 1958 l'OMS consigli\u00f2 una concentrazione massima ammissibile per il cromo esavalente di 0,05\u00a0mg/l nell'acqua potabile, sulla base di misure di salvaguardia per la salute. Tale raccomandazione \u00e8 stata rivista molte volte, ma il valore fissato non \u00e8 mai stato elevato.\nA partire dal 1\u00ba luglio 2006 \u00e8 diventata obbligatoria la Direttiva della Comunit\u00e0 Europea 2002/95/CE (RoHS) che vieta l'utilizzo di cromo esavalente come componente nei rivestimenti anticorrosione in vari tipi di apparecchiature elettriche ed elettroniche.\nCromo trivalente.\nRisultati contrastanti di studi di tossicit\u00e0 subcronica, cronica e riproduttiva sui sali del cromo solubile (III) e sull'uomo impediscono di determinare il valore massimo di tossicit\u00e0.\nIl gruppo di esperti sulle vitamine e minerali del Regno Unito (EVM) ha definito non tossica una dose di 0,15\u00a0mg/kg di peso corporeo\u00a0/\u00a0giorno di cromo\u00a0(III) (o 10\u00a0mg\u00a0/\u00a0persona\u00a0/\u00a0giorno).\nL'OMS ha fissato il limite alla supplementazione di cromo a /\u00a0giorno.\nPi\u00f9 studi hanno affermato che il cromo picolinato monoidrato non \u00e8 mutageno o cancerogeno, con un ampio margine di sicurezza di 4-5 ordini di grandezza.L'US National Toxicology Programme (NTP) ha accertato nei ratti e topi l'assenza di danni al DNA per la somministrazione equivalente nell'uomo a 50\u00a0000\u00a0mg/kg della dieta per un periodo di due anni, molto pi\u00f9 alto della dose di 250\u00a0\u00b5g/giorno\nIntossicazione acuta.\nLa maggior parte dei composti del cromo esavalente sono irritanti per gli occhi, per la pelle e per le mucose, ed un'esposizione cronica ad essi pu\u00f2 causare danni permanenti agli occhi, se non adeguatamente curati. L'ingestione di liquidi contenenti cromo (accidentale o a scopo suicidario) provoca gravi gastroenteriti con nausea, dolori addominali, vomito e diarrea. A questa fase segue il danno epatico e renale e necrosi tubulare acuta con sviluppo di insufficienza renale acuta molto grave e possibile evoluzione verso l'exitus.\nIntossicazione cronica.\nIl cromo \u00e8 responsabile di una lunga serie di effetti tossici cronici. Tra questi i pi\u00f9 noti sono:\nIl cromo esavalente \u00e8 inoltre un famoso agente cancerogeno per gli esseri umani (gruppo I secondo IARC).\nEsiste infatti una estesa letteratura scientifica (vedi Bibliografia), dimostrante gli effetti cancerogeni del cromo (VI) sia in esperimenti di laboratorio che come casistica. Il cromo \u00e8 responsabile di:\nIndicatori di dose.\nPer stabilire la possibile esposizione al cromo, si deve procedere alla misurazione del cromo urinario prima e dopo il turno lavorativo. Questo semplice metodica permette di quantificare l'esposizione al tossico in soggetti con manifestazioni cliniche suggestive di intossicazione da cromo."}
{"id": "2739624", "revid": "298055", "url": "https://it.wikipedia.org/wiki?curid=2739624", "title": "Kennedy (personaggio)", "text": ""}
{"id": "2739627", "revid": "767487", "url": "https://it.wikipedia.org/wiki?curid=2739627", "title": "Beseech", "text": "I Beseech sono un gruppo gothic metal svedese formatosi a Bor\u00e5s nel 1992.\nBiografia.\nIl gruppo era inizialmente costituito da J\u00f6rgen Sj\u00f6berg (Voce), Andreas Wiik (Basso), Robert Sp\u00e5nglund (Chitarra), Klas Bohlin (Chitarra) e Morgan Gred\u00e5ker (Batteria).\nDa allora alcuni membri lasciarono il gruppo e vennero sostituiti. Dopo il loro primo Album:\"From a bleeding heart\", Nicklas Andersson divenne il nuovo batterista.\nIl gruppo inizi\u00f2 ad avere differenti idee circa il sound che i Beseech avrebbero dovuto avere, cos\u00ec J\u00f6rgen, Klas, Robert e Mikael decisero di continuare senza gli altri membri. Poco dopo Daniel Elofsson (Basso) e Jonas Str\u00f6mberg (Batteria) entrarono a far parte del gruppo.\nIn \"From a bleeding heart\" la voce femminile \u00e8 di Anna Andersson.\nIn \"Black Emotions\", fu invece Lotta H\u00f6glin la voce femminile. Lotta fu poi la cantante fissa dei Beseech.\nDopo il grande successo del tour con i Lacuna Coil e i Theatre of Tragedy, nel 2001, J\u00f6rgen lasci\u00f2 il gruppo per ragioni personali. Fu rimpiazzato da Erik Molarin che gi\u00e0 cantava con i Souls Highway. A dispetto della sua giovane et\u00e0 possedeva gi\u00e0 una voce potente che ben si adattava allo stile dei Beseech.\nLe prime registrazioni dei Beseech uscirono nel 1994 nella compilation: \"Sometimes Death Is Better\", pubblicata dalla casa discografica belga Shiver Records. Nel 1995 pubblicarono il loro terzo demo, a cui segu\u00ec il primo contratto con la label We Bite/Corrosion Records.\nLe registrazioni iniziarono nello Studio Mega con il produttore Christian Silver. Il risultato fu \"From a bleeding heart\". Sfortunatamente a causa della cattiva situazione economica in cui si trova la casa discografica non furono capaci di pubblicare l'album. Grazie all'aiuto del loro editore Anders M\u00f6r\u00e9n della Misty Music, terminarono il loro contratto con la We Bite/Corrosion. I Beseech decisero di comprare la master tapes e di cercare un nuovo contratto con un'altra etichetta, ricevettero alcune buone offerte prima di decidere di sottoscrivere un contratto con la Metal Blade Records.\n\"From a bleeding heart\" fu pubblicato nell'aprile 1998 da Metal Blade Records in tutto il mondo.\nDopo diverse negoziazioni con altre etichette, sottoscrissero un contratto internazionale con la Pavement Music. Le registrazioni del nuovo album \"Black Emotions\" iniziarono alla fine del 1999 e l'album fu pubblicato nella primavera del 2000.\nLa musica di quest'album venne definita dalla band stessa il loro capolavoro, il suono era maturato molto e in studio ebbero il tempo di sperimentare e testare le nuove sonorit\u00e0.\nDopo molto duro lavoro durante l'estate e la fine del 2000 riuscirono a fare un esteso tour attraverso l'Europa con i Lacuna Coil e i Theatre of Tragedy che dur\u00f2 da gennaio a febbraio del 2001. I Beseech ricevettero molte buone impressioni e critiche durante il tour nonostante non fossero un gruppo affermato.\nMalgrado un malfunzionamento del pulmino del tour, il gruppo riusc\u00ec a portare a termine il tour con solo un paio di esibizioni cancellate.\nNel 2000 i Beseech fecero anche il loro debutto in un film quando, \"Manmade Dreams\", \"Neon Ocean\" e \"Lunar Eclipse\" comparvero nella colonna sonora del film horror di serie B \"Alien Agenda 5- Alien Cospiracy\" distribuito da l'azienda canadese Brimstone Production.\nDopo molti problemi con la Pavement Music, era la fine del 2001 quando fu tempo di cercare una nuova etichetta discografica. Questa volta fu molto semplice per il gruppo ricevere delle buone offerte. Dopo il tour e il loro ultimo album \"Black Emotions\" molte etichette mostrarono il loro interesse. I Beseech scelsero di accettare cos\u00ec il contratto con la Napalm Records nel 2002.\nIl primo album uscito con la Napalm Records fu Souls Highway e fu pubblicato nel 2002. Questo disco diede ai Beseech un pubblico ancora maggiore di quanto avesse mai avuto. Souls Highway ricevette alcune buone recensioni sia in Svezia che all'estero.\nNel 2003 il chitarrista e compositore di vecchia data klas Bohlin decise di lasciare il gruppo per ragioni personali.\nNell'estate del 2003 i Beseech entrarono nuovamente nello Studio Mega per iniziare a registrare il loro quarto album che chiameranno \"Drama\". Lavorarono al progetto insieme col produttore Christian \"Bullen\" Silver un paio di mesi. L'album fu pubblicato nel 2004. Dopo un impegnativo festival estivo nel 2004 con solo un chitarrista, i Beseech arruolarono Manne Engstr\u00f6m (Fatal Embrace, Sundown, Cemetery). Col nuovo arrivato nella band, il gruppo inizi\u00f2 a scrivere nuove canzoni e presto le tracce presero forma e diventarono pi\u00f9 mature e complesse che mai. Dopo 6 mesi di registrazione \"Sunless Day\" vide la luce.\nPer presentare il nuovo album \"Sunless Days\" (pubblicato il 5 settembre 2005), fu lanciato un nuovo video completamente animato per la traccia \"Innerlane\"."}
{"id": "2739631", "revid": "203463", "url": "https://it.wikipedia.org/wiki?curid=2739631", "title": "Campionato europeo junior di scacchi", "text": ""}
{"id": "2739637", "revid": "399", "url": "https://it.wikipedia.org/wiki?curid=2739637", "title": "William Rufus Day", "text": "Biografia.\nFu il trentaseiesimo Segretario di Stato degli Stati Uniti, sotto il presidente degli Stati Uniti d'America William McKinley (25\u00ba presidente).\nLaureatosi all'universit\u00e0 del Michigan nel 1870, si trasfer\u00ec a Canton, Ohio, nel 1872, dove inizi\u00f2 la professione forense. Per 25 anni lavor\u00f2 come avvocato penalista e commerciale, occupandosi al contempo di politica nelle file del partito Repubblicano.\nDiventato amico e consigliere di McKinley, il futuro presidente, lo assistette nella sua carriera politica.\nDivenuto Presidente degli Stati Uniti, McKinley nomin\u00f2 Day \"Assistente Segretario di Stato\" sotto John Sherman. Sherman fu per\u00f2 in seguito considerato inefficace nel suo ruolo, e nell'aprile 1898 McKinley nomin\u00f2 al suo posto William Day.\nCinque mesi dopo, Day lasci\u00f2 il suo ruolo di Segretario di Stato per assumere la presidenza della \"Commissione di Pace Statunitense\", che doveva negoziare la fine della Guerra ispano-americana.\nNel 1903 fu nominato Giudice della Corte Suprema degli Stati Uniti.\nSi ritir\u00f2 dalla scena politica nel 1922, morendo poi l'anno seguente nell'isola Mackinac (Michigan). Il suo cadavere venne seppellito nel cimitero di \"West Lawn\" a Canton (Ohio)."}
{"id": "2739638", "revid": "204012", "url": "https://it.wikipedia.org/wiki?curid=2739638", "title": "William R. Day", "text": ""}
{"id": "2739641", "revid": "916580", "url": "https://it.wikipedia.org/wiki?curid=2739641", "title": "Pastore turkmeno", "text": ""}
{"id": "2739642", "revid": "709565", "url": "https://it.wikipedia.org/wiki?curid=2739642", "title": "HMS Phoebe (43)", "text": "La HMS \"Phoebe\" (Pennant number 43), quinta nave da guerra britannica a portare questo nome, \u00e8 stata un incrociatore leggero classe Dido della Royal Navy. Impostata nei cantieri Fairfield di Govan il 2 settembre 1937, venne varata il 25 marzo 1939 ed entr\u00f2 in servizio il 27 settembre 1940 in piena seconda guerra mondiale.\nServizio.\nNel Mediterraneo.\nAl momento dell'ingresso in servizio la \"Phoebe\" venne assegnata alla \"Home Fleet\", con compiti di scorta ai convogli di truppe in partenza per il Capo di Buona Speranza e successivamente per il Medio Oriente. Nell'aprile 1941 venne trasferita presso il 7\u00ba Squadrone incrociatori della \"Mediterranean Fleet\", bombardando Tripoli il 21 aprile e partecipando nelle settimane successive alle operazioni di evacuazione della Grecia e alla battaglia di Creta. Nei primi giorni di maggio partecip\u00f2 all'operazione Tiger, la scorta ad un convoglio che trasportava carri armati in Medio Oriente. In seguito oper\u00f2 in appoggio agli sbarchi in Siria nelle zone controllate dalla Francia di Vichy, venendo attaccata il 9 giugno da un sottomarino francese senza essere danneggiata. Nei mesi di luglio e agosto venne utilizzata per rifornire Tobruk e appoggiare le operazioni alleate in zona. Il 27 agosto venne colpita a dritta da un siluro lanciato da un aerosilurante italiano al largo di Bardia. Vari compartimenti della nave risultarono allagati a causa della falla nello scafo. Tornata ad Alessandria d'Egitto ricevette delle riparazioni temporanee per permetterle di trasferirsi negli Stati Uniti per ricevere quelle definitive. Giunse a New York il 21 novembre ed entr\u00f2 lo stesso giorno nei Brooklyn Navy Yard. Nel mese di maggio 1942 torn\u00f2 in patria per ricevere moderne apparecchiature radar. Dopo aver scortato in luglio un convoglio diretto a Freetown, in Sierra Leone, torn\u00f2 nel Mediterraneo per prendere parte all'Operazione Pedestal, nome in codice di un convoglio di rifornimenti diretto a Malta. Gli scontri con le forze dell'Asse durante questa operazione presero il nome di battaglia di mezzo agosto.\nIn Africa.\nNel mese di settembre venne trasferita nell'Atlantico meridionale con compiti di scorta ai convogli e di caccia alle corsare tedesche. Il 23 ottobre mentre era in rotta per Freetown venne colpita da un siluro lanciato dall'U-161 al largo di Pointe-Noire, nel Congo Belga. L'esplosione caus\u00f2 una grave falla, allagamenti e rese inutilizzabili le torrette prodiere. Rimasero uccisi nell'attacco circa 60 marinai, mentre altri tre morirono di malaria nei giorni immediatamente successivi. La nave venne fatta arenare per riparazioni temporanee che le permettessero un nuovo trasferimento negli Stati Uniti per riparazioni definitive, giungendo in cantiere il 15 gennaio 1943. Nel mese di luglio, tornata in patria, ricevette una nuova torretta \"A\" e pi\u00f9 moderni sistemi di controllo fuoco prima di essere riassegnata alla \"Home Fleet\". Nel mese di settembre partecip\u00f2 ad operazioni contro i convogli nemici lungo le coste francesi mentre in ottobre venne trasferita nel Mare Egeo in supporto alle forze alleate e per opporsi ad una possibile invasione tedesca delle isole. In dicembre, dopo la perdita delle isole oper\u00f2 con base a Malta appoggiando operazioni sulle coste italiane. Il 25 gennaio 1944 partecip\u00f2 allo sbarco di Anzio fornendo fuoco di artiglieria alle truppe da sbarco.\nIn Estremo Oriente.\nNel mese di marzo 1944 venne designata per il trasferimento in Estremo Oriente per l'utilizzo specialistico come nave controllo caccia, entrando quindi in cantiere ad Alessandria per subire le necessarie modifiche. Giunse a Trincomalee, sull'isola di Ceylon, il 2 giugno seguente unendosi al 4\u00ba Squadrone incrociatori. Nel mese di luglio scort\u00f2 le portaerei impegnate nell'attacco all'aeroporto di Sabang, sull'isola di Sumatra. Tra agosto e settembre rimase in cantiere per riparazioni partecipando il mese successivo agli attacchi alle isole Nicobare, utilizzati come diversivo per lo sbarco statunitense a Leyte, nelle Filippine. In novembre partecip\u00f2 come nave controllo caccia agli sbarchi a Arakan. Il mese successivo venne trasferita alla \"Eastern Fleet\" dopo la creazione della \"British Pacific Fleet\". Nel gennaio 1945 appoggi\u00f2 le operazioni anfibie in corso in Birmania e agli sbarchi anglo-indiani a Sittwe. Nel maggio seguente appoggi\u00f2 anche gli sbarchi a angoon, dirigendo anche le azioni dei caccia. Partecip\u00f2 anche a un pattugliamento al largo delle isole Andamane per bloccare ogni tentativo di rifornimento delle stesse e un'eventuale evacuazione giapponese. Nel mese di settembre copr\u00ec il passaggio nella baia del Bengala della flotta diretta ad invadere la Malaysia.\nNel dopoguerra.\nTerminato il conflitto la nave part\u00ec per la Gran Bretagna nello stesso mese di settembre 1945 giungendo a Chatham il 29 ottobre. Dopo un ciclo di lavori venne assegnata al Mediterraneo e rimase in servizio fino al 1952, quando venne trasferita in riserva. Venne venduta alla BISCO nel 1956 e la demolizione inizi\u00f2 a Blyth il 1\u00ba agosto nei cantieri Hughes Bolcow."}
{"id": "2739643", "revid": "77594", "url": "https://it.wikipedia.org/wiki?curid=2739643", "title": "HMS Phoebe (C43)", "text": ""}
{"id": "2739644", "revid": "119272049", "url": "https://it.wikipedia.org/wiki?curid=2739644", "title": "If You Can Dream", "text": "If You Can Dream (Se puoi sognar) \u00e8 la prima canzone ideata appositamente per il franchise Principesse Disney. \u00c8 stata scritta, prodotta e arrangiata da Robbie Buchanan e Jay Landers, e pubblicata per la prima volta nell'album \"Disney Princess: The Ultimate Song Collection\".\nIl video.\nIl videoclip della canzone \u00e8 un \"collage\" dei film \"Biancaneve e i sette nani\", \"Cenerentola\", \"La bella addormentata nel bosco\", \"La sirenetta\", \"La bella e la bestia\", \"Aladdin\", \"Pocahontas\" e \"Mulan\".\nVersione alternativa.\nNello show sul ghiaccio Princess Wishes Disney, il verso \"The colors of the wind will lead my heart right back to you\" (Mio cuor \u00e8 pitturare con il vento i suoi color) \u00e8 stato cambiato in \"The music of romance will lead my heart right back to you\" (Mio cuor \u00e8 pitturare con musica i suoi color), poich\u00e9 non appare Pocahontas."}
{"id": "2739645", "revid": "486946", "url": "https://it.wikipedia.org/wiki?curid=2739645", "title": "HMS Nigeria (C60)", "text": ""}
{"id": "2739652", "revid": "287204", "url": "https://it.wikipedia.org/wiki?curid=2739652", "title": "Club de B\u00e1squetbol Bucaneros de Campeche", "text": "I Bucaneros de Campeche sono una societ\u00e0 cestistica avente sede a San Francisco de Campeche, in Messico. Fondata nel 2006, gioca nel campionato messicano.\nDisputa le partite interne nel Gimnasio Manuel Prego Galera, che ha una capacit\u00e0 di 1.500 spettatori."}
{"id": "2739653", "revid": "260676", "url": "https://it.wikipedia.org/wiki?curid=2739653", "title": "Sorellastre", "text": "Le due sorellastre sono personaggi immaginari della fiaba di Charles Perrault e dei fratelli Grimm \"Cenerentola\". Sono le due figlie della crudele matrigna di Cenerentola, che la trattano con disprezzo.\nNella versione di Perrault una si chiama Javotte, diminutivo francese di Genevi\u00e8ve.\nStoria originale.\nNella fiaba originale di Perrault, le due sorellastre sono le figlie di una donna vedova che sposa in seconde nozze il padre di Cenerentola. Dopo il matrimonio, Cenerentola viene schiavizzata dalla matrigna e dalle sue figlie. Costoro, sentendosi superiori a lei, la odiano al punto di chiamarla solo col nomignolo \"Cenerentola\", dalla cenere di cui la ragazza si sporca pulendo il camino e dalle pentole che usa per cucinare il cibo alle due sorellastre e alla matrigna.\nLe due sorellastre cercano poi di impedire a Cenerentola di partecipare al ballo organizzato dal re, durante il quale il principe avrebbe scelto la sua promessa sposa, e al quale loro e la madre partecipano. Nonostante il divieto, Cenerentola riesce a recarsi a corte e a ballare con il principe grazie all'aiuto di un incantesimo della fata madrina. Poich\u00e9 l'effetto dell'incantesimo \u00e8 destinato a svanire proprio a mezzanotte, Cenerentola deve fuggire di corsa al rintocco, ma, nella fuga, perde una scarpina di cristallo. Il principe, ormai innamorato, trova la scarpina e proclama che sposer\u00e0 la ragazza capace di calzarla. Il giorno successivo, alcuni incaricati del principe girano dunque per il regno facendo provare la scarpina di cristallo a tutte le ragazze in et\u00e0 da marito, incluse le sorellastre di Cenerentola. Alla fine, sinceramente pentite di tutto il male che le hanno fatto, riescono a farsi perdonare da Cenerentola, che le accoglie al palazzo reale e le fa sposare a due grandi nobili di corte.\nNella versione dei Grimm, al contrario, sono state false e crudeli fino alla fine, tanto da dover subire la tremenda ira della loro principessa. Dame corrotte e accecate dall'avidit\u00e0, disposte a tutto per sposare il principe, si macchiano addirittura di alto tradimento verso la corona, poich\u00e9 la madre le spinge a cercare di ingannarlo tagliandosi rispettivamente le dita dei piedi e il tallone per cercare di indossare la scarpetta d'oro, non avendo pi\u00f9 bisogno di andare a piedi quando una di loro sar\u00e0 regina. Ma durante la strada verso il castello vengono entrambe smascherate da due colombi bianchi dal paradiso, fedeli amici e servitori di Cenerentola, che avvisano il principe del sangue sulle calze. Allorch\u00e9 Cenerentola riesce a provare la propria identit\u00e0 senza alcun sotterfugio, come la madre rimangono inorridite e impallidiscono dalla rabbia: l'avrebbero uccisa se il principe non l'avesse portata via con s\u00e9. Il giorno delle nozze reali, anche se zoppe per le automutilazioni, si fanno avanti come damigelle d'onore, con la speranza di conquistare il favore della futura regina e dividere con lei le sue fortune, ma questa volta non sfuggono alla sua spietata vendetta, che non le fa uccidere ma chiama in chiesa i due magici colombi per attaccare i loro volti, mutilandone la bellezza e strappando loro gli occhi, condannandole per il resto della loro vita da mendicanti cieche come giusta punizione per il loro comportamento diabolico. Mentre la loro padrona cammina lungo la navata, i colombi cavano un occhio a ciascuna, ma le sorellastre non si arrendono e cos\u00ec, avendo gettato via la loro ultima possibilit\u00e0 di redimersi, quando escono dalla chiesa al termine del matrimonio, cavano loro anche l'occhio rimanente.\nAdattamenti.\nLe sorellastre appaiono in diversi adattamenti della fiaba:\nVersione Disney.\nLe sorellastre appaiono negli adattamenti animati della Disney, in cui sono chiamate Anastasia e Genoveffa Tremaine (\"Anastasia e Drizella Tremaine\" in originale):\nIn \"Cenerentola\", Anastasia e Genoveffa sono introdotte nel film quando la loro madre, Lady Tremaine, rimasta vedova, si risposa con il padre di Cenerentola, un nobile vedovo. Entrambe risultano piuttosto brutte, sciocche e prive di qualsiasi grazia in confronto alla dolce e tenera Cenerentola, quasi loro coetanea. Dopo la morte del padre di Cenerentola, la madre ridusse quest'ultima a fare da domestica nel suo stesso castello, e le due sorelle iniziarono ad approfittare di questa cosa per schiavizzarla e per maltrattarla insieme alla loro madre.\nNel seguito \"Cenerentola II - Quando i sogni diventano realt\u00e0\", compaiono nell'episodio \"Anastasia innamorata\" dove Anastasia si innamora di un fornaio. Sua sorella Genoveffa e la loro madre non sono d'accordo. Cenerentola aiuta Anastasia a imparare a sorridere e a imporre la propria volont\u00e0 alla madre.\nNel terzo film, \"Cenerentola - Il gioco del destino\", ambientato un anno dopo la storia del primo film, Anastasia vuole trovare l'amore. Ruba la bacchetta della Fata Smemorina, ma accidentalmente la pietrifica. Lady Tremaine ne approfitta, mandando indietro il tempo e facendo in modo che una delle due sorelle sposi il principe con l'inganno. La sorella in questione \u00e8 Anastasia, che viene portata a palazzo, ma dimostra di essere poco adatta alla vita di palazzo, infatti inizia a divorare subito la torta di nozze con venticinque piani insieme alla sorella. Anche il principe pensa che non sia lei la ragazza che ha ballato con lui al ballo. Ma la matrigna lo ipnotizza, facendogli credere che sia stata appunto Anastasia a danzare con lui. Scopre la verit\u00e0 grazie a Giac e GasGas. Per\u00f2 durante il matrimonio Anastasia (trasformata in Cenerentola) ammette di non volerlo come sposo e insieme a lei libera la fatina. Nel finale del film si vedono dei quadri rappresentanti il futuro dei personaggi e che lascia suggerire che Anastasia incontrer\u00e0 comunque il fornaio riuscendo a coronare il suo sogno d'amore.\nLe sorellastre appaiono anche nella serie televisiva \"House of Mouse - Il Topoclub\".\nKingdom Hearts.\nAnastasia e Genoveffa fanno delle brevi comparse nel videogioco \"Kingdom Hearts Birth by Sleep\", nel mondo \"Il castello dei sogni\" (Castle of Dreams), riempiendo di commissioni Cenerentola."}
{"id": "2739654", "revid": "767487", "url": "https://it.wikipedia.org/wiki?curid=2739654", "title": "Ordine di San Giorgio (Regno d'Ungheria)", "text": "L'Ordine di San Giorgio (in ungherese: \" Szent Gy\u00f6rgy-lovagrend\") fu il primo ordine cavalleresco dell'Europa Centrale e fu istituito nel 1326 da Carlo I d'Ungheria.\nAll'Ordine furono assegnati inizialmente 50 cavalieri. I nuovi membri potevano essere iscritti solo con l'unanime accettazione degli altri membri e dovevano giurare fedelt\u00e0 alla monarchia ungherese. La divisa degli appartenenti all'ordine era un mantello nero dotato di cappuccio e recante una scritta in lingua latina.\nL'Ordine dur\u00f2 solo un breve periodo."}
{"id": "2739657", "revid": "1718925", "url": "https://it.wikipedia.org/wiki?curid=2739657", "title": "Sound", "text": ""}
{"id": "2739658", "revid": "106908", "url": "https://it.wikipedia.org/wiki?curid=2739658", "title": "Dig-It", "text": "La Dig-It International Records S.r.l. \u00e8 stata una casa discografica attiva dagli anni '70 alla fine degli anni '90.\nStoria.\nFondata, dapprima solo come casa di edizioni musicali, agli inizi degli anni '70 da Pippo La Rosa, Claudio Damiani, Vitaliano Caruso ed Eugenio Del Sarto, la Dig-It ha pubblicato, nel corso degli anni, dischi di artisti come Mario Tessuto, Umberto Napolitano, Ivan Graziani, Vanna Brosio, Gian Pieretti e Cocky Mazzetti.\nDa sottolineare in questi anni la collaborazione attiva del maestro Caruso, che oltre a seguire la produzione artistica di svariati artisti dell'etichetta come ad esempio gli ABBA, firm\u00f2 anche alcuni dei successi e che qualche anno pi\u00f9 tardi sar\u00e0 alla guida dell'UNCLA, l'Unione Nazionale Compositori Librettisti Autori.\nLa \"Dig-It\" ha spaziato in vari generi, dal pop melodico alla disco music; uno dei maggiori successi dell'etichetta \u00e8 stato, nel 1976, \"15 anni\", incisa dal gruppo I vicini di casa.\nPer la distribuzione si \u00e8 affidata, per molto tempo, alla Dischi Ricordi.\nLa \"Dig-It\" distribu\u00ec inoltre in Italia alcune etichette estere; tra i nomi pubblicati in Italia i pi\u00f9 noti sono senza dubbio gli ABBA.\nI primi dischi furono stampati con una etichetta con due emisferi, bianco sopra e rosso sotto: successivamente l'etichetta fu sostituita da una foto che ritraeva pale picconi e cappelli da minatori. Questa scelta alludeva al nome dell'etichetta, infatti in lingua inglese \"dig it\", oltre a essere un'esortazione, corrisponde letteralmente al verbo \"scavare\" (\"to dig\").\nFra le prime produzioni, i cosiddetti dischi da juke box: nel 1972 venne pubblicato il 45 giri Lady Lay / Tira Tira rispettivamente di Pierre Groscolas e de l'Armata Brancaleone, in base alla logica di pubblicare un successo di un autore diverso per ogni lato.\nLa produzione fu notevole; negli anni '90 l'etichetta si convert\u00ec anche alla produzione e distribuzione della cosiddetta Eurodance, musica dance commerciale - anche tramite una serie di sottoetichette. In tale genere di musica, non occorreva pi\u00f9 l'esistenza di studi di registrazione, considerando che il prodotto musicale veniva fornito gi\u00e0 completo e mixato dagli autori, spesso dj di discoteca.\nL'esperienza della Dig-It si concluse, senza clamore, negli anni '90, con una serie di ordinanze e la finale chiusura. L'ultima produzione originale conosciuta \u00e8 la compilation \"Venerd\u00ec '70 Vol. 2\" del 1997, una raccolta con numero di catalogo DLP 11030, pubblicata anche su cassetta e CD (DCD 11130) presentata da Claudio Cecchetto e Radio Capital. Successivamente, le produzioni della Dig-it diventano difficilmente identificabili; vengono certamente pubblicati molti mix (in parte solo promo, ad uso discoteca) spesso - come altri dischi - su licenza, al modo di ristampe di vecchi dischi, sempre su licenza. Fra il 1997 ed il 1999 moltissimi sono i titoli \"mix\" o \"raccolta\"; l'ultimo \u00e8 dei Sugarhill Gang : Rapper's Delight, una canzone del 1979, pubblicata da Dig-It nel 1999.\nL'ultima sede della \"Dig It International\" fu a Milano in via Mecenate, strada nota per aver ospitato le sedi di altre famose etichette \"minori\" come la New Music International, Discomagic, Dancework SRL. Nella stessa zona c'erano anche case come la D.V. More, Level One.\nLa \"Dig-It\" negli ultimi tempi, in un tentativo di limitare i costi fissi, si spost\u00f2 per breve tempo al numero 15 di via Fantoli, sempre a Milano.\nDal 2009 riprende l'attivit\u00e0 - solo virtuale, attraverso l'emissione di files audio - della Dig-It, con il graduale passaggio dei brani ad una nuova azienda, la \"Dig It Al Mark\" prima, e \"Digital Dig-it\" poi, entrambe intese come entit\u00e0 connesse a Dig-it. Dal 2013 non risulta pi\u00f9 alcuna attivit\u00e0.\nPrincipali dischi pubblicati.\nLa datazione \u00e8 presa dall'etichetta del disco, sul vinile o sulla copertina; qualora nessuno di questi elementi avesse una datazione, il riferimento \u00e8 preso dalla numerazione del catalogo.\nRiferimenti.\nhttps://www.discogs.com/label/Dig+It+International\nhttps://www.discogs.com/Various-Venerdi-70-Vol-2/release/340185\nDig It International Records s.r.l., 80/92\nDig It International s.r.l., 354/95;386/96, 928/03\nhttp://www.scribd.com/doc/49679579/INDICE-DELLE-PARTI-DELLA-GIURISPRUDENZA-PUBBLICATA-bis\nhttp://www.music-boss.com/case_discografiche_lombardia.htm"}
{"id": "2739659", "revid": "109138564", "url": "https://it.wikipedia.org/wiki?curid=2739659", "title": "Stephan Danailov", "text": "\u00c8 famoso in Italia per aver interpretato, in tutte le stagioni della fiction \"Un caso di coscienza\", il ruolo del \u201cdetective\u201d Virgilio, investigatore al servizio presso lo studio legale di Rocco Tasca.\nCarriera.\nDanailov \u00e8 molto attivo nel mondo del cinema, sia in Italia, sia in Bulgaria. Dopo aver preso parte a vari lavori in patria,nel 1995 appare nella serie La piovra 7- Indagine sulla morte del commissario Cattani dove ricopre il ruolo del faccendiere Nazareno Marciano detto \"Nuzzo\", nel 1997 interpreta il boss della Sacra Corona Unita Vincenzo Grumo nella miniserie \"Racket\" con Michele Placido ma in Italia \u00e8 diventato celebre qualche anno dopo attraverso la fiction \u201cUn caso di Coscienza\u201d. Nel settembre 2013 va in onda la quinta stagione di Un caso di coscienza, di cui l'attore bulgaro \u00e8 nuovamente protagonista.\nIn politica.\nStephan Danailov \u00e8 stato, inoltre, ministro della cultura nel suo paese; ricopre tale carica dall'agosto 2005 fino al luglio 2009.\nRecentemente, ha partecipato alla manifestazione organizzata al Palazzo delle Esposizioni di Roma dall'Istituto Bulgaro di Cultura per promuovere e diffondere la conoscenza e l'integrazione culturale attraverso il cinema. Un percorso costituito dalle immagini di una cinematografia di grande fascino e maturit\u00e0, con alcune significative riflessioni di carattere politico.\nHa inaugurato una miniatura della famosa \u201cChiesa di Santo Stefano dei Bulgari\u201d, affermando che, vista l'importanza della mostra dedicata, sarebbe stato meglio usare una grande area, come una parte dell'aeroporto di Sofia-Vrazhdebna.\nDanailov ha anche fatto stanziare 25 milioni di euro per la costruzione e lo sviluppo regionale di varie opere e lavori pubblici."}
{"id": "2739662", "revid": "287204", "url": "https://it.wikipedia.org/wiki?curid=2739662", "title": "Bahai", "text": ""}
{"id": "2739663", "revid": "599013", "url": "https://it.wikipedia.org/wiki?curid=2739663", "title": "Dig It", "text": ""}
{"id": "2739665", "revid": "1272592", "url": "https://it.wikipedia.org/wiki?curid=2739665", "title": "Espero katolika", "text": "Espero katolika (\"Speranza cattolica\") \u00e8 una rivista esperantista fondata nel 1903, rivolta ai cattolici che parlano la lingua internazionale esperanto.\n\u00c8 la pi\u00f9 antica rivista in lingua esperanto tuttora pubblicata: dal 1903 ad oggi ha interrotto le pubblicazioni solo nel corso delle due guerre mondiali.\nPrimo redattore fu il sacerdote Emile Peltier, di Tours (Francia). Gi\u00e0 nel 1902 sotto il titolo Espero Katolika furono pubblicati dei testi in Esperanto nella rivista francese \"L'Aube\". Su proposta di un altro esperantista cattolico francese, Henri Auroux, che spingeva per un'autonoma organizzazione dei cattolici nel quadro del movimento esperantista, Peltier diede alle stampe il primo numero della rivista nell'ottobre 1903.\nUna malattia lo uccise ben presto: Peltier mor\u00ec a Lourdes nel 1909, ad appena 39 anni di et\u00e0.\nNel corso dei decenni di vita, la rivista ha ricevuto molteplici segni di supporto da parte delle autorit\u00e0 della Chiesa cattolica. Uno dei vanti \u00e8 di aver avuto in copertina ben 3 cardinali, successivamente diventati pontefici della Chiesa cattolica.\nPer due redattori - Juan Font i Giralt e Max Metzger - \u00e8 in corso la causa di beatificazione presso la Chiesa cattolica.\nL'attuale redattore \u00e8 Carlo Sarandrea."}
{"id": "2739666", "revid": "80598", "url": "https://it.wikipedia.org/wiki?curid=2739666", "title": "Dig-It International Records", "text": ""}
{"id": "2739667", "revid": "80598", "url": "https://it.wikipedia.org/wiki?curid=2739667", "title": "Dig It International s.r.l.", "text": ""}
{"id": "2739668", "revid": "80598", "url": "https://it.wikipedia.org/wiki?curid=2739668", "title": "Dig It International", "text": ""}
{"id": "2739671", "revid": "287204", "url": "https://it.wikipedia.org/wiki?curid=2739671", "title": "Codex Nitriensis", "text": "Il Codex Nitriensis (Gregory-Aland: R o 027; Soden: \u03b5 22) \u00e8 un manoscritto onciale in greco datato paleograficamente al VI secolo e contenente il \"Vangelo secondo Luca\".\nDescrizione.\nIl codice contiene 13 spessi fogli di pergamena di 29,5 per 23,5\u00a0cm, contenenti un testo lacunoso del \"Vangelo secondo Luca\". Scritta in due colonne per pagina, 25 righe per colonna, a grandi lettere onciali.\nContiene tavole dei sezioni ammoniane, ma senza alcun riferimento ai canoni eusebiani.\nSi tratta di un palinsesto. Il testo inferiore dello stesso manoscritto contiene l\"'Iliade\" e il \"Vangelo secondo Luca\" (027), entrambi del VI secolo, e gli \"Elementi\" di Euclide del VII od VIII secolo. Il testo superiore contiene il trattato in siriaco di Severo di Antiochia \"contro Joannes Grammaticus\" scritto nell'VIII o IX secolo.\nCritica testuale.\nIl testo del codice \u00e8 rappresentativo del tipo testuale bizantino, con un numero consistente (circa il 20%) di lezioni differenti (di solito alessandrine). Kurt Aland lo ha collocato nella Categoria V.\nIl manoscritto manca dei versetti relativi all'agonia di Ges\u00f9 al Getsemani (\"Vangelo secondo Luca\" 22:43-44).\nStoria.\nIl codice \u00e8 conservato presso la British Library (Add. 17211) a Londra."}
{"id": "2739678", "revid": "1537043", "url": "https://it.wikipedia.org/wiki?curid=2739678", "title": "Strada comunale", "text": "Le strade comunali italiane si sviluppano all'interno del territorio di un determinato comune. Esse possono essere strade di propriet\u00e0 del comune (interno dei centri abitati) oppure strade gestite dal comune (fuori dai centri abitati).\nAssunto che le strade urbane all'interno dei centri abitati sono tutte di propriet\u00e0 del comune, rimane inteso che le strade extraurbane fuori dai centri abitati sono da ritenersi comunali quando: \nGli elementi utili a far presupporre che una strada sia di propriet\u00e0 comunale sono: la sua ubicazione all'interno dei centri abitati, la sua denominazione nella toponomastica e di conseguenza nelle mappe catastali, la sua numerazione civica, presenza di illuminazione e raccolta delle acque, essere costantemente manutenzionata da parte dell'ente comunale.\nClassificazione.\nStrada comunale \u00e8 una classificazione amministrativa delle strade. Di conseguenza le strade comunali possono essere classificate a loro volta in base ai parametri tecnici-costruttivi."}
{"id": "2739680", "revid": "339392", "url": "https://it.wikipedia.org/wiki?curid=2739680", "title": "Rich Stadium", "text": ""}
{"id": "2739681", "revid": "81195", "url": "https://it.wikipedia.org/wiki?curid=2739681", "title": "Parte per miliardo", "text": ""}
{"id": "2739683", "revid": "339392", "url": "https://it.wikipedia.org/wiki?curid=2739683", "title": "Cantina Tollo-Alexia Alluminio", "text": ""}
{"id": "2739684", "revid": "628767", "url": "https://it.wikipedia.org/wiki?curid=2739684", "title": "Guerre di Galizia-Volinia", "text": "Le guerre di Galizia\u2013Volinia furono diverse guerre di successione, combattute fra gli anni 1340\u20131392 per stabilire la successione al trono del Principato di Galizia-Volinia. Dopo che Boleslaw-Jurij II venne avvelenato da alcuni nobili locali nel 1340, sia il Granducato di Lituania che il Regno di Polonia avanzarono dei diritti sul principato. Dopo un prolungato conflitto, la Galizia\u2013Volhynia venne divisa fra Polonia che acquis\u00ec la Galizia) e la Lituania che ebbe la Volinia, ed il principato cess\u00f2 di esistere come stato indipendente. Le due nazioni si spartirono un territorio di circa 52.000\u00a0km\u00b2 con una popolazione di circa 200.000 abitanti.\nAntefatto.\nI fratelli Andrea di Galizia e Lev II di Galizia morirono nel 1323, senza lasciare alcun erede maschio al trono del Principato di Galizia-Volinia. Invece di proporre suo figlio Liubartas (che aveva sposato la figlia di Andrea) causando una guerra con la Polonia, Gediminas propose un compromesso a Ladislao I di Polonia. Entrambi furono d'accordo nel porre sul trono Boleslaw-Jurij II, nipote di Lev II e Andrea. Boleslaw-Jurij era figlio di Trojden I di Masovia della dinastia Piast, cugino di Ladislao I e nipote di Gediminas, a sua volta figliastro di Venceslao (Wac\u0142aw) di P\u0142ock. Per stringere il compromesso Boleslao venne fidanzato ad Eufemia, figlia di Gediminas. Boleslao fin\u00ec avvelenato nell'aprile del 1340 da alcuni nobili locali che intravidero una crescita dell'influenza polacca e boema sulla Corte. Boleslaw non lasci\u00f2 eredi e la sua morte gener\u00f2 confusione nella regione.\nConflitto.\nPrima fase.\nA pochi giorni dalla morte di Boleslaw, Casimiro III di Polonia invase il principato per tutelare i mercanti cattolici polacchi dagli attacchi a Leopoli. Nel giugno 1340 Casimiro ritorn\u00f2 poi con un grande esercito. Dopo quattro settimane raggiunse un accordo con alcuni nobili locali ed il loro capo Dmitry Detko: in cambio dei loro servigi, i nobili locali avrebbero ottenuto protezione dal re polacco. Comunque, ebbe vita breve. I dati sono scarsi ma sembra che la Galizia\u2013Volhynia venne spartita fra i lituani (Liubartas regn\u00f2 in Volhynia ed il suo capoluogo Volodymyr-Volyns'kyj) ed i nobili locali (Detko regn\u00f2 sulla Galizia). Durante l'inverno 1340\u20131341, il Khanato dell'Orda d'Oro (probabilmente con l'aiuto dei lituani) attacc\u00f2 la Polonia e prese Lublino giustificando l'azione con il diminuito versamento dei tributi della municipalit\u00e0 a Mongol khan. L'azione indebol\u00ec l'influenza della Polonia sul principato. Eufemia, vedova di Boleslaw, venne gettata nella Vistola nell'inverno 1342 per toglierla di mezzo nella lotta per la successione. Detko, che brig\u00f2 per mettere polacchi, lituani e mongoli uno contro l'altro, scomparve dalle croniche nel 1344. Nello stesso anno, scoppi\u00f2 un nuovo conflitto fra Polonia e Lituania ma venne subito appianato da un trattato di pace: la Volhynia venne assegnata a Liubartas e la Galizia a Casimiro.\nSeconda fase.\nDopo che i lituani vennero battuti nella battaglia di Str\u0117va dai Cavalieri Teutonici nel 1348, Liubartas perse tutti i territori ad eccezione dell'est della Volinia con Lutsk che pass\u00f2 a Casimiro ed al suo alleato Luigi I d'Ungheria (a Luigi vennero promessi i territori se Casimiro fosse morto senza lasciare un erede). I fratelli di Liubartas, Algirdas e K\u0119stutis, organizzarono diverse spedizioni contro la Polonia e la Rutenia Rossa. I lituani si allearono con la Russia: Liubartas spos\u00f2 una figlia di Konstantin di Rostov, un parente di Simeone di Russia, e Algirdas spos\u00f2 Uliana di Tver', cognata di Simeone. Nella primavera del 1351, Lubartas venne fatto prigioniero da Luigi, me venne poi rilasciato in estate dopo un accordo intervenuto con K\u0119stutis. L'accordo fin\u00ec presto e seguirono ulteriori attacchi militari nel 1352. Un altro accordo, pi\u00f9 favorevole ai lituani, venne firmato nell'autunno 1352: Lubartas ricevette non solo Volinia e Podolia, ma anche Belz e Che\u0142m. Comunque, gi\u00e0 nel 1353 Liubartas attacc\u00f2 di nuovo. Casimiro rispose organizzando una vasta campagna contro la i pagani lituani con uno speciale permesso del papa Innocenzo VI. Dopo che la campagna non raggiunse i risultati sperati, Casimiro decise di stipulare un'alleanza con i lituani.\nNel 1366, Casimiro, alleato con Siemowit III di Masovia e nipote di Liubartas, riprese la guerra. Poich\u00e9 Algirdas fu coinvolto nel conflitto e K\u0119stutis combatt\u00e9 con i Cavalieri Teutonici, Liubartas dovette combattere da solo e venne sconfitto. Nell'autunno del 1366 venne firmato un nuovo trattato: Liubartas mantenne soltanto la Volinia orientale con Lutsk e divenne dipendente dalla Polonia (avrebbe dovuto rimanere neutrale in caso che la Polonia avesse attaccato la Lituania). Casimiro ricompens\u00f2 gli alleati: Yuri, figlio di Karijotas, ricevette Che\u0142m, suo fratello Alessandro Volodymyr-Volyns'kyj, e Yuri, figlio di Narimantas, continu\u00f2 a regnare su Belz.\nTerza fase.\nNel 1370 Liubartas si avvantaggi\u00f2 della morte di Casimiro e conquist\u00f2 tutta la Volinia, compresa Volodymyr-Volyns'kyj. Fra il 1370 ed il 1387 la Galizia venne governata dalla corona ungherese. Luigi d'Ungheria nomin\u00f2 Ladislao II di Opole (W\u0142adys\u0142aw Opolczyk) suo reggente nella regione. Nel 1376 riprese la guerra: Liubartas, K\u0119stutis, e Yuri di Belz attaccarono Sandomierz e Tarn\u00f3w, giungendo fino a Cracovia e facendo molti prigionieri.\nDopo ritorsione di Luigi, Liubartas dovette giurare lealt\u00e0 all'Ungheria ed i suoi figli vennero tenuti in ostaggio. Liubartas poteva aspettarsi un piccolo aiuto dalla Lituania ma suo fratello Algirdas mor\u00ec nel 1377. Nel 1378 Luigi leg\u00f2 direttamente la Galizia al Regno d'Ungheria. Dopo la morte di Luigi nel 1382, Liubartas conquist\u00f2 i castelli dominati dagli ungheresi (incluso Kremenets e Przemy\u015bl), ma non riprese una guerra su larga scala. In quel tempo Lituania, Polonia, e Ungheria, tutti e tre contendenti principali per l'acquisizione del principato di Galizia-Volhynia, vennero a trovarsi in dispute relative a successione dinastiche. I nobili polacchi incoronarono l'ungherese Jadwiga (Edvige) di Polonia come loro regina ed invitarono il lituano Jogaila a divenire suo marito. Jadwiga e Jogaila firmarono l'Unione di Krewo nel 1385, creando un'unione personale tra Polonia e Lituania. Nel 1387 Jadwiga unific\u00f2 Galizia a Polonia.\nLiubartas mor\u00ec ca. nel 1384 e gli succedette suo figlio F\u00ebdor. Jogaila limit\u00f2 la sovranit\u00e0 di F\u00ebdor in Volhynia. Jogaila, sperando di riconciliarsi con suo cugino Vitoldo dopo la guerra civile lituana (1381\u20131384) promise Lutsk e Volodymyr-Volyns'kyj a Vitoldo. Comunque, ci\u00f2 non plac\u00f2 la collera di Vitoldo che cerc\u00f2 di riguadagnare Trakai ed il potere nel Granducato di Lituania, ed egli diede inizio alla guerra civile lituana (1389\u20131392). La guerra fin\u00ec col l'accordo di Ostr\u00f3w del 1392 che fiss\u00f2 la spartizione della Galizia-Volinia: la Polonia prese la Galizia mentre la Lituania ebbe il controllo sulla Volinia."}
{"id": "2739685", "revid": "24823", "url": "https://it.wikipedia.org/wiki?curid=2739685", "title": "Ericsson Stadium", "text": ""}
{"id": "2739686", "revid": "339392", "url": "https://it.wikipedia.org/wiki?curid=2739686", "title": "Cantina Tollo-Alexia Alluminio Italia", "text": ""}
{"id": "2739687", "revid": "767487", "url": "https://it.wikipedia.org/wiki?curid=2739687", "title": "K2 - Sogno e destino", "text": "K2 - Sogno e destino (\"K2 - Traum und Schicksal\") \u00e8 un film documentario del 1989 di Kurt Diemberger sulla spedizione al K2 del 1986 da parte dello stesso Diemberger e di Julie Tullis, Alfred Imitzer, Hannes Wieser, Willi Bauer e Dobros\u0142awa Miodowicz-Wolf.\nRiconoscimenti.\nIl film ha vinto il premio \"Genziana d'oro\" al festival di Trento del 1989."}
{"id": "2739688", "revid": "339392", "url": "https://it.wikipedia.org/wiki?curid=2739688", "title": "Cantina Tollo-Carrier", "text": ""}
{"id": "2739689", "revid": "1516566", "url": "https://it.wikipedia.org/wiki?curid=2739689", "title": "Club de B\u00e1squetbol Soles de Mexicali", "text": "I Soles de Mexicali sono una societ\u00e0 cestistica avente sede a Mexicali, in Messico. Fondata nel 2005, gioca nel campionato messicano.\nDisputa le partite interne nell'Auditorio del Estado, che ha una capacit\u00e0 di 4.400 spettatori."}
{"id": "2739691", "revid": "1543377", "url": "https://it.wikipedia.org/wiki?curid=2739691", "title": "James Edward Oglethorpe", "text": "Era figlio di Sir Theophilus Oglethorpe (1650 \u2013 1702) di Westbrook Place, Godalming nella contea del Surrey.\nBiografia.\nEntr\u00f2 nel Collegio di Corpus Christi ad Oxford nel 1714 ma lo lasci\u00f2 nel medesimo anno per entrare nell'esercito del principe Eugenio di Savoia. Grazie ai buoni uffici di John Churchill, I duca di Marlborough, divenne aiutante di campo del principe e durante la Guerra austro-turca dal 1716 al 1718 si distinse nei combattimenti contro le truppe dell'Impero ottomano, particolarmente nell'assedio di Belgrado del 1717.\nDopo il suo rientro in Inghilterra fu eletto nelle liste dei Tories come deputato del Parlamento per Haslemere nel 1722. Egli propose la creazione di una colonia nell'America settentrionale che potessero ospitare i poveri debitori insolventi ed i protestanti perseguitati nel Continente. La colonia avrebbe dovuto essere costituita fra la Carolina del Sud e la Florida spagnola, allora facente parte dell'impero coloniale spagnolo.\nFondazione della Georgia.\nOglethorpe salp\u00f2 con la nave \"Anne\" nel 1732 e giunse 88 giorni dopo a Charleston, sistemandosi nei pressi dell'attuale Savannah in Georgia, il 12 febbraio 1733.\nEgli tratt\u00f2 con la trib\u00f9 pellerossa locale dei Muscogee (Creek) per avere terre a disposizione ed eresse una serie di fortificazioni difensive, fra le quali \"Fort Federica\", i cui resti sono a tutt'oggi visitabili.\nTornato in Inghilterra fece in modo che la schiavit\u00f9 fosse bandita dalla Georgia. Ad Oglethorpe ed ai suoi colleghi soci fu assegnata un concessione regale per la provincia della Georgia fra il fiume Savannah e l'Altamaha.\nLa Georgia era una zona-chiave che stava fra due colonie. Fu un'idea di Oglethorpe quella che i carcerati per debiti fossero liberati e mandati in Georgia. Sebbene si sia spesso ripetuto che la Gran Bretagna si sarebbe cos\u00ec liberata di elementi indesiderabili, erano proprio i \"poveri preziosi\" che Oglethorpe desiderava avere in Georgia. Alla fine per\u00f2 furono pochi quelli di costoro che si trasferirono col\u00e0, mentre fra i coloni si annoverarono scozzesi dotati di spirito pionieristico, poveri commercianti ed artigiani inglesi, profughi per motivi religiosi provenienti da Svizzera, Francia e Germania ed un certo numero di profughi ebrei. Le regole coloniali prevedevano l'accoglienza di persone professanti qualsiasi fede con la sola esclusione dei cattolici a causa della vicinanza dell'insediamento coloniale spagnolo della Florida, considerato ostile alla Gran Bretagna.\nIl 21 febbraio 1734 Oglethorpe fond\u00f2 la prima Loggia massonica nelle colonie britanniche, oggi nota come Loggia di Salomone No. 1, F. &amp; A. M.\nA causa del ruolo primario come cuscinetto militare fra i territori controllati dalla Gran Bretagna e quelli controllati dalla Spagna, il modello originale per la colonizzazione della Georgia escludeva l'impiego di lavoratori schiavi, nel timore che questi potessero indebolire dall'interno la colonia e fornire assistenza al nemico in Saint Augustine.\nTuttavia gli schiavi che fuggivano verso il sud anzich\u00e9 stabilirsi nei territori spagnoli trovavano asilo in Georgia, il che irritava le colonie vicine a nord. \nIl bando della schiavit\u00f9 riduceva anche la forza-lavoro e ci\u00f2 fu percepito come un limite alla crescita economica della Georgia. Molti coloni incominciarono ad opporsi ad Oglethorpe, vedendolo come un \"dittatore a vita\".\nMolti coloni posero quindi gli occhi sulla Carolina del Sud come colonia meno limitativa a, speravano, di trovare insediamenti pi\u00f9 redditizi. Nel 1750, dopo che Oglethorpe ebbe lasciato la colonia, il bando alla schiavit\u00f9 fu rimosso e fu importato un gran numero di schiavi.\nNel 1735 Oglethorpe torn\u00f2 in visita all'Inghilterra portando con s\u00e9 una delegazione di indiani Cherokee che incontrarono re Giorgio II e la famiglia reale a Kensington Palace. Egli fu accolto con grandi acclamazioni in patria sebbene non fosse considerato il benvenuto in molti ambienti.\nIl duca di Newcastle, che conduceva la politica estera britannica, aveva tentato di limitare gli sforzi di Oglethorpe nelle colonie per timore di urtare la Spagna che il Newcastle desiderava, senza successo, di farne un alleato della Gran Bretagna. Infine il Newcastle desistette e divenne addirittura un sostenitore della colonia ammettendo che: \u00ab\u2026sarebbe ora piuttosto difficile lasciare la Georgia.\u00bb La colonia fu una delle principali fonti di attrito che peggiorarono I rapporti anglo-spagnoli alla fine degli anni 1730.\nDirezione militare.\nCommon, uno spazio aperto che egli stesso volle allorch\u00e9 fond\u00f2 con altri la citt\u00e0 nel 1735.\nNel 1739, durante la Guerra anglo-spagnola dal 1739 al 1742, detta anche \"guerra dell'orecchio di Jenkin\", combattuta fra la Georgia britannica e la Florida spagnola come parte del conflitto pi\u00f9 ampio della guerra di successione austriaca, Oglethorpe comp\u00ec con successo numerose incursioni contro i forti spagnoli ma non ebbe successo nell'assedio di Saint Augustine. \nDurante il tentativo di invasione della Georgia da parte degli spagnoli, Oglethorpe li affront\u00f2 a Bloody Marsh sconfiggendoli e costringendoli al ritiro.\nRitorno in patria e la ribellione giacobita.\nDopo i suoi \"exploit\" in Georgia, Oglethorpe rientr\u00f2 a Londra nel 1743 e ascese costantemente di grado nell'esercito britannico. Erano i giorni del \"Young Pretender\" e delle incursioni delle truppe giacobite dalla Scozia nell'Inghilterra settentrionale. Oglethorpe era impegnato nel costituire unit\u00e0 militari di \"Rangers\" che avrebbero dovuto essere imbarcati ed inviati in Georgia per la difesa antispagnola della colonia. Egli pose immediatamente queste truppe a disposizione del Duca di Cumberland, impegnato nella repressione della rivolta.\nOglethorpe e le sue truppe si unirono a quelle del Duca di Cumberland a Preston e tentarono di bloccarne il ritiro in Scozia. Egli condusse una scaramuccia a Shap Fell in Cumbria, ma fu costretto a sganciarsi a causa del cattivo tempo, cercando rifugio per la notte, durante la quale i giacobiti riuscirono a ritirarsi ed a fuggire. A causa di ci\u00f2 Oglethorpe fu portato dinnanzi ad una corte marziale con l'accusa di non aver perseguito gli invasori con maggior accanimento. Egli fu assolto ma non gli fu pi\u00f9 affidato alcun comando.\nRitiro e morte.\nNel 1785 Oglethorpe fece visita a John Adams, il primo ambasciatore plenipotenziario degli Stati Uniti in Gran Bretagna, poco dopo il suo arrivo a Londra.\nOglethorpe mor\u00ec lo stesso anno e fu sepolto al centro della chiesa parrocchiale di Ognissanti presso Cranham Hall. La moglie Elizabeth Wright sopravvisse per alcuni anni ed alla sua morte fu sepolta accanto a lui."}
{"id": "2739696", "revid": "686936", "url": "https://it.wikipedia.org/wiki?curid=2739696", "title": "National Football League 1996", "text": "La stagione NFL 1996 fu la 77\u00aa stagione sportiva della National Football League, la massima lega professionistica statunitense di football americano. La finale del campionato, il Super Bowl XXXI, si disput\u00f2 il 26 gennaio 1997 al Louisiana Superdome di New Orleans, in Louisiana e si concluse con la vittoria dei Green Bay Packers sui New England Patriots per 35 a 21. La stagione inizi\u00f2 il 1\u00ba settembre 1996 e si concluse con il Pro Bowl 1997 che si tenne il 2 febbraio 1997 a Honolulu.\nStagione regolare.\nLa stagione regolare inizi\u00f2 il 1\u00ba settembre e termin\u00f2 il 23 dicembre 1996, si svolse in 17 giornate durante le quali ogni squadra disput\u00f2 16 partite.\nPlay-off.\nI play-off iniziarono con il \"Wild Card Weekend\" il 28 e 29 dicembre 1996. I \"Divisional Playoff\" si giocarono il 4 e 5 gennaio 1997 e i \"Conference Championship Game\" il 12 gennaio. Il Super Bowl XXXI si gioc\u00f2 il 26 gennaio al Louisiana Superdome di New Orleans."}
{"id": "2739698", "revid": "1331965", "url": "https://it.wikipedia.org/wiki?curid=2739698", "title": "Ilo epatico", "text": "L'ilo epatico (o peduncolo epatico o ilo del fegato) contiene le principali strutture vascolari del fegato di cui due afferenti ed una efferente. L'arteria epatica, che origina dal tripode celiaco, a sua volta ramo dell'aorta addominale, e la vena porta, che origina dalla confluenza della vena splenica, o lienale (proveniente dalla milza) e della vena mesenterica superiore (che raccoglie il sangue refluo dallo stomaco, dall'intestino tenue e dalla parte destra dell'intestino crasso) ed inferiore (che raccoglie il sangue refluo dalla parte sinistra dell'intestino crasso). L'unico dotto che esce dall'ilo del fegato (ilo epatico) \u00e8 il dotto biliare, che origina dai canalicoli biliari che sono dentro al fegato e porta la bile prodotta dal fegato nell'intestino; tale bile per\u00f2 viene anche immagazzinata in una struttura a forma di sacco piriforme detta cistifellea (o colecisti) che funziona da serbatoio di raccolta della bile ed inoltre la concentra assorbendone l'acqua e rendendola viscosa mediante secrezioni mucose\nBibliografia.\nANATOMIA UMANA, Monduzzi editore, di M. Castellucci - O. Cremona - A. De Luca - G. Giuliani Piccari - M.S. Lantini - P.C. Marchisio - L.F. Rodella"}
{"id": "2739701", "revid": "767487", "url": "https://it.wikipedia.org/wiki?curid=2739701", "title": "Ruchstock", "text": "Il Ruchstock (2.814\u00a0 ) \u00e8 la montagna pi\u00f9 alta delle Prealpi di Lucerna e di Untervaldo nelle Prealpi Svizzere. Si trova in Svizzera nel punto di confine tra i cantoni di Uri, Nidvaldo e Obvaldo.\nDescrizione.\nLa montagna \u00e8 situata ad est di Engelberg ed appena sopra il Rot Gr\u00e4tli (2.559\u00a0m), valico che separa le Prealpi Svizzere dalle Alpi Urane.\nVoci correlate.\nLa diga di Bannalp\nCollegamenti esterni.\nIl Ruchstock su camptocamp.org"}
{"id": "2739703", "revid": "287204", "url": "https://it.wikipedia.org/wiki?curid=2739703", "title": "Venuto al mondo", "text": "Venuto al mondo \u00e8 un romanzo di Margaret Mazzantini, pubblicato nel 2008 e vincitore del Premio Campiello 2009.\nTrama.\nUna mattina Gemma decide di partire con suo figlio Pietro, sedici anni, per accettare l'invito di Gojko, un vecchio amico bosniaco, di professione poeta. Da qui la storia si sdoppia, alternando il racconto del soggiorno a Sarajevo di Gemma e Pietro ai ricordi della stessa Gemma: dal viaggio a Sarajevo nel 1984, quando la citt\u00e0 ospit\u00f2 i XIV Giochi olimpici invernali, in cui conobbe Gojko, con il quale stringer\u00e0 una grande amicizia, all'incontro con Diego, squattrinato fotografo genovese con il quale, una volta tornata in Italia e dopo qualche vicissitudine, si sposer\u00e0; dal dolore causato dai numerosi aborti spontanei allo scoppio della guerra in Jugoslavia, dalla morte della madre al ritorno a Sarajevo durante l'assedio. La storia di Gemma si intreccia con quella di molti personaggi minori, dei quali la donna mantiene un ricordo vivido: Mirna e Sebina, madre e sorella di Gojko, Aska, musicista ribelle che accetta di affittare il proprio corpo per permettere a Gemma e Diego di avere un figlio, il padre di Gemma, sostenitore delle scelte della figlia e Giuliano padre putativo di Pietro, che sostiene Gemma dopo la morte di Diego.La storia prosegue, stagliandosi nitida su un paesaggio drammatico, come la Sarajevo dilaniata dalla guerra, che rispecchia pienamente le emozioni e le condizioni dei personaggi, che solo alla fine del racconto riusciranno finalmente a trovare un equilibrio pi\u00f9 stabile.\nAdattamento cinematografico.\nNel 2012 viene realizzato \"Venuto al mondo\", adattamento cinematografico del romanzo diretto da Sergio Castellitto. Del cast fanno parte Pen\u00e9lope Cruz e Emile Hirsch, nei ruoli di Gemma e Diego. "}
{"id": "2739710", "revid": "70217", "url": "https://it.wikipedia.org/wiki?curid=2739710", "title": "Gartl", "text": ""}
{"id": "2739711", "revid": "287204", "url": "https://it.wikipedia.org/wiki?curid=2739711", "title": "Club de B\u00e1squetbol Panteras de Aguascalientes", "text": "I Panteras de Aguascalientes sono una societ\u00e0 cestistica avente sede a Aguascalientes, in Messico. Fondata nel 1972, gioca nel campionato messicano.\nDisputa le partite interne nel Gimnasio Hermanos Carre\u00f3n, che ha una capacit\u00e0 di 3.000 spettatori."}
{"id": "2739718", "revid": "125897960", "url": "https://it.wikipedia.org/wiki?curid=2739718", "title": "Turpiloquio nella lingua italiana", "text": "La parolaccia (dispregiativo del termine parola) o turpiloquio \u00e8 un termine o espressione volgare, triviale, offensiva. \nLa lingua italiana ingloba parolacce non solo a partire da gerghi specifici (es. malavitosi, studenteschi...) ma anche dai molti dialetti e lingue regionali che si parlano nella penisola. Si tratta di termini che esprimono di solito, in modo abbassante e offensivo, delle pulsioni fondamentali dell'uomo: il sesso, il metabolismo, l'aggressivit\u00e0, la religione. Esse sono diventate un linguaggio specializzato nell'esprimere le emozioni primarie dell'uomo: rabbia, sorpresa, disgusto, paura, divertimento ecc.\nDiffusione nella societ\u00e0.\nVista la delicatezza dei concetti a cui si riferiscono, le parolacce sono sempre oggetto di tab\u00f9 linguistici. Nel linguaggio adolescenziale esse risultano generalmente pi\u00f9 frequenti presentandone un utilizzo pi\u00f9 spiccatamente variegato.\nLa maggior parte dei termini triviali derivano da termini ed espressioni comuni, di italiano corretto, che con il tempo sono deformati assumendo connotazioni tab\u00f9. Per esempio \"scorreggiare\", emettere gas intestinali, deriva dal gesto di sciogliere la corda o correggia del pantalone (da cui la \"s\" privativa) per distendere i visceri oppure \"frocio\", per omosessuale, deriverebbe secondo alcune fonti dalla grandezza delle narici, o froge (comunemente degli animali), delle Guardie Svizzere, in un misterioso accostamento omofilo. Viceversa pu\u00f2 verificarsi temporalmente una \"rettifica\" dei termini triviali in un'accezione moderna immemore di quella originale. Ne sono un esempio \"casino\", anticamente ad indicare un rifugio notturno in una tenuta di caccia, poi trivialmente postribolo, \"casa di tolleranza\", per ritornare con la Legge Merlin abrogatoria (1959), termine comune per indicare chiasso, confusione. Altro termine un tempo tab\u00f9 divenuto di Italiano corretto \u00e8 \"buggerare\" ovvero raggirare, gabbare, imbrogliare, la cui etimologia \u00e8 lo Stato della Bulgaria, nel Medioevo nazione scismatica, indicata come teatro di dissolutezza e di rapporti \"contro natura\", dunque l'associazione con la sodomia.\nLe parolacce in televisione e nel cinema.\nIn televisione in Italia le parolacce sono tuttora oggetto di censura. Durante il periodo della cosiddetta \"fascia protetta\" (fascia oraria che parte generalmente dalle prime ore del mattino fino alle prime ore della sera, e quindi caratterizzata da numerosi spettatori di et\u00e0 infantile) i conduttori televisivi vengono invitati esplicitamente a non dire parolacce in diretta. Se lo fanno possono scatenare sia proteste da parte soprattutto dei genitori (che spesso inviano telefonate o e-mail di protesta) sia subire rimproveri da parte dei direttori televisivi.\nNei servizi giornalistici e nei filmati preregistrati, se un personaggio pronuncia una parolaccia, essa viene solitamente coperta da un \"beep,\" suono che viene inserito in fase di montaggio, non sempre efficacemente, onde evitare cattivo esempio per i bambini.\nIn una televisione di Stato come la Rai, che fino alla fine degli anni settanta deteneva il monopolio, erano banditi termini corretti ma di \"equivoca\" interpretazione come \"amante\", \"membro\" e \"preservativo\" (comunemente accostato con i terribili esiti delle patologie cui era d'uopo tutelare). Non era risparmiato il nome del club calcistico portoghese del Benfica, il cui accento era traslato sulla prima sillaba onde evitare analogie con l'organo femminile.\nParadossalmente la cinematografia contemporanea si dilettava ad allusioni dall'esito comico, come l'attore Tot\u00f2 nel ruolo di un antico mercante di alcuni schiavi dal portamento inconfondibile: \"I Proci a Roma sono molto richiesti!!\". Tot\u00f2 \u00e8 considerato l'attore che per primo nel cinema italiano ha introdotto un linguaggio pi\u00f9 volgare per fini umoristici. Nel film \"Il ratto delle Sabine\" (1945) compare la prima parolaccia del cinema italiano (\"vaffanculo\"). Altre parolacce da quel momento in poi diventeranno sempre pi\u00f9 frequenti. La pi\u00f9 nota \u00e8 sicuramente quella del film \"I due colonnelli\" (1963), in cui Tot\u00f2 in risposta al maggiore nazista che lo incitava a far uccidere civili dicendo \"Badate colonnello, io ho carta bianca\" pronunci\u00f2 la frase \"E ci si pulisca il culo!!\".\nUna legittimazione della \"parolaccia\" (e del nudo) avviene con la riforma della RAI del 1975. Si ricorda un'esternazione radiofonica di Cesare Zavattini, seppure elegante, a proposito dell'esuberanza giovanile. Un motto di rabbia blasfemo dell'attore teatrale Leopoldo Mastelloni, in una trasmissione del 1983, fu invece sottoposto a censura, a discapito di alcuni conduttori.\nLe parolacce nella musica.\nI primi in Italia a usare nei testi delle canzoni le parolacce sono stati i cantautori: Fabrizio De Andr\u00e9, a causa del contenuto del testo di \"Carlo Martello ritorna dalla battaglia di Poitiers\", pubblicato nel 1963 fin\u00ec sotto processo per oscenit\u00e0 che si concluse solo nel 1967. Nell'album in cui fu inserito il brano, \"Vol. 1\u00ba\", il testo non venne inserito. Il cantautore genovese utilizz\u00f2 parolacce in molte altre sue canzoni, per esempio in \"Il testamento\" o \"Un giudice\". \nLa canzone che contiene pi\u00f9 parolacce \u00e8 \"L'avvelenata\" di Francesco Guccini, e secondo il cantautore il successo che ha avuto il brano \u00e8 dipeso proprio dall'uso delle parolacce.\nSempre negli anni '70 si ebbe il grande successo degli Squallor, che nei titoli degli album usavano doppi sensi e spesso nei testi delle canzoni adoperavano parolacce, a volte anche come titoli dei brani (per esempio \"Va fanculo con chi vu\u00f2 tu\", \"Chi cazz' 'm 'o fa fa\" o \"Kaptain of the katz\").\nUn caso particolare \u00e8 quello del cantautore Marco Masini: le parolacce ampiamente presenti in numerose sue canzoni (e talvolta addirittura nei titoli delle canzoni, come il noto brano \"Vaffanculo\") hanno spesso suscitato polemiche e hanno contribuito a dare al cantante un'immagine piuttosto negativa, come personaggio diseducativo. Tali accuse lo spingeranno addirittura a ritirarsi, seppur momentaneamente, dalle scene.\nAltri cantanti che hanno usato una o pi\u00f9 parolacce sono Annalisa, Luca Carboni, Samuele Bersani, Giorgio Faletti, Flaminio Maphia, Ermal Meta, Lucio Dalla, Enzo Jannacci, Renato Zero, Roberto Vecchioni, Luca Dirisio, Valerio Scanu, Elio e le Storie Tese.\nForme utilizzate.\nLe parolacce possono essere usate per:\nLe parolacce, il cui serbatoio linguistico principale \u00e8 costituito dalle oscenit\u00e0 (ovvero dalle espressioni che si riferiscono al sesso), sono presenti gi\u00e0 nelle prime opere letterarie dell'umanit\u00e0, come l'epopea di Gilgamesh, o in alcuni carmi di Catullo.\nEufemismi e disfemismi.\nChi evita di dire le parolacce le sostituisce in genere con altre parole simili dando all'espressione un tono di solito non volgare. Ecco alcuni esempi:\nElenco di parolacce di uso frequente.\nDi seguito si riporta un elenco di lemmi di uso frequente nella lingua italiana, generalmente considerati parolacce. Tra parentesi sono riportati i significati letterali e quelli figurati. Alcuni dei termini riportati sono stati nobilitati da letterati e poeti, come ad esempio Dante Alighieri, nella Divina Commedia, Giuseppe Gioachino Belli, nei celebri sonetti in romanesco, l'Aretino, nei \"Sonetti lussuriosi\", e molti altri ancora. Bisogna considerare inoltre che molti termini del registro basso frequentemente utilizzati sono in realt\u00e0 appartenenti all'italiano regionale o al dialetto del luogo e non propriamente alla lingua italiana.\nGeneralmente sono considerate parole volgari anche i derivati delle parolacce e le parole composte che le contengono. Ad esempio cos\u00ec com'\u00e8 considerato volgare il termine \"cazzo\" sono considerati volgari anche \"incazzarsi\", \"incazzato\", \"scazzo\", \"cazzeggio\", ecc.\nNei vocabolari le parolacce sono talvolta riportate aggiungendo accanto l'abbreviazione \"volg.\" (che vuol dire appunto \"volgare\"), l'abbreviazione \"triv.\" (che vuol dire \"triviale\") o l'abbreviazione \"pop.\" (che vuol dire popolare)."}
{"id": "2739720", "revid": "438678", "url": "https://it.wikipedia.org/wiki?curid=2739720", "title": "Scooby-Doo e il fantasma della strega", "text": "Scooby-Doo e il fantasma della strega (\"Scooby-Doo and the Witch's Ghost\") \u00e8 un film d'animazione \"direct-to-video\" del 1999 diretto da Jim Stenstrum.\nProdotto dalla Warner Bros., \u00e8 stato distribuito negli Stati Uniti d'America il 5 ottobre 1999.\nIl film narra le avventure di Scooby-Doo e la Mystery Inc. alle prese con la leggenda di un fantasma nella Nuova Inghilterra.\nIn Italia il film non \u00e8 mai arrivato in DVD, ma \u00e8 stato distribuito in VHS. \u00c8 stato anche trasmesso sulle reti Boomerang, Cartoon Network, Boing e Italia 1. Anche in questo caso, come per il film precedente \"Scooby-Doo e l'isola degli zombie\", il tono \u00e8 molto pi\u00f9 cupo rispetto alla serie e ai film successivi.\nIl film introduce le Hex Girls, band fittizia che diventer\u00e0 parte integrante del franchise.\nTrama.\nLa Mystery Incorporated e alle prese con dei mostri in un museo; alla fine vengono catturati da un uomo rivelatosi essere un famoso scrittore, Ben Ravencroft, che invita la squadra nel suo paesino natale in New England per \npartecipare alla festa del raccolto.\nI ragazzi accettano ma non sanno ancora che l\u00e0 incontreranno il fantasma di un'antenata di Ben che, come se non bastasse, si direbbe essere anche una strega.\nToccher\u00e0 a loro salvare la festa e i cittadini del paese da questa minaccia che si riveler\u00e0 molto reale."}
{"id": "2739721", "revid": "2056951", "url": "https://it.wikipedia.org/wiki?curid=2739721", "title": "Paramezzale", "text": ""}
{"id": "2739737", "revid": "262045", "url": "https://it.wikipedia.org/wiki?curid=2739737", "title": "Get Down (You're the One For Me)", "text": ""}
{"id": "2739738", "revid": "773636", "url": "https://it.wikipedia.org/wiki?curid=2739738", "title": "Strada statale 29", "text": ""}
{"id": "2739739", "revid": "28592", "url": "https://it.wikipedia.org/wiki?curid=2739739", "title": "S.S. 29", "text": ""}
{"id": "2739742", "revid": "785863", "url": "https://it.wikipedia.org/wiki?curid=2739742", "title": "Giac e Gasgas", "text": ""}
{"id": "2739745", "revid": "1305772", "url": "https://it.wikipedia.org/wiki?curid=2739745", "title": "Parco nazionale di Bai Tu Long", "text": "Il parco nazionale di Bai Tu Long (in vietnamita:\"V\u01b0\u1eddn qu\u1ed1c gia B\u00e1i T\u1eed Long\") \u00e8 un'area naturale protetta del Vietnam. \u00c8 stato istituito nel 2001 e occupa una superficie di 157,83 km\u00b2 nel distretto di Van Don, nella provincia di Quang Ninh. L'area, un tempo estremamente ricca di biodiversit\u00e0, oggi ha tra i suoi punti di forza i panorami, esteticamente interessanti."}
{"id": "2739754", "revid": "116558373", "url": "https://it.wikipedia.org/wiki?curid=2739754", "title": "Rot Gr\u00e4tli", "text": "Il Rot Gr\u00e4tli (2.544 ) \u00e8 un valico alpino della Svizzera tra il Canton Obvaldo ed il Canton Uri.\nDescrizione.\nIl valico congiunge la valle di Engelberg con la Isenthal.\nDal punto di vista orografico separa le Alpi Urane (nelle Alpi Bernesi) a sud dalle Prealpi di Lucerna e di Untervaldo (nelle Prealpi Svizzere) a nord."}
{"id": "2739760", "revid": "7336", "url": "https://it.wikipedia.org/wiki?curid=2739760", "title": "Symphony Orchestra di Chicago", "text": ""}
{"id": "2739762", "revid": "1632387", "url": "https://it.wikipedia.org/wiki?curid=2739762", "title": "The Temper Trap", "text": "The Temper Trap sono un gruppo musicale australiano formatosi nel 2005, arrivato al successo nel 2009 con il singolo \"Sweet Disposition\", estratto dal loro album d'esordio \"Conditions\".\nStoria.\nLa band nasce nel 2005. Dougy, il cantante, e Toby, il batterista, lavoravano in un negozio d'abbigliamento e, trovandosi spesso a parlare di musica, un giorno decisero di cominciare a fare qualche jam insieme. Poco tempo dopo si aggiunse un chitarrista e poi Jony, l'attuale bassista. In seguito si un\u00ec a loro Lorenzo Sillitto, il quale lavorava in un negozio di musica.\nI The Temper Trap iniziarono a farsi conoscere tra il 2008 e i primi mesi del 2009, esibendosi in festival musicali e manifestazioni in giro per il mondo. Nel marzo del 2009 finirono di registrare il loro album di debutto, \"Conditions\", prodotto da Jim Abbiss, gi\u00e0 produttore di artisti come Arctic Monkeys e Kasabian. L'album \u00e8 una contaminazione di vari generi, che spaziano dall'indie e l'alternative rock e dal pop alla musica elettronica. La musica dei Temper Trap prende influenza principalmente da artisti come U2, Radiohead, Massive Attack e Prince.\nL'album \u00e8 stato pubblicato in Australia il 19 giugno 2009, debuttando alla posizione numero 9 della classifica australiana. Successivamente venne pubblicato nel Regno Unito a partire dal 10 agosto dello stesso anno. In seguito la band si stabil\u00ec a Londra, dove intraprese il suo primo tour attraverso il Regno Unito. Si esibirono anche in Germania, con una serie di concerti \"tutto esaurito\".\nI loro singoli sono stati spesso utilizzati per la pubblicit\u00e0 e il cinema. Il singolo \"Science of Fear\" \u00e8 stato incluso nella colonna sonora del videogioco FIFA 10, mentre il singolo \"Sweet Disposition\" \u00e8 presente nel teaser trailer, nella colonna sonora del film \"(500) giorni insieme\", nella sigla del serial Fringe oltre che nel famosissimo videogame per console PES 2011. \"Sweet Disposition\" ha ottenuto anche un buon successo in Italia, ottenendo un ottimo riscontro radiofonico.\nIl 18 maggio 2012 \u00e8 uscito il secondo album, intitolato \"The Temper Trap\". Il disco \u00e8 stato anticipato dai singoli \"Need Your Love\" pubblicato il giorno 23 marzo e Trembling Hands pubblicato il 9 maggio.\nNell'ottobre 2013 Lorenzo Sillitto lascia ufficialmente la band.\nNel giugno 2016 esce il terzo album in studio \"Thick as Thieves\", prodotto da Damian Taylor. Il disco, che comprende undici tracce, \u00e8 il primo ad essere stato realizzato senza l'ausilio di Lorenzo Sillitto."}
{"id": "2739764", "revid": "767487", "url": "https://it.wikipedia.org/wiki?curid=2739764", "title": "\u0391-bisabololo", "text": "L'\u03b1-(\u2212)-bisabololo \u00e8 un alcool naturale sesquiterpenico monociclico che si forma per neutralizzazione con acqua del catione bisabolile.\nCostituisce il componente principale (10-25%) dell'olio essenziale di camomilla derivato dai capolini freschi o essiccati.\nPossiede propriet\u00e0 calmanti ben conosciute da secoli e perci\u00f2 viene utilizzato in numerosi prodotti cosmetici. Ha propriet\u00e0 lenitive e disarrossanti."}
{"id": "2739766", "revid": "628767", "url": "https://it.wikipedia.org/wiki?curid=2739766", "title": "Distretto di Tanahu", "text": " \nIl distretto di Tanahu \u00e8 un distretto del Nepal, in seguito alla riforma costituzionale del 2015 fa parte della provincia Gandaki Pradesh. \nIl capoluogo \u00e8 Damauli.\nGeograficamente il distretto appartiene alla zona collinare delle Mahabharat Lekh.\nIl principale gruppo etnico presente nel distretto \u00e8 quello dei Magar.\nMunicipalit\u00e0.\nIl distretto \u00e8 suddiviso in 10 municipalit\u00e0, quattro urbane e sei rurali."}
{"id": "2739772", "revid": "402993", "url": "https://it.wikipedia.org/wiki?curid=2739772", "title": "Mike Roman Nardi", "text": ""}
{"id": "2739780", "revid": "125287289", "url": "https://it.wikipedia.org/wiki?curid=2739780", "title": "Liubartas", "text": "Biografia.\nLiuburtas era il figlio minore di Gediminas, granduca di Lituania. Poco dopo il 1320, spos\u00f2 la figlia di Andrea di Galizia, la quale aveva in dote Luc'k e Liubar (nell'odierno Oblast' di \u017dytomyr, in Ucraina). Dopo la morte di Andrea e di suo fratello Lev II (1322 circa), il Principato di Galizia-Volinia non aveva un erede al trono. Invece di proporre Liubartas e innescare una guerra con la Polonia, Gediminas tratt\u00f2 un compromesso con re Ladislao I di Polonia. Entrambi furono d'accordo di porre sul trono Boleslaw-Yuri II, nipote di Lev II e Andrea. \nBoleslaw-Yuri era il figlio di Trojden I di Masovia della dinastia Piast, cugino di Ladislao I e nipote del figliastro di Gediminas Venceslao di P\u0142ock. In quel tempo, Boleslao aveva quattordici anni e fu promesso a Eufemija, figlia di Gediminas. Liubartas continu\u00f2 nel frattempo a regnare su Luc'k e Volodymyr. Egli venne avvelenato da alcuni nobili ribelli, che invitarono Liubartas a salire sul trono unificato di Galizia e Volinia. Non esistono fonti sufficienti a ricostruire in maniera esaustiva gli avvenimenti fra il 1341 ed il 1349. Nonostante l'aiuto dei suoi fratelli Algirdas e K\u0119stutis, Liubartas perse tutti i territori ad eccezione della parte orientale della Volinia e Lutsk a favore di Casimiro III di Polonia nel 1349. Nel 1351 venne fatto prigioniero in battaglia, e K\u0119stutis dovette pagare per ottenerne il rilascio. Nel 1366 venne firmato un trattato secondo il quale Liubartas manteneva la parte orientale della Volinia con Lutsk, mentre la Polonia acquisiva la parte occidentale della Volinia e la Galizia. Comunque la questione venne sistemata soltanto nel 1370: Liubartas si avvantaggi\u00f2 della morte di Casimiro e conquist\u00f2 tutta la Volinia. I confini territoriali cambiarono di nuovo nel 1569, quando la Volinia, compresa Luc'k, pass\u00f2 alla Polonia per via dell'Unione di Lublino.\nNel 1382, dopo la morte di Luigi I d'Ungheria, Liubartas conquist\u00f2 Kremenets, Peremyshl e altre citt\u00e0. Aiut\u00f2 inoltre suo fratello K\u0119stutis contro il nipote Jogaila durante le lotte per la successione. Liubartas supervision\u00f2 la realizzazione di un castello a Luc'k, divenuto noto come \"Castello di Lubart\", visibile ancora oggi. Il principe lituano si spense ne circa 1385, dopo aver regnato sulla Volinia per circa sessant'anni. Alla morte della sua prima moglie Eufemia, si spos\u00f2 una seconda volta nel 1350 circa con una figlia - il cui nome \u00e8 incerto - di Konstantin di Rostov, un parente di Simeone di Russia."}
{"id": "2739781", "revid": "56620", "url": "https://it.wikipedia.org/wiki?curid=2739781", "title": "Pierino Negrotto Cambiaso", "text": "Fu senatore del Regno d'Italia nella XXVII legislatura.\nBiografia.\nAppartenente alla nobile famiglia dei Negrotto Cambiaso di Genova, figlio del marchese Lazzaro Negrotto Cambiaso, sindaco del capoluogo ligure dal 1876 al 1877 e senatore, e di Maria Teresa Pallavicino, comp\u00ec gli studi universitari nell'ateneo genovese dove consegu\u00ec la laurea in giurisprudenza. In servizio militare come ufficiale di cavalleria partecip\u00f2 alla guerra italo-abissina del 1895-1896 nello squadrone Cheren, prendendo parte alle spedizioni di Antalo e Adua dove, per un'eroica missione, fu onorato della medaglia di bronzo al valor militare.\nRientrato in Italia si dedic\u00f2 come industriale nel settore agricolo allo sviluppo e sfruttamento delle terre e ammodernamento dei mezzi da lavoro. In campo politico ricopr\u00ec, dal 1905 al 1911, la carica di sindaco di Arenzano, comune costiero della provincia di Genova, fino alla nomina a deputato nella XXIII e XXIV legislatura (1909; 1913) con le elezioni dal collegio di Voghera. Gi\u00e0 membro della Camera dei deputati, dove inoltre ricopr\u00ec la carica di questore nell'ufficio di presidenza, volle partecipare alla guerra italo-turca (1911) come commissario delegato della Croce Rossa Italiana. Allo scoppio della prima guerra mondiale, ancor prima che lo stato italiano dichiarasse la scesa in campo bellico, volontariamente si prest\u00f2 alle armi dapprima quale capitano del reggimento \"Piemonte Reale Cavalleria\" e poi del Servizio Aeronautico dove ricopr\u00ec gli incarichi di aviatore e mitragliere; per tali sforzi fu promosso a maggiore e decorato con la croce al merito di guerra e della medaglia di benemerenza dei volontari di guerra.\nDeputato fino al 1919 fu quindi senatore del Regno dal novembre 1924 al febbraio del 1925 quando, il 2 febbraio, mor\u00ec a Roma dopo brevissima malattia."}
{"id": "2739787", "revid": "110157", "url": "https://it.wikipedia.org/wiki?curid=2739787", "title": "Quando la bici \u00e8 arte", "text": "Quando la bici \u00e8 arte \u00e8 un libro scritto dal giornalista Rino Negri, pubblicato dalla casa editrice Landoni nel 1985.\nContenuti.\nIl libro racconta la storia del costruttore di biciclette Ernesto Colnago, che ha contribuito a migliorare e a diffondere uno tra i mezzi di trasporto pi\u00f9 popolare creati dall'uomo.\nIl libro contiene foto storiche che legano il famoso costruttore ad alcuni dei pi\u00f9 celebrati campioni del pedale che hanno contribuito, insieme a Colnago, a scrivere la storia del ciclismo mondiale. Sono presenti, inoltre, le tavole tecniche originali con le geometrie delle varie biciclette utilizzate dai vari campioni, nonch\u00e9 numerose foto relative ai molteplici modelli storici: vere e proprie opere d'arte da corsa prodotte da Colnago."}
{"id": "2739789", "revid": "486946", "url": "https://it.wikipedia.org/wiki?curid=2739789", "title": "Champagnotte", "text": ""}
{"id": "2739799", "revid": "1573940", "url": "https://it.wikipedia.org/wiki?curid=2739799", "title": "Palazzo Impellizzeri", "text": "Il palazzo Impellizzeri \u00e8 uno degli edifici nobiliari in stile rococ\u00f2 di Siracusa; situato sull'isola di Ortigia.\nLa residenza \u00e8 datata 1894, ed \u00e8 in stile rococ\u00f2 come afferma il fregio sopra il balcone principale. Il prospetto presenta una trabeazione decorata con motivi floreali e sul cornicione volti umani. Sulla pavimentazione policroma interna, si trovano gli stemmi dei casati e la lettera \"G\" che indica l'appartenenza ai Loggia."}
{"id": "2739801", "revid": "28592", "url": "https://it.wikipedia.org/wiki?curid=2739801", "title": "Bakharev", "text": ""}
{"id": "2739803", "revid": "29035301", "url": "https://it.wikipedia.org/wiki?curid=2739803", "title": "The notebook", "text": ""}
{"id": "2739805", "revid": "28592", "url": "https://it.wikipedia.org/wiki?curid=2739805", "title": "Aleksey Grigoryevich Orlov", "text": ""}
{"id": "2739806", "revid": "28592", "url": "https://it.wikipedia.org/wiki?curid=2739806", "title": "Grigori Alexandrovich Pot\u00ebmkin", "text": ""}
{"id": "2739807", "revid": "287204", "url": "https://it.wikipedia.org/wiki?curid=2739807", "title": "Parco nazionale di Pu Mat", "text": "Il parco nazionale di Pu Mat (in vietnamita:\"V\u01b0\u1eddn qu\u1ed1c gia P\u00f9 M\u00e1t\") \u00e8 un'area naturale protetta del Vietnam. \u00c8 stato istituito nel 2001 e occupa una superficie di 911,13 km\u00b2 nel sud-ovest della provincia di Nghe An. \u00c8 considerata la principale riserva faunistica del Vietnam e un importante foresta vergine. Al suo interno vivono 896 specie floristiche, 241 specie di mammiferi, 137 specie di uccelli, 25 specie di rettili e 15 specie di anfibi."}
{"id": "2739810", "revid": "767487", "url": "https://it.wikipedia.org/wiki?curid=2739810", "title": "Jochpass", "text": "Lo Jochpass (2.207 ) \u00e8 un valico alpino della Svizzera tra il Canton Berna e il Canton Nidvaldo. Collega Engstlenalp (frazione di Innertkirchen nel Canton Berna) con Engelberg (nel Canton Obvaldo).\nDal punto di vista orografico il valico separa le Alpi Urane (nelle Alpi Bernesi) a sud dalle Prealpi di Lucerna e di Untervaldo (nelle Prealpi Svizzere) a nord."}
{"id": "2739811", "revid": "1305772", "url": "https://it.wikipedia.org/wiki?curid=2739811", "title": "Analisi quantitativa", "text": ""}
{"id": "2739814", "revid": "1226", "url": "https://it.wikipedia.org/wiki?curid=2739814", "title": "Strato di Kennelly-Heaviside", "text": ""}
{"id": "2739816", "revid": "830939", "url": "https://it.wikipedia.org/wiki?curid=2739816", "title": "Ludovico Centofiorini", "text": "Biografia.\nNato probabilmente a Civitanova da una famiglia di giureconsulti ben introdotta nei Sacri Palazzi (lo zio Orazio Centofiorini era stato cameriere segreto di papa Sisto V), l'abate Ludovico Centofiorini fu illustre avvocato a Roma. Per difendere gli interessi del comune di Civitanova fece stampare nel 1629 un'allegazione canonica dal titolo \"Pro Illustri Communitati Civitatis Novae in Piceno\" nella quale sosteneva che una localit\u00e0 poteva definirsi citt\u00e0 anche senza essere sede vescovile. Nel 1643 pubblic\u00f2 il \"Clypeus Lauretanus\" per sostenere l'autenticit\u00e0 della Santa Casa di Loreto contro le accuse di falso mosse dai protestanti. Sotto il pontificato di Urbano VIII ricopr\u00ec l'incarico di segretario della Congregazione del Concilio e nel 1647 pubblic\u00f2 un volume di polemica antiprotestante dal titolo \"Sacri Concilii Tridentini Clypeus\". Altri volumi rimasti inediti sono conservati nella Biblioteca Vaticana. Il 2 maggio 1650 papa Innocenzo X lo nomin\u00f2 vescovo di Nicotera, diocesi della Calabria. L'8 maggio fu consacrato vescovo dal cardinale Tiberio Cenci. Mor\u00ec nella citt\u00e0 calabrese appena sei mesi pi\u00f9 tardi, nel dicembre 1650 e fu sepolto nella tomba dei vescovi della cattedrale di Nicotera.\nGenealogia episcopale.\nLa genealogia episcopale \u00e8:"}
{"id": "2739818", "revid": "181699", "url": "https://it.wikipedia.org/wiki?curid=2739818", "title": "Delegazione di Velletri", "text": ""}
{"id": "2739821", "revid": "439868", "url": "https://it.wikipedia.org/wiki?curid=2739821", "title": "Clementino Vannetti", "text": "Biografia.\nNacque a Rovereto in Trentino, quando la citt\u00e0 apparteneva politicamente alla Contea del Tirolo che in quel periodo rientrava nel Sacro Romano Impero (secoli XI-XIX). Figlio dei letterati Giuseppe Valeriano Vannetti e Bianca Laura Saibante, studioso dei classici latini, scrisse varie opere in latino e, come critico letterario, si cur\u00f2 di linguistica e di letteratura latina. Alla giovane et\u00e0 di 17 anni, nel 1762, prese parte all'Accademia Roveretana degli Agiati, che era stata fondata dai suoi genitori e da altri acculturati roveretani, per esserne segretario per alcuni anni (1776-1795). Fu in contatto con famosi letterati italiani, quali Girolamo Tiraboschi, Ippolito Pindemonte, Melchiorre Cesarotti e Antonio Cesari, autore di una biografia di Vannetti dal titolo \"Vita del cavaliere Clementino Vannetti di Rovereto\", pubblicata nel 1795.\nOpere.\nFurono numerose le sue pubblicazioni di prose letterarie e di poesie in lingua italiana e in lingua latina. Il suo classicismo puristico trova il modello poetico in Orazio, con l'aggiunta di forme ottenute dalla lingua delle origini, di Dante Alighieri e del Cinquecento. Il Vannetti fu autore di \"Dialoghi\", \"sermoni\" letterari e morali su modello oraziano, di rime bernesche e di novelle in stile boccacciano. Noto \u00e8 il suo sonetto \"Italiani noi siam, non tirolesi\" al conte Antonio Morrocchesi, con cui si dimostr\u00f2 essere antitedesco a causa della politica interna della Contea Tirolese con la divisione dei circoli amministrativi del Tirolo.\nNel 1788 il famoso conte di Cagliostro risiedette per qualche settimana a Rovereto. Questo ispir\u00f2 al Vannetti un breve componimento latino, in cui descriveva la permanenza di Cagliostro usando ironicamente lo stile e le forme dei vangeli latini della chiesa cattolica. Pubblicato poi anonimo, il \"Liber memorialis de Caleostro\" ebbe una discreta diffusione e risonanza, sia fra i sostenitori che tra i detrattori del celebre ciarlatano."}
{"id": "2739832", "revid": "28592", "url": "https://it.wikipedia.org/wiki?curid=2739832", "title": "Assedio di Ochakov", "text": ""}
{"id": "2739836", "revid": "339392", "url": "https://it.wikipedia.org/wiki?curid=2739836", "title": "Societ\u00e0 Sportiva Cassino Calcio", "text": ""}
{"id": "2739837", "revid": "58634296", "url": "https://it.wikipedia.org/wiki?curid=2739837", "title": "Base forte", "text": ""}
{"id": "2739839", "revid": "28592", "url": "https://it.wikipedia.org/wiki?curid=2739839", "title": "Guerra Turco-Russa", "text": ""}
{"id": "2739841", "revid": "62722", "url": "https://it.wikipedia.org/wiki?curid=2739841", "title": "Atarashi Naginata", "text": ""}
{"id": "2739844", "revid": "1543377", "url": "https://it.wikipedia.org/wiki?curid=2739844", "title": "He Pingping", "text": "Biografia.\nHe Pingping era alto 74,64\u00a0cm a causa dell'osteogenesi imperfetta ed era il terzo figlio di una famiglia della contea di Huade, nella citt\u00e0 di Wulanchabu nella Mongolia Interna, regione autonoma della Cina Settentrionale. Secondo suo padre, He Yun, alla nascita il bambino era piccolo quanto il palmo di una mano. Quando fu chiaro che il bambino cresceva molto lentamente, i medici gli diagnosticarono l'osteogenesi imperfetta, una malattia che impedisce la normale crescita delle ossa e dello sviluppo del corpo.\nNel gennaio del 2007, He \u00e8 stato invitato a prendere parte a una trasmissione televisiva a Tokyo e da allora \u00e8 diventato un'icona di Internet. \u00c8 interessante il fatto che nella Mongolia Interna abitava anche Bao Xishun, che grazie alla sua altezza di 2,36 metri \u00e8 stato l'uomo vivente pi\u00f9 alto fino al settembre del 2009, e il loro incontro televisivo nel luglio del 2007 ha catturato l'attenzione globale dei media. I due si sono incontrati anche in Italia, il 3 aprile 2008 a \"Lo show dei record\", programma televisivo condotto da Barbara D'Urso, e insieme hanno partecipato l'anno dopo alla nuova edizione del fortunato format.\nNel maggio del 2008 Pingping \u00e8 stato oggetto di un documentario prodotto dal canale britannico Channel 4 intitolato \"The World's Smallest Man and Me\". Pingping \u00e8 stato anche il testimone del volume annuale del \"Guinness World Record\" del 2009, insieme a Svetlana Pankratova, la donna dalle gambe pi\u00f9 lunghe del mondo.\nHe Pingping \u00e8 morto il 13 marzo 2010 a Roma, un paio di giorni dopo essere stato trasportato in ospedale per un forte dolore al petto accusato durante la registrazione della nuova edizione de \"Lo show dei record\", condotto da Paola Perego. Per la stessa edizione aveva gi\u00e0 registrato due puntate. \u00c8 deceduto a causa di alcune complicazioni di carattere cardiaco.\nSuoi successori sono stati prima il colombiano Edward Ni\u00f1o Hernandez e, dopo tre mesi, il nepalese Khagendra Thapa Magar.\nIl suo record \u00e8 stato battuto dal nepalese Chandra Bahadur Dangi, che secondo il Guinness dei Primati \u00e8 stato l'uomo pi\u00f9 basso di tutti i tempi."}
{"id": "2739846", "revid": "287204", "url": "https://it.wikipedia.org/wiki?curid=2739846", "title": "Parco nazionale di Vu Quang", "text": "Il parco nazionale di Vu Quang (in vietnamita:\"V\u01b0\u1eddn qu\u1ed1c gia V\u0169 Quang\") \u00e8 un'area naturale protetta del Vietnam. Occupa una superficie di 550,289 km\u00b2 nella provincia di Ha Tinh. Il parco, fino al 2002 riserva naturale, \u00e8 gestito dal \"People's Committee of Ha Tinh province\".."}
{"id": "2739850", "revid": "278830", "url": "https://it.wikipedia.org/wiki?curid=2739850", "title": "Atarashii Naginata", "text": "L', o semplicemente \u00e8 un'Arte marziale giapponese moderna, ovvero una forma di , ed uno sport da combattimento che deriva dall'evoluzione delle tecniche di combattimento con la naginata (\u9577\u5200) anticamente utilizzate dai \"samurai\" (\u4f8d) nel \"naginatajutsu (\u8599\u5200\u8853).\" \nNel giapponese scritto \u00e8 facilmente comprensibile se ci di riferisca alla naginata come arma o come sport, in quanto l'arma \u00e8 scritta in kanji (\u9577\u5200), metre lo sport \u00e8 scritto in hiragana (\u306a\u304e\u306a\u305f). Nelle lingue che utilizzano i caratteri latini questa differenza viene resa scrivendo il nome dello sport con la lettera Maiuscola (Naginata) mentre l'arma \u00e8 scritta in solo minuscolo (naginata).\nLa Naginata \u00e8 un'attivit\u00e0 che combina pratiche e valori delle arti marziali all'esercizio fisico. Pu\u00f2 essere considerata un'arte marziale affine al Kendo, con la quale condivide valori, alcuni materiali e parte dei regolamenti. \nStoria.\nLa naginata vanta di essere (accanto allo yari e alla katana) una delle pi\u00f9 antiche armi del Giappone.\nIl termine 'naginata' pu\u00f2 essere rintracciato per la prima volta nel Kojiki (\u201cA Record of Ancient Matters 712) e, successivamente, nel libro Oushu Gosanneki (\u201cDiario di tre anni in Oshu 1086). Raffigurazioni di battaglie in cui \u00e8 chiaramente visibile l\u2019uso della naginata, inoltre, sono state realizzate durante il periodo Tengyo no Ran (Insurrezione Tengyo), nel 960 a.C. \nL\u2019uso di quest\u2019arma comincia a diffondersi a partire dal 700 d.c., a seguito del ruolo decisivo assunto dalla cavalleria nello svolgimento e nella risoluzione delle grandi battaglie. Questo nuovo modo di combattere ha infatti reso indispensabile affiancare all\u2019uso di spade, archi e frecce nuove armi che permettessero di avere la meglio sul nemico. A tal fine, la naginata si dimostr\u00f2 un\u2019arma molto efficace: la sua lama era utilizzata per tagliare a distanza le gambe dei cavalli ed uccidere i nemici, non appena questi fossero caduti al suolo.\nVerso la met\u00e0 del XVII secolo, l\u2019introduzione delle armi da fuoco modific\u00f2 profondamente le strategie di combattimento e la naginata divenne progressivamente un\u2019arma \u201cspecialistica, utilizzata prevalentemente dalle donne (Onna-musha) e dai monaci guerrieri (sohei \u50e7\u5175).\nDopo la restaurazione Meiji (a partire dal 1868 d.c.), la progressiva occidentalizzazione fece diminuire drasticamente l\u2019importanza delle arti marziali, compresa la pratica della naginata, che perse il suo carattere militare (Jujitsu) per diventare definitivamente una disciplina personale (Budo). La Naginata-Do \u8599\u5200\u9053 (lit. \"way of the naginata\") divenne in questo periodo parte integrante dell'educazione scolastica femminile. Dopo il periodo Showa, gli allenamenti con la naginata sono divenuti parte integrante del sistema della scuola pubblica. Vietata alla fine della Seconda Guerra Mondiale, la pratica di questa disciplina riprese qualche anno pi\u00f9 tardi, sotto forma di una nuova moderna arte marziale conosciuta con il nome di Atarashii Naginata, nata dalla lunga storia e dalle tradizioni che hanno caratterizzato l\u2019uso di quest\u2019arma.\nNel 1953 la Naginata moderna, o Atarashii Naginata, viene codificata dalla la Zen Nihon Naginata Renmei, che ne cre\u00f2 le basi (\"Kihon\"), i \"kata\", e i regolamenti.\nNello stesso anno venne fondata la All Japan Naginata Federation, con l\u2019obiettivo di diffondere la pratica della disciplina tra i giovani. \nNel 1990, invece, \u00e8 stata fondata la International Naginata Federation (INF), allo scopo di diffondere la conoscenza e la pratica della naginata a livello internazionale. \nA livello europeo la diffuzione e la promozione della Naginata sono curate dalla European Naginata Federation. ENF) \nIn Italia la Naginata \u00e8 promossa dalla CIK (Confederazione Italiana Kendo), che si occupa della promozione e della divulgazione del Kendo, dello Iaido e del Jodo.\nPratica.\nLa Naginata \u00e8 un'arma lunga, simile ad un'alabarda, consistente in un'asta di legno alla cui sommit\u00e0 \u00e8 posta una lama. Differisce da una lancia poich\u00e9 la lama \u00e8 proporzionalmente molto pi\u00f9 lunga della punta di una lancia, ed ha la forma ricurva tipica delle spade giapponesi. In questo senso in alcune scuole essa \u00e8 vista come la sintesi tra un bastone ed una spada.\nNella pratica dell'Atarashii Naginata, si utilizzano una versione interamente di legno, ed una versione pi\u00f9 leggera con asta di legno e punta composta da due listelli di bamboo. Come nel Kend\u014d, la differenza tra le due versioni dell'arma \u00e8 dovuta al diverso utilizzo: la versione di legno per i kata (come nel Kendo viene usato il Bokken), e la versione \"leggera\" per il combattimento libero in armatura (come nel Kendo viene usato lo Shinai).\nI praticanti utilizzano come abbigliamento un\"'Hakama\" (i pantaloni tradizionali giapponesi) blu o nero, e un \"gi\" simile a quello del Kendo ma a maniche corte, di colore bianco.\nI Kata codificati sono 8, e rappresentano stilizzate forme di combattimento preordinato a coppie, in cui un attaccante prova a colpire il suo avversario, che para e contrattacca. \nL'armatura (\"bogu\") dell'Atarashii Naginata \u00e8 analoga a quella del Kendo: un elmo (\"Men\"), che protegge la testa la gola e le spalle; un corpetto rigido (\"Do\"); un gonnellino (\"Tare\"); dei guanti (\"Kote\") leggermente diversi da quelli del Kendo, poich\u00e9 suddivisi in tre parti anzich\u00e9 in due; dei parastinchi (\"Sune-ate\"), che invece nel Kendo sono del tutto assenti.\nCompetizioni.\nEsistono competizioni di due tipi: Engi e Shiai.\nLe prime sono gare a coppie in cui si \u00e8 valutati in base alla forma con cui vengono rappresentati i Kata.\nI secondi sono invece veri e propri combattimenti liberi in armatura, in cui \u00e8 lecito colpire solo \"Men, Sune, Kote, Do e Tsuki (\"gola\")\", secondo la filosofia del \"ki-ken-tai-icchi\", il colpo cio\u00e8 deve essere portato con l'arma (\"ken\", lett. la spada), ma anche con i movimenti giusti (\"Tai\") e lo spirito (\"Ki\"). A tal fine, i combattenti per vedere ottenuto il punto (che deve venire convalidato da tutti e tre gli arbitri), devono colpire emettendo \"kiai\", un urlo che manifesta appunto la volont\u00e0 di inferire il colpo. \nIl combattimento termina una volta ottenuti due punti da parte di uno dei due contendenti, oppure scaduto il tempo limite oltre il quale gli arbitri esprimono un giudizio complessivo di merito."}
{"id": "2739857", "revid": "751106", "url": "https://it.wikipedia.org/wiki?curid=2739857", "title": "Chimica analitica quantitativa", "text": "La chimica analitica quantitativa \u00e8 la branca della chimica analitica che si occupa di determinare sperimentalmente la quantit\u00e0 di una determinata sostanza presente in un campione. Si avvale di tecniche pratiche quali i diversi tipi di titolazione e di tecniche strumentali come la spettroscopia e la spettrometria di massa.\nIl principio su cui si basa \u00e8 quello di stabilire una relazione matematica tra la quantit\u00e0 di sostanza presente e la caratteristica sperimentalmente sfruttata per determinare tale quantit\u00e0: si pensi ad esempio alla massa di composto precipitato, al diverso valore di pH, al potenziale redox o alla diversa quantit\u00e0 di radiazione elettromagnetica assorbita."}
{"id": "2739858", "revid": "767487", "url": "https://it.wikipedia.org/wiki?curid=2739858", "title": "L'orfana senza sorriso", "text": "L'orfana senza sorriso (\"Scandal at Scourie\") \u00e8 un film del 1953 diretto da Jean Negulesco.\nTrama.\nOrfanella cattolica viene adottata da una coppia canadese protestante. Il fatto non piace ai cittadini, specie agli avversari politici.\nBibliografia.\nHollywood 1930-1959 di Mario Guidorizzi Mazziana Verona 1986"}
{"id": "2739861", "revid": "28592", "url": "https://it.wikipedia.org/wiki?curid=2739861", "title": "Periodici San Paolo", "text": ""}
{"id": "2739865", "revid": "38120", "url": "https://it.wikipedia.org/wiki?curid=2739865", "title": "If you can dream", "text": ""}
{"id": "2739870", "revid": "869733", "url": "https://it.wikipedia.org/wiki?curid=2739870", "title": "Madonna - Tutta la vita per un sogno", "text": "Madonna - Tutta la vita per un sogno (\"Madonna: Innocence Lost\") \u00e8 un film per la TV diretto da Bradford May, andato in onda negli Stati Uniti il 29 novembre 1994 su Fox.\nBasato su una biografia non autorizzata di Christopher Andersen, il film racconta la vita della cantante Madonna, concentrandosi sugli inizi della sua carriera."}
{"id": "2739873", "revid": "767487", "url": "https://it.wikipedia.org/wiki?curid=2739873", "title": "Khalil Fong", "text": "Biografia.\nFong \u00e8 nato nelle Hawaii, ma alla tenera et\u00e0 di 6 anni la sua famiglia decise di trasferirsi a Shanghai poich\u00e9 suo padre Les Fong, un cinese statunitense nato a San Francisco, California, voleva che i suoi figli crescessero immersi nella cultura cinese. Sei anni pi\u00f9 tardi, la famiglia si trasfer\u00ec a Canton, dove rimase altri due anni prima del trasloco definitivo ad Hong Kong.\nKhalil impar\u00f2 da autodidatta a suonare la chitarra e il pianoforte, rispettivamente all'et\u00e0 di 15 e 18 anni. Nel frattempo, aveva gi\u00e0 iniziato a comporre le prime canzoni e scrivere i primi testi, e inizi\u00f2 a 16 anni a mandare alcune demo a dei produttori musicali. Sei anni pi\u00f9 tardi, la Warner Music Hong Kong lo assunse come proprio produttore.\nNel 2005, Fong ha pubblicato con l'etichetta discografica Warner Music HK il suo album di debutto, \"Soulboy\", mentre il 29 dicembre 2006 ha visto la nascita del suo secondo album, \"This Love\" (\u611b\u611b\u611b).\nLa sua lingua madre \u00e8 inglese, ma parla anche cinese, dialetto di Shanghai, cantonese e pidgin inglese delle Hawaii.\nKhalil \u00e8 di religione Bah\u00e1'\u00ed.\nInfluenze musicali.\nI generi musicali dai quali Fong ha tratto le sue influenze sono per lo pi\u00f9 soul, neo soul, jazz, doo-wop anni '50 e rock.\nTra gli artisti da ricordare tra le sue influenze, anche per quanto riguarda la composizione, vi sono: \nCarriera.\nSebbene la sua base sia ad Hong Kong, Fong ha raggiunto l'apice del successo nell'isola di Taiwan, soprattutto perch\u00e9 la sua musica \u00e8 principalmente cantata in cinese piuttosto che in cantonese.\nKhalil Fong \u00e8 stato menzionato nel monologo di apertura della puntata del 15 settembre 2009 del \"Late Night with Conan O'Brien\".\nAlbum.\nKhalil ha pubblicato il suo primo album studio, \"Soul Boy\", il 18 settembre 2005, e grazie ad esso ha vinto alcuni importanti premi quali il premio d'argento come \"Miglior Artista Uomo Esordiente\" della classifica \"Commercial Radio\". Il suo secondo album, \"This Love\", \u00e8 stato pubblicato a dicembre del 2006 e conteneva una delle sue canzoni divenute, successivamente, pi\u00f9 popolari, \"Love Love Love\". Il terzo album, \"Wonderful\", ha segnato una svolta di stile rispetto ai due precedenti, con melodie pi\u00f9 funky in opposizione alle vecchie ballad lente.\nIl quarto album di Khalil, \"Orange Moon\", pubblicato a dicembre del 2008, ha portato un ritorno alle precedenti ballad e al tema amoroso e romantico, decisamente prevalente rispetto a qualsiasi altro.\nAd agosto del 2009, Fong ha pubblicato un album di cover intitolato \"Timeless\", nel quale ha reinterpretato tutte le canzoni che hanno segnato le sue maggiori influenze musicali. Tra queste figurano \"You are the Sunshine of My Life\" dell'idolo d'infanzia Stevie Wonder e Bad di Michael Jackson."}
{"id": "2739877", "revid": "28592", "url": "https://it.wikipedia.org/wiki?curid=2739877", "title": "Miglior Attore Protagonista", "text": ""}
{"id": "2739881", "revid": "119425585", "url": "https://it.wikipedia.org/wiki?curid=2739881", "title": "Federazione Italiana Golf Disabili", "text": "La Federazione Italiana Golf Disabili (FIGD) \u00e8 un'associazione sportiva dilettantistica senza scopo di lucro; \u00e8 affiliata alla Federazione Italiana Golf , al Comitato Italiano Paralimpico e all'Edga, l'European Disabled Golf Association, con la quale collabora dal punto di vista medico e sportivo.\n\u00c8 nata nel febbraio del 1998 come Associazione Golfisti Italiani Disabili (AGID), ed \u00e8 diventata Federazione nel 2004. La sua sede \u00e8 a Milano, ma ci sono undici delegazioni regionali in Piemonte, Lombardia, Liguria, Veneto, Trentino-Alto Adige, Friuli-Venezia Giulia, Emilia-Romagna, Toscana, Marche e Abruzzo, Lazio.\nIl suo scopo \u00e8 promuovere in Italia il \"golf\", ora anche sport olimpico, quale unica disciplina che permette ad atleti disabili e atleti normodotati di gareggiare nello stesso team, sugli stessi campi, con il medesimo regolamento, quello riconosciuto dall'organismo internazionale R&amp;A."}
{"id": "2739882", "revid": "628767", "url": "https://it.wikipedia.org/wiki?curid=2739882", "title": "Distretto di Arghakhanchi", "text": " \nIl distretto di Arghakhanchi \u00e8 un distretto del Nepal, in seguito alla riforma costituzionale del 2015 fa parte della Provincia No. 5. \nIl capoluogo \u00e8 Sandhikharka.\nGeograficamente il distretto appartiene alla zona collinare della Mahabharat Lekh.\nI principali gruppi etnici presenti nel distretto sono i Bahun.\nMunicipalit\u00e0.\nIl distretto \u00e8 suddiviso in sei municipalit\u00e0, una urbana e cinque rurali."}
{"id": "2739886", "revid": "402993", "url": "https://it.wikipedia.org/wiki?curid=2739886", "title": "Keith Mc Leod", "text": ""}
{"id": "2739889", "revid": "287204", "url": "https://it.wikipedia.org/wiki?curid=2739889", "title": "Australian Open 1999", "text": "L'Australian Open 1999 \u00e8 stata la 87\u00aa edizione dell'Australian Open e prima prova stagionale dello Slam per il 1999. Si \u00e8 disputato dal 18 al 31 gennaio 1999 sui campi in cemento del Melbourne Park di Melbourne in Australia. Il singolare maschile \u00e8 stato vinto dal russo Evgenij Kafel'nikov, che si \u00e8 imposto sullo svedese Thomas Enqvist in 4 set. Il singolare femminile \u00e8 stato vinto dalla svizzera Martina Hingis, che ha battuto in 2 set la francese Am\u00e9lie Mauresmo. Nel doppio maschile si \u00e8 imposta la coppia formata da Jonas Bj\u00f6rkman e Patrick Rafter, mentre nel doppio femminile hanno trionfato Martina Hingis e Anna Kurnikova. Nel doppio misto la vittoria \u00e8 andata alla coppia formata da Mariaan de Swardt e David Adams.\nRisultati.\nSingolare maschile.\n Evgenij Kafel'nikov ha battuto in finale Thomas Enqvist 4\u20136, 6\u20130, 6\u20133, 7\u20136(1)\nSingolare femminile.\n Martina Hingis ha battuto in finale Am\u00e9lie Mauresmo 6\u20132, 6\u20133\nDoppio maschile.\n Jonas Bj\u00f6rkman / Patrick Rafter hanno battuto in finale Mahesh Bhupathi / Leander Paes 6\u20133, 4\u20136, 6\u20134, 6\u20137(10), 6\u20134\nDoppio femminile.\n Martina Hingis / Anna Kurnikova hanno battuto in finale Lindsay Davenport / Nata\u0161a Zvereva 7\u20135, 6\u20133\nDoppio misto.\n Mariaan de Swardt / David Adams hanno battuto in finale Serena Williams / Maks Mirny 6\u20134, 4\u20136, 7\u20136(5)\nJunior.\nSingolare ragazzi.\n Kristian Pless ha battuto in finale Michail Ju\u017enyj 6\u20134, 6\u20133\nSingolare ragazze.\n Virginie Razzano ha battuto in finale Katarina Basternakova 6\u20131, 6\u20131\nDoppio ragazzi.\n J\u00fcrgen Melzer / Kristian Pless hanno battuto in finale Ladislav Chramosta / Michal Navr\u00e1til 6\u20137, 6\u20133, 6\u20130\nDoppio ragazze.\n El\u00e9ni Daniil\u00eddou / Virginie Razzano hanno battuto in finale Natalie Grandin / Nicole Rencken 6\u20131, 6\u20131"}
{"id": "2739891", "revid": "121004197", "url": "https://it.wikipedia.org/wiki?curid=2739891", "title": "Saverio Fragapane", "text": "Biografia.\nFu allievo di Ernesto Basile. Oper\u00f2 principalmente a Caltagirone, dove con significativi interventi pubblici, come il rettilineo di via Roma - via Arcoleo, e per ricchi privati, ha connotato in chiave liberty la citt\u00e0. Nei suoi progetti spesso adatt\u00f2 allo stile floreale la secolare tradizione dei figulinai di Caltagirone, attraverso inserti decorativi (balconi, paraste o cornicioni) che esaltavano la plasticit\u00e0 dell'argilla, in alcuni casi con ridondanza decorativa quasi barocca. Del periodo fascista \u00e8 il suo progetto pi\u00f9 ambizioso e noto: la creazione della citt\u00e0 giardino di Mussolinia; iniziata sotto il diretto patrocinio di Mussolini e mai completata.\nPrincipali opere.\nA Caltagirone:\nInoltre \u00e8 autore di:"}
{"id": "2739896", "revid": "1522738", "url": "https://it.wikipedia.org/wiki?curid=2739896", "title": "Yoshino Fujieda", "text": ""}
{"id": "2739900", "revid": "155634", "url": "https://it.wikipedia.org/wiki?curid=2739900", "title": "Australian Open 1999 - Singolare maschile", "text": "Evgenij Kafel'nikov ha battuto in finale Thomas Enqvist 4-6 6-0 6-3 7-6(1)."}
{"id": "2739901", "revid": "729019", "url": "https://it.wikipedia.org/wiki?curid=2739901", "title": "Sebastiano Bongiorno", "text": "Biografia.\nLaureato in giurisprudenza, ha svolto la professione di docente ed avvocato ed inoltre giudice istruttore e giudice per le indagini preliminari a Caltanissetta.\nHa condotto le indagini sull'omicidio del giudice Rosario Livatino e quelle sulle stragi di Capaci e di via D'Amelio.\nAlle Elezioni Politiche del 27 marzo 1994 fu eletto alla Camera dei deputati con la coalizione dei Progressisti raccogliendo 29.735 voti nel collegio uninominale di Sciacca."}
{"id": "2739902", "revid": "669954", "url": "https://it.wikipedia.org/wiki?curid=2739902", "title": "Personaggi di Zack e Cody sul ponte di comando", "text": "Questa voce contiene informazioni relative ai personaggi della serie televisiva di Disney Channel Zack e Cody sul ponte di comando.\nZack Martin.\nZack Martin, interpretato da Dylan Sprouse, \u00e8 nato a Seattle presso l'ospedale di San Joseph, alle 6:30 di sabato. Nell'episodio \"Il sommergibile\", ha detto di essere del 1993. \u00c8 fratello gemello di Cody, e nell'episodio \"Il triangolo delle Bermuda\" rivela di essere pi\u00f9 grande di lui di dieci minuti.\nDopo aver abitato in un hotel con il fratello Cody nella serie madre, si trasferisce con lui sulla S.S. Tipton e inizia a frequentare la Seven Seas High: la scuola a bordo della nave SS Tipton. All'inizio della terza stagione, Zack conosce una nuova studentessa della scuola di nome Maya, della quale si innamora, e che nell'episodio \"Amore e Guerra\" diventa la sua ragazza.\nCody Martin.\nCody Martin, interpretato da Cole Sprouse, \u00e8 un ragazzo maturo, intelligente e sensibile. Ha ottimi risultati scolastici, tuttavia non rende bene nello sport.\nCody, dopo aver abitato in un hotel nella serie madre insieme a suo fratello Zack, si trasferisce sulla S.S. Tipton con lui e inizia a frequentare la Seven Seas High: una scuola a bordo della nave S.S. Tipton. Lavora come \u201cragazzo degli asciugamani\u201d, a causa del fratello Zack, che, in pochi giorni, ha speso tutti i soldi che sarebbero dovuti durare per l'intero semestre scolastico. Cody si innamora di Bailey Pickett, una studentessa della Seven Seas High, ed organizza un piano di sei mesi per cercare di conquistarla.\nLondon Tipton.\nLondon Tipton, interpretata da Brenda Song, \u00e8 nata nel 1990, da padre statunitense e madre thailandese. I suoi genitori si sono separati quando era bambina, e le sono sempre stati lontani. London ama vestirsi solo con abiti firmati e fare shopping. Nell'episodio \"Miss Tipton,\" London ammette di fare shopping quando si sente depressa.\nA volte esprime la sua felicit\u00e0 battendo le mani e saltando ripetutamente dicendo: \"Viva me!\".\nVive sulla nave da crociera SS Tipton. Suo padre, infatti decide di farle frequentare la Seven Seas High, la scuola liceale che si trova a bordo, in modo da renderle impossibile fuggire dalle lezioni, data l'impossibilit\u00e0 di scappare da una nave.\nBailey Pickett.\nBailey Marie Pickett, interpretata da Debby Ryan, \u00e8 una studentessa della Seven Seas High, nata a Kettlecorn, Kansas. Bailey vive con la sua famiglia in una fattoria e, sebbene ami il suo paese, si rende conto di volere provare nuove avventure e decide di frequentare la scuola a bordo della SS Tipton.\nBailey ha molto talento in tutte le materie (nell'episodio Naufraghi scopriamo che ha A++ in Geografia, quindi un nostro dieci con lode), e, nell'ultimo episodio della serie, si diploma e viene a sapere di essere stata ammessa all'Universit\u00e0 di Yale.\nCody Martin ha organizzato un piano di sei mesi per diventare il ragazzo di Bailey. Quando Hannah Montana sale a bordo della nave, Cody coglie al volo l'opportunit\u00e0 e offre a Bailey un biglietto per il concerto. Bailey \u00e8 entusiasta e lo bacia, dando inizio alla loro relazione romantica. Nell'ultimo episodio della seconda stagione, Bailey e Cody festeggiano a Parigi il loro primo anniversario, ma un equivoco provoca la rottura del rapporto.\nDurante la terza stagione i due ragazzi si amano ancora, ma ognuno \u00e8 troppo orgoglioso per ammetterlo. Nell'episodio Accadde a Kettlecorn si rimettono insieme.\nMarcus \"Lil'\" Little.\nMarcus \"Lil'\" Little, interpretato da Doc Shaw, \u00e8 un ex rapper di successo, che frequenta la Seven Seas High. Conosciuto con il nome d'arte di Lil' Little, ha purtroppo perso la sua fama dopo la pubert\u00e0, a causa del cambiamento di voce. Marion Moseby \u00e8 un suo grande fan e infatti \u00e8 l'unico dei ragazzi ad andarci d'accordo. Fa la sua prima apparizione nella seconda stagione, in cui viene assegnato come compagno di stanza di Zack. Marcus lascia la nave nella terza stagione nel tentativo di rilanciare la sua carriera, per recitare in un musical basato sulla sua canzone di successo \"Ragazza con l'apparecchio\".\nMarion Moseby.\nMarion Moseby, interpretato da Phill Lewis, \u00e8 il direttore della nave da crociera SS Tipton. Ha uno strano senso dell'umorismo, e si rende in alcuni casi ridicolo di fronte alle altre persone, con battute prive di spirito a cui nessuno ride ad eccezione di lui stesso.\nCorteggia la professoressa Tutweiller, e nell'ultimo episodio arriva a farle una proposta di matrimonio, ricevendo una risposta positiva."}
{"id": "2739903", "revid": "466539", "url": "https://it.wikipedia.org/wiki?curid=2739903", "title": "Elisabeth Gr\u00fcmmer", "text": "Biografia.\nElisabeth Gr\u00fcmmer, nata Schilz, nacque a Niederjeutz, oggi Yutz nel dipartimento della Mosella, in Francia. Suo padre lavorava come caposquadra nel reparto riparazioni della Reichsbahn ed era anche un bravo corista. Quando, dopo la prima guerra mondiale, la Lorena, in base al trattato di Versailles, pass\u00f2, il 10 gennaio 1919, alla Repubblica francese, il padre di Elisabeth perse il suo lavoro, e la famiglia si trasfer\u00ec a Meiningen dove pot\u00e9 non solo riprendere servizio presso le Ferrovie, ma anche entrare a far parte del coro del teatro dell'opera di Meiningen: fu in questo periodo che nacque nella bambina la passione per il teatro.\nAlla fine degli anni venti, Elisabeth Schilz studiava per diventare attrice alla Hochschule f\u00fcr Schauspielkunst del teatro e inizi\u00f2 a interpretare con successo i suoi primi ruoli classici. La formazione di attrice che ricevette le sarebbe stata poi molto utile nella sua carriera di cantante d'opera. Tuttavia, sembr\u00f2 a un certo punto, alla met\u00e0 degli anni trenta, che la sua carriera artistica fosse giunta a una prematura interruzione, quando spos\u00f2 il violinista Detlef Gr\u00fcmmer, da cui ebbe una figlia, e si ritir\u00f2 per dedicarsi alla famiglia.\nQuando il marito accett\u00f2 il posto di Kapellmeister al teatro di Aquisgrana ed ella si trov\u00f2 cos\u00ec in un nuovo ambiente, si risvegli\u00f2 in Elisabeth il desiderio di riprendere la carriera interrotta. Prese lezioni di canto e, all'inizio degli anni quaranta, grazie a Herbert von Karajan, che in quel periodo era attivo come direttore musicale ad Aquisgrana, fece il suo debutto. Nel 1941 il celebre direttore d'orchestra le affid\u00f2, a sorpresa, il ruolo di una delle fanciulle fiore in una rappresentazione del \"Parsifal\" di Richard Wagner. Elisabeth Gr\u00fcmmer sfrutt\u00f2 egregiamente l'occasione e da quel momento la sua seconda vita da cantante, nonostante il periodo terribile della seconda guerra mondiale, prese rapidamente il via. Un ingaggio a Duisburg nel 1942 ebbe breve durata, poich\u00e9 il teatro and\u00f2 distrutto in un bombardamento. Quindi, fino al 1944, la Gr\u00fcmmer cant\u00f2 a Praga. Nel 1944 fu colpita dalla pi\u00f9 grande tragedia della sua vita, quando la sua abitazione ad Aquisgrana venne completamente distrutta in un bombardamento in cui rimase ucciso suo marito Detlef: Detlef Gr\u00fcmmer rimase l'unico amore della sua vita, ed ella volle per qualche tempo mettere da parte la sua carriera e dedicarsi unicamente alla figlia. Non volle mai pi\u00f9 risposarsi.\nFinita la guerra, Elisabeth Gr\u00fcmmer cerc\u00f2 un nuovo inizio a Berlino: nel 1946 entr\u00f2 a far parte della St\u00e4dtische Oper Berlin (oggi Deutsche Oper Berlin) e raggiunse qui la celebrit\u00e0 anche a livello internazionale. All'estero si esib\u00ec nel 1951 al Covent Garden nel ruolo di Eva in \"Die Meistersinger von N\u00fcrnberg\" di Wagner, nel 1953 e nel 1954 nel ruolo di Donna Anna nel \"Don Giovanni\" di Mozart al Festival di Salisburgo, diretta da Wilhelm Furtw\u00e4ngler. Nel 1951 ottenne il suo primo Deutscher Kritikerpreis in campo musicale. Negli anni cinquanta accrebbe la propria popolarit\u00e0, specializzandosi soprattutto nei ruoli di soprano lirico del repertorio operistico tedesco, come ad esempio Agathe in \"Der Freisch\u00fctz\" di Carl Maria von Weber, Pamina in \"Die Zauberfl\u00f6te\" di Mozart e molti ruoli wagneriani e straussiani. Sebbene nel 1957 si trasferisse ad Alsbach sulla Bergstra\u00dfe, la sua dimora prediletta rimase Berlino Ovest, da dove, durante gli anni cinquanta e sessanta, partiva per \"tourn\u00e9e\" nelle sale da concerto e nei teatri d'opera del mondo, tra cui il Teatro Col\u00f3n di Buenos Aires, l'Opera di Amburgo, la Royal Opera House di Londra, il Teatro alla Scala di Milano, la Bayerische Staatsoper di Monaco di Baviera, la Metropolitan Opera di New York, l'Op\u00e9ra di Parigi, Salisburgo, la Staatsoper di Vienna. Dal 1957, per otto anni consecutivi, prese parte al Festival di Bayreuth, interpretando Eva in \"Die Meistersinger\", Elsa in \"Lohengrin\", Freia e Gutrune in \"Der Ring des Nibelungen\".\nElisabeth Gr\u00fcmmer affront\u00f2 con successo anche il repertorio liederistico, scegliendo una selezione che comprendeva sia classici sia pezzi meno noti, e il repertorio sacro, come ad esempio le \"Passioni\" di Johann Sebastian Bach e \"Ein deutsches Requiem\" di Johannes Brahms.\nNel 1965 ottenne una cattedra alla Musikhochschule (oggi Fakult\u00e4t Musik dell'Universit\u00e4t der K\u00fcnste Berlin) e, a met\u00e0 degli anni settanta, a Parigi. Il suo congedo dalle scene avvenne il 1\u00ba gennaio 1972 a Berlino, con l'ultima sua esibizione nel ruolo della Marescialla in \"Der Rosenkavalier\", opera di cui in precedenza aveva affrontato anche il ruolo \"en travesti\" di Oktavian. Dal 1977 fino alla morte fu presidente della \"Gesellschaft der Freunde der Staatlichen Hochschule f\u00fcr Musik und darstellende Kunst in Berlin e.V.\" (oggi Paul-Hindemith-Gesellschaft in Berlin e.V.), e nel 1986 divenne membro onorario della Deutsche Oper Berlin. Mor\u00ec nello stesso anno a Warendorf, nella Renania Settentrionale-Vestfalia, e venne sepolta nella vicina Everswinkel."}
{"id": "2739907", "revid": "486946", "url": "https://it.wikipedia.org/wiki?curid=2739907", "title": "Yoshi Fujieda", "text": ""}
{"id": "2739911", "revid": "1543377", "url": "https://it.wikipedia.org/wiki?curid=2739911", "title": "Riserva naturale di Cu Lao Cham", "text": "La riserva naturale di Cu Lao Cham (in vietnamita:\"C\u00f9 lao Ch\u00e0m\") \u00e8 un'area naturale protetta del Vietnam intorno alle Isole Cham. Occupa una superficie di 1,535 ha, di cui 532 ha sono di foreste vergini. Sono presenti specie di \"Collocalia\", e sono state reintrodotte 265 specie di piante vascolari."}
{"id": "2739919", "revid": "33689", "url": "https://it.wikipedia.org/wiki?curid=2739919", "title": "Heartland", "text": ""}
{"id": "2739929", "revid": "1543377", "url": "https://it.wikipedia.org/wiki?curid=2739929", "title": "Australian Open 1999 - Singolare femminile", "text": "Martina Hingis ha battuto in finale Am\u00e9lie Mauresmo 6-2 6-3."}
{"id": "2739933", "revid": "1543377", "url": "https://it.wikipedia.org/wiki?curid=2739933", "title": "Boudewijn de Geer", "text": "Ha giocato per , , , , , e .\nAnche suo figlio, Mike de Geer, \u00e8 un calciatore."}
{"id": "2739941", "revid": "226458", "url": "https://it.wikipedia.org/wiki?curid=2739941", "title": "Prealpi di Lucerna", "text": "Le Prealpi di Lucerna sono un massiccio montuoso delle Prealpi Svizzere. Si trovano nel Canton Lucerna, Canton Nidvaldo, Canton Obvaldo e Canton Berna. Prendono il nome dalla citt\u00e0 di Lucerna rispetto alla quale sono collocate a sud-ovest.\nClassificazione.\nLa SOIUSA le vede come un supergruppo alpino delle Prealpi Svizzere e vi attribuisce la seguente classificazione:\nSuddivisione.\nSecondo la SOIUSA le Prealpi di Lucerna sono suddivise in tre gruppi e cinque sottogruppi:"}
{"id": "2739958", "revid": "122912929", "url": "https://it.wikipedia.org/wiki?curid=2739958", "title": "Chiesa di Santa Maria Maggiore e San Leoluca", "text": "La chiesa di Santa Maria Maggiore e San Leoluca \u00e8 il principale luogo di culto cattolico di Vibo Valentia, situato a 497 metri s.l.m. nell'omonima Piazza San Leoluca. Costruito sopra i resti di una pi\u00f9 antica basilica danneggiata dai terremoti, \u00e8 decorato da numerosi e pregevoli stucchi barocchi e conserva importanti opere d'arte, fra cui il trittico statuario di Antonello Gagini, opera rinascimentale.\nStoria.\nL'attuale chiesa principale di Vibo Valentia sorge nella posizione dove esisteva anticamente una cattedrale bizantina probabilmente del IX secolo, che venne fortemente danneggiata durante i terremoti del 1638 e 1659. Resa ormai pericolante e inagibile, viene colta l'occasione per un rinnovo definitivo, in termini di dimensioni e di gusto architettonico. Nel 1680 hanno inizio i lavori di costruzione della nuova chiesa su progetto di Francesco Antonio Curatoli. Il progetto del Duomo nuovo era inizialmente pi\u00f9 ampio, ma viene in seguito ridimensionato su pressione dei vicini padri domenicani per il fatto che il nuovo edificio, con la sua mole, avrebbe oscurato la loro chiesa. Il cantiere si protrae per una quarantina d'anni e viene ultimato nel 1723, a un anno dalla morte del suo progettista. Appena costruita, la chiesa presenta al posto dell'attuale frontone una grande corona basilicale e vi \u00e8 anche una cupola con lanterna. L'edificio viene consacrato nel 1766 Nel 1783, solamente diciassette anni dopo la consacrazione, un forte terremoto danneggia la struttura, lesionando la cupola, che viene abbattuta. L'interno viene restaurato su progetto di Fortunato Morano ( architetto) coadiuvato da Emanuele Paparo (Pittore) detti lavori sui svolgono nel 1817 Il Morano, che si occupa degli stucchi; in casa Morani a Polistena si conservano ancora disegni originali, e capitelli in gesso, sebbene questi ultimi non siano stati mai visti, in quanto non venne mai nessuno a vederli. in quanto poco apprezzati. (Mi chiedo da chi)? Anche la facciata viene parzialmente ricostruita, donandole l'aspetto attuale. Nell'Ottocento subisce nuovi interventi e vengono aggiunti i vari affreschi neoclassici.\nDescrizione.\nEsterno.\nAll'esterno, la chiesa presenta una facciata moderatamente barocca, un poco plastica e con vaghi accenni rinascimentali. Sono presenti un corpo centrale, che costituisce la facciata vera e propria della chiesa, e due campanili gemelli laterali, che chiudono al loro interno il prospetto della chiesa. Facciata e campanili sono collegati da un motivo unitario di lesene su due ordini, quello inferiore tuscanico e quello superiore ionico, separati da un cornicione che, al centro, si piega verso l'alto seguendo i profili del portale sottostante e della finestra al di sopra, evidenziando cos\u00ec maggiormente la zona centrale e focale del prospetto. L'ordine superiore di lesene sostiene un altro cornicione, sul quale si impostano il timpano triangolare del corpo centrale e le celle campanarie dei due campanili, che proseguono verso l'alto con un ulteriore ordine di lesene ioniche, chiuse in sommit\u00e0 da un ultimo cornicione e da una copertura a cupola. Unici elementi plastici del corpo centrale sono i vari fregi e le cornici che decorano il portale d'ingresso e il finestrone superiore, mentre i due campanili, soprattutto grazie alle varie nicchie presenti e alle relative cornici, sono caratterizzati da una maggiore plasticit\u00e0.\nInterno.\nInternamente, la chiesa \u00e8 impostata su una pianta a croce latina, con navata unica e transetto. Sull'intersezione fra quest'ultimo e la navata era presente la cupola, inserita nel progetto originario e poi abbattuta dopo il terremoto del 1783. L'imposta \u00e8 ancora presente, cos\u00ec come parte del tamburo con i finestroni circolari, ma a questo livello l'alzato si interrompe bruscamente ad \u00e8 concluso da una generica copertura a volta. Le pareti dell'aula sono ritmate da lesene di ordine corinzio, ornate da numerosi ed elaborati stucchi bianchi che ricoprono anche la volta a botte di copertura. Sono inoltre presenti quattro cappelle laterali, due per lato.\nOpere d'arte.\nLa chiesa custodisce al suo interno un maestoso altare maggiore settecentesco in marmi policromi di notevole fattura. dal quale emerge la statua rinascimentale della \"Madonna della Neve\". L'opera di maggior valore qui conservata nella \"Cappella del Purgatorio\" resta per\u00f2 il celebre \"Trittico\" statuario rinascimentale di Antonello Gagini, eseguito fra il 1523 e il 1524 e fatto trasportare all'interno della chiesa da Emanuele Paparo nel 1810. L'opera si trovava precedentemente nella chiesa di Santa Maria del Ges\u00f9, nota anche come chiesa di Santa Maria la Nova. Il trittico \u00e8 composto da una ordinata cornice architettonica in marmo scuro con colonne corinzie, che inquadra tre nicchie dove trovano posto, da sinistra a destra, le statue della \"Madonna delle Grazie\", di \"San Giovanni Evangelista\" e di \"Santa Maria Maddalena\". Quest'ultima, in particolare, grazie al suo armonico equilibrio delle parti \u00e8 considerata un capolavoro della statica. Il coronamento superiore del trittico, con affresco centrale e volute, \u00e8 da considerarsi aggiunta successiva. La chiesa \u00e8 poi ornata da elaborati stucchi, anch'essi opera settecentesca, e dai quadri di Emanuele Paparo che si ispirano ad opere pittoriche di varie epoche.\nAi lati della \"Cappella di San Basilio\" sono documentate la \"Vergine con bambino\" e \"San Luca Evangelista\".\nGiorgio Vasari nelle sue \"cronache\", riferendosi all'artista Antonello Gagini come \"Antonio da Carrara\" \"scultore rarissimo\", documenta le opere censite in Calabria, in particolare quelle commissionate da Ettore Pignatelli, conte e duca di Monteleone, vicer\u00e9 di Sicilia, custodite a Monteleone. Nella fattispecie fa riferimento alle tre diverse raffigurazioni della Vergine Maria: la \"Madonna delle Grazie\", la \"Madonna della Neve\", la \"Madonna col bambino\" destinate in origine alla chiesa di Santa Maria del Ges\u00f9 o Santa Maria la Nova dell'Ordine dei frati minori osservanti. Le commissioni sono state rielaborate in corso d'opera, arricchendosi rispettivamente delle figure di \"San Giovanni Evangelista\" e \"Santa Maria Maddalena\", \"San Luca Evangelista\", dando luogo a tre distinti aggregati scultorei custoditi nel medesimo luogo di culto.\nOrgano a canne.\nSulla cantoria in controfacciata, si trova l'organo a canne Gaetano Cavalli \"opus 413\", costruito nel 1894.\nLo strumento \u00e8 racchiuso all'interno di un'artistica cassa lignea dipinta e scolpita in stile barocco, che incornicia il finestrone della controfacciata. La trasmissione \u00e8 integralmente meccanica e la consolle, ha finestra, ha un'unica tastiera di 58 note e pedaliera di 27 note."}
{"id": "2739973", "revid": "628767", "url": "https://it.wikipedia.org/wiki?curid=2739973", "title": "Distretto di Gulmi", "text": " \nIl distretto di Gulmi \u00e8 un distretto del Nepal, in seguito alla riforma costituzionale del 2015 fa parte della Provincia No. 5. \nIl capoluogo \u00e8 Tamghas.\nGeograficamente il distretto appartiene alla zona collinare della Mahabharat Lekh.\nI principali gruppi etnici presenti nel distretto sono i Bahun."}
{"id": "2739974", "revid": "89688", "url": "https://it.wikipedia.org/wiki?curid=2739974", "title": "La Collection &quot;merveilles&quot; -L'edition Limit\u00e9e-", "text": ""}
{"id": "2739977", "revid": "89688", "url": "https://it.wikipedia.org/wiki?curid=2739977", "title": "Moi-m\u00eame-moiti\u00e9", "text": ""}
{"id": "2739978", "revid": "463126", "url": "https://it.wikipedia.org/wiki?curid=2739978", "title": "Gpet", "text": ""}
{"id": "2739980", "revid": "24443", "url": "https://it.wikipedia.org/wiki?curid=2739980", "title": "Prealpi di Lucerna e di Unterwald", "text": ""}
