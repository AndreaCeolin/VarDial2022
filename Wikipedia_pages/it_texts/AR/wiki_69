{"id": "2773116", "revid": "88740", "url": "https://it.wikipedia.org/wiki?curid=2773116", "title": "Henry Highland Garnet", "text": "Fautore dell'abolizionismo militante, Garnet fu un membro di spicco del movimento abolizionista che lo port\u00f2 dalla \"moral suasion\" (azione di persuasione) verso una forte azione politica. \nFamoso per la sua abilit\u00e0 di oratore pubblico, esort\u00f2 i neri ad agire e a far valere i propri destini. \nGarnet fu la prima persona di colore a tenere, come ministro, un sermone alla Camera dei Rappresentanti degli Stati Uniti.\nBiografia.\nPrimi anni, educazione.\nGarnet nacque schiavo nei pressi di New Market, nella Contea di Kent, nel Maryland, da George e Henrietta. Suo nonno era stato un principe guerriero africano, catturato in combattimento, probabile ispiratore dello spirito fiero di Garnet.\nNel 1824, ricevuto il permesso di partecipare a un funerale, scapp\u00f2 con la sua famiglia in Pennsylvania, che era uno stato libero.\nTrascorse due anni in mare, come mozzo, cuoco e cameriere, nel tragitto tra Stati Uniti e Cuba.\nAl suo ritorno scopr\u00ec che la sua famiglia si era divisa a causa delle minacce dei cacciatori di schiavi.\nQuando Garnet aveva dieci anni, con la famiglia riunita si trasfer\u00ec a New York, dove dal 1826 al 1833, frequent\u00f2 la \"African Free School\" e la \"Phoenix High School for Colored Youth\" (Scuola superiore di Phoenix per giovani di colore).\nGi\u00e0 nel periodo in cui andava a scuola, Garnet inizi\u00f2 la sua attivit\u00e0 nel movimento abolizionista.\nCon i compagni di scuola, istitu\u00ec la \"Garrison Literary and Benevolent Association\".\nOttenne un grande sostegno tra i bianchi, ma l'associazione alla fine dovette chiudere a causa dei sentimenti razzisti.\nDue anni pi\u00f9 tardi, nel 1835, cominci\u00f2 a frequentare la \"Noyes Academy\" a Canaan (New Hampshire) dove conobbe sua moglie, Julia Williams.\nEbbero tre figli, di cui uno soltanto sopravvisse fino all'et\u00e0 adulta.\nA causa della sua attivit\u00e0 abolizionista, Henry Garnet fu infine costretto ad abbandonare la \"Noyes Academy\" da una violenta opposizione segregazionista.\nContinu\u00f2 la sua istruzione presso l'\"Oneida Theological Institute\" a Whitesboro (New York), che aveva appena aperto le porte a tutte le etnie.\nQui fu acclamato per la sua arguzia, brillantezza e abilit\u00e0 retorica.\nSi laure\u00f2 nel 1839 e l'anno seguente gli si dovette amputare una gamba a causa di un infortunio al ginocchio, curato male, verificatosi anni prima.\nMinistero.\nNel 1839, Garnet si trasfer\u00ec a Troy (New York), dove insegn\u00f2 in una scuola e studi\u00f2 teologia.\nNel 1842, Garnet divenne pastore della \"Liberty Street Presbyterian church\", posizione che avrebbe ricoperto per sei anni.\nDurante questo periodo, pubblic\u00f2 articoli dove trattava temi religiosi e abolizionisti.\nIdentificandosi strettamente con la Chiesa, Garnet appoggi\u00f2 il movimento per la moderazione e divenne un forte sostenitore della politica antischiavista. \nIn seguito si un\u00ec all'American Antislavery Society e spesso parl\u00f2 in occasione di conferenze abolizioniste.\nUno dei suoi discorsi pi\u00f9 famosi, \"Call to Rebellion\" (chiamata alla rivolta), fu tenuto nell'agosto 1843 alla \"National Negro Convention\" a Buffalo.\nIl discorso faceva eco alle sue opinioni che gli schiavi devono agire in prima persona per raggiungere la completa emancipazione.\nGarnet faceva riferimento ad alcune ribellioni di schiavi, affermando che poteva essere un modo rapido per abolire la schiavit\u00f9, se gli schiavi si fossero dimostrati abbastanza coraggiosi.\nFrederick Douglass e William Lloyd Garrison, insieme a molti altri abolizionisti, ritenevano che le sue idee fossero troppo radicali.\nSostenne il \"Liberty Party\", un partito per le riforme che successivamente venne assorbito nel Partito repubblicano, partito con cui Garnet non si trovava d'accordo.\nRuolo antischiavista.\nDal 1849 Garnet cominci\u00f2 a sostenere l'emigrazione dei neri statunitensi in Messico, Liberia o Caraibi, dove avrebbero avuto maggiori opportunit\u00e0.\nA sostegno di questa tesi fond\u00f2 la \"African Civilization Society\".\nAd immagine della \"British African Aid society\" cerc\u00f2 di stabilire una colonia nell'Africa occidentale nella zona dell'etnia Yoruba (Liberia).\nSostenne anche l'istituzione di aree distinte abitate dalla popolazione di colore negli Stati Uniti.\nNel 1850, si rec\u00f2 in Gran Bretagna su richiesta del \"Free Labor Movement\", un'organizzazione che si opponeva all'uso di prodotti realizzati con il lavoro degli schiavi.\nEra popolare, e pass\u00f2 due anni e mezzo tenendo conferenze.\nNel 1852 Garnet venne inviato a Kingston (Giamaica) come missionario.\nVi trascorse tre anni, finch\u00e9 la sua salute non lo costrinse a ritornare negli Stati Uniti.\nQuando scoppi\u00f2 la guerra di secessione americana, le sue speranze per l'emigrazione dei neri si dissolsero\nRivolse allora la sua attenzione all'istituzione di unit\u00e0 di colore nell'esercito.\nSulla scia dei disordini a New York del 1863, folle di violenti stavano prendendo di mira la gente di colore e gli edifici di loro propriet\u00e0.\nGarnet si salv\u00f2 dalla morte perch\u00e9 sua figlia rapidamente tolse la targhetta col nome fuori dalla porta di casa prima che bande di violenti li trovassero.\nQuando ebbe l'autorizzazione per istituire unit\u00e0 di colore nell'esercito, Garnet aiut\u00f2 nel reclutamento delle United States Colored Troops e poi sostenne i militari neri con i suoi sermoni.\nGarnet serv\u00ec come pastore della \"Liberty (Fifteenth) Street Presbyterian Church\" dal 1864 al 1866 e in quel periodo fu il primo ministro di colore a tenere un sermone alla Camera dei Rappresentanti, il 12 febbraio 1865 dove parl\u00f2 della fine della schiavit\u00f9.\nEredit\u00e0.\nDopo la guerra, nel 1868, Garnet venne nominato presidente dell'\"Avery College\" di Pittsburgh, in Pennsylvania.\nSuccessivamente, si trasfer\u00ec a New York come pastore della \"Shiloh Presbyterian Church\".\nL'ultimo desiderio di Garnet era di andare in Liberia, dove vivere anche per poche settimane e morire l\u00ec.\nIl suo desiderio fu esaudito e divenne ambasciatore degli Stati Uniti in Liberia, verso la fine del 1881, ma spir\u00f2 due mesi dopo.\nEbbe un funerale di stato da parte del governo liberiano e fu sepolto al cimitero di Palm Grove a Monrovia.\nFrederick Douglass, che non aveva rivolto la parola a Garnet per molti anni, pianse la sua perdita.\nNel 2002 lo studioso Molefi Kete Asante pose Henry Highland Garnet sulla sua lista dei 100 pi\u00f9 importanti afroamericani.\nA Garnet \u00e8 stata intitolata una scuola elementare pubblica ad Harlem, conosciuta come il PS 175 o \"Henry Highland Garnet School for Success\", cos\u00ec come la \"HHG Elementary School\" a Chestertown nel Maryland.\nLa sua immagine si trova nell'affresco \"Civil Rights Bill Passes, 1866\", un murale nel Campidoglio, nei corridoi Cox a Washington. \u00c8 stato dipinto da Allyn Cox nel 1952."}
{"id": "2773119", "revid": "1442080", "url": "https://it.wikipedia.org/wiki?curid=2773119", "title": "Vincenzo Tanassi", "text": "Biografia.\nNel 2009 ha partecipato, nel ruolo del Tenente Mostovoi, alla serie televisiva di produzione anglo-giapponese \"Cloud Upon a Slope\", con Ken Watanabe."}
{"id": "2773122", "revid": "153881", "url": "https://it.wikipedia.org/wiki?curid=2773122", "title": "Segnali IALA", "text": ""}
{"id": "2773123", "revid": "767487", "url": "https://it.wikipedia.org/wiki?curid=2773123", "title": "Shkurte Fejza", "text": "Biografia.\nShkurte \u00e8 nata nel villaggio di Mushtisht, nella municipalit\u00e0 di Therand\u00eb (Suhareka), nel distretto di Prizren. Ha fatto le scuole medie superiori e le scuole superiori a Prizren e Prishtina. \nHa iniziato la sua carriera da cantante partecipando al festival di Prizren intitolato \"Takimet e Majit\", nel maggio del '75. Qui ha guadagnato il primo posto e ha anche vinto il premio di \"Debutantja m\u00eb e suksesshme\".\nFa parte di un gruppo chiamato \"Af\u00ebrdita\".\nCantante molto nota nel suo paese, si ispira alle canzoni tradizionali albanesi; le sue canzoni descrivono le sofferenze del suo popolo, mescolando tradizioni e musiche popolari. Tra i cantanti di musica folk albanese tradizionale \u00e8 la pi\u00f9 nota insieme a Shyhrete Behluli, Remzije Osmani, Sabri Fejzullahu."}
{"id": "2773125", "revid": "47767", "url": "https://it.wikipedia.org/wiki?curid=2773125", "title": "Prolammina", "text": "Le prolammine sono delle proteine che si trovano nei semi dei cereali. Le prolammine presentano un elevato contenuto di prolina.\nEsempi di prolammine.\nNei semi del frumento \u00e8 presente una particolare prolammina, che prende il nome di gliadina, che assieme alla glutenina (una particolare glutelina) costituisce il glutine.\nAltre prolammine sono:"}
{"id": "2773130", "revid": "33689", "url": "https://it.wikipedia.org/wiki?curid=2773130", "title": "VDC (Nepal)", "text": ""}
{"id": "2773132", "revid": "767487", "url": "https://it.wikipedia.org/wiki?curid=2773132", "title": "The Connells", "text": "The Connells \u00e8 il nome di un gruppo musicale statunitense di Raleigh, Carolina del Nord. Il gruppo si \u00e8 formato nel 1984. La loro musica \u00e8 orientata verso la chitarra, la melodia, il powerpop e il rock. Il gruppo ha resistito ai numerosi cambiamenti dei loro membri.\nIl loro brano pi\u00f9 noto \u00e8 \"'74-'75\", estratto dall'album \"Ring\"."}
{"id": "2773134", "revid": "339392", "url": "https://it.wikipedia.org/wiki?curid=2773134", "title": "Provincia di Sib va Suran", "text": ""}
{"id": "2773135", "revid": "767487", "url": "https://it.wikipedia.org/wiki?curid=2773135", "title": "Cese di Montefortino", "text": "Cese di Montefortino (Villa Cese) \u00e8 una frazione del comune di Montefortino in provincia di Fermo, nelle Marche.\nConta 7 abitanti (al 25 gennaio 2016) ed \u00e8 situata in zona collinare (650 m s.l.m.) in prossimit\u00e0 del Parco nazionale dei Monti Sibillini.\nStoria.\nIl nome Cese, toponimo frequentemente diffuso fra le frazioni dei vari comuni della zona (come ad esempio nel comune di Amandola, di Sarnano e di Montemonaco) deriva dal latino \"caesa\" participio di \"caedere\", ovvero tagliare, ed indicava un appezzamento di terreno dedicato al taglio della legna. La stessa etimologia e significato li si ritrovano ancor oggi nella terminologia bosco ceduo.\nUna teoria (poco supportata da prove scientifiche) di Giuseppe Matteucci, presidente dell'associazione \"La Cerqua Sacra\" di Montefortino, esposta nel suo sito \"cerquasacra.mysite.com\", attribuisce a Cese un'origine celtica, distorcendo l'etimologia del suo nome da \"tagliato\" a \"bosco tagliato\" a \"bosco sacro tagliato\" per arrivare infine a \"bosco sacro celtico tagliato\", mettendo queste aggiunte arbitrarie al significato del nome. La sua teoria si basa sulla presenza, nella frazione, di una piccola chiesa dedicata alla Madonna della Quercia. Secondo la sua ipotesi le chiese di questo tipo si trovano tutte nei luoghi dove hanno vissuto i Celti e dove di conseguenza la quercia era sacra. Per accreditare le teoria della \"celticit\u00e0\" di Cese riporta inoltre che nella frazione c'\u00e8 un appezzamento di terreno denominato \"Croce di Maggio\" ricollegandolo alla festa del Calendimaggio, identificata con la celtica Beltaine (v. \"Lunario\" di Alfredo Cattabiani). Ulteriore presunta prova di \"celticit\u00e0\" \u00e8 un altro appezzamento di terreno che si chiama \"Sotto l'Are\", il quale toponimo viene ricondotto a presunti Menhir che in passato erano nella zona (v. \"Miti, leggende e superstizioni dell'Abruzzo\" di Giovanni Pansa).\nTerremoto del 2016.\nUn violento terremoto di magnitudo 6.1 la notte del 24 agosto colp\u00ec l'area di Accumoli, Amatrice ed Arquata del Tronto, causando danni anche alla frazione di Cese di Montefortino. Maggiori danni furono provocati con le successive scosse di magnitudo 5.4 e 5.9 verificatesi il 26 ottobre con epicentro a Castelsantangelo sul Nera e Ussita. Il 30 ottobre la scossa pi\u00f9 forte di magnitudo 6.5 con epicentro a Norcia danneggi\u00f2 severamente la frazione provocando crolli, oltre che alle abitazioni, anche alla chiesa della Madonna della Cerqua e al suo campanile.\nLuoghi di interesse.\nChiesuola della \"Madonna della Cerqua\" (nel dialetto sibillino \"Cchis\u00f2la de la Madonna de la Cerqua\")."}
{"id": "2773136", "revid": "1873017", "url": "https://it.wikipedia.org/wiki?curid=2773136", "title": "Niju kun", "text": "Niju kun \u00e8 un termine proveniente dall'arte marziale di Okinawa che si traduce letteralmente come \"Le venti (niju) regole (kun)\". Create da Gichin Funakoshi verso la fine del XIX secolo, esprimono i venti principi (o \"precetti\") ai quali tutti gli studenti di Karate Shotokan sono incoraggiati ad ispirarsi nella vita, a praticarli e ad insegnarli agli altri.\nStoria.\nFunakoshi pratic\u00f2 due generi di karate, lo Sh\u014drei ry\u016b e lo Sh\u014drin-ry\u016b, sin da bambino. Negli anni egli svilupp\u00f2 un proprio stile per unire i benefici di entrambi. Egli inizi\u00f2 ad insegnare la sua arte, principi e filosofia ad un gruppo di studenti ad Okinawa. Guadagnando l'attenzione di un pubblico pi\u00f9 vasto, in seguito Funakoshi si avventur\u00f2 in Giappone per diffondere la sua arte in tutta l'isola. Cre\u00f2 cos\u00ec il \"niju kun\" per guidare i suoi karateka nel loro allenamento.\nI Venti Principi Guida di Funakoshi (\u677e\u6fe4\u4e8c\u5341\u8a13, Sh\u014dt\u014d Nij\u016b Kun).\nMentre si crede che i Venti Principi di Funakoshi fossero stati scritti intorno al 1890, essi furono pubblicati per la prima volta nel 1938 nel libro \"\u82f1\u6587\u7248 \u7a7a\u624b\u9053\u4e8c\u5341\u8a13 - The Twenty Guiding Principles Of Karate\" nella forma che segue:"}
{"id": "2773137", "revid": "84604", "url": "https://it.wikipedia.org/wiki?curid=2773137", "title": "Little Girl (Sandra)", "text": "Little Girl \u00e8 un singolo della cantante tedesca Sandra, pubblicato nel 1986 dall'etichetta discografica Virgin.\nLa canzone, scritta da Michael Cretu, Hubert Kemmler, Markus L\u00f6hr e Klaus Hirschburger e prodotta da Michael Cretu, era inserita nell'album di debutto della cantante, \"The Long Play\". Il singolo, di discreto successo in Svizzera, Germania e Austria, conteneva come b-side la canzone \"Sisters and Brothers\", anche questa gi\u00e0 presente nell'album.\nVideo.\nIl video si svolge a Venezia. Dapprima Sandra visita un cimitero in cui rimane colpita da una tomba di una ragazzina... Poi, nelle calle di Venezia Sandra incontra la ragazzina della tomba insieme a della gente in maschera mentre lei fa il playback della canzone..."}
{"id": "2773138", "revid": "339392", "url": "https://it.wikipedia.org/wiki?curid=2773138", "title": "Provincia di Torqabeh va Shandiz", "text": ""}
{"id": "2773139", "revid": "599013", "url": "https://it.wikipedia.org/wiki?curid=2773139", "title": "Thane Baker", "text": "Biografia.\nNato a Elkhart, nel Kansas, ha conosciuto i suoi pi\u00f9 grandi successi gi\u00e0 da quando era studente all'Universit\u00e0 dello Stato del Kansas. Nel 1953 \u00e8 stato campione nazionale NCAA sui 220y (200 metri) e nel 1956 campione AAU sui 200 metri.\nPrima delle Olimpiadi ha eguagliato i record del mondo dei 100 e 200 metri. Ha inoltre vinto numerosi titoli nel Kansas ed \u00e8 stato 4 volte \"All American\".\nAlle Olimpiadi ad Helsinki nel 1952 ha vinto la medaglia d'argento sui 200 metri dietro Andy Stanfield e avanti James Gathers. Nel 1956 a Melbourne ha vinto la medaglia d'argento sui 100 metri dietro a Bobby Joe Morrow, la medaglia di bronzo sui 200 metri e la medaglia d'oro nella staffetta 4\u00d7100 metri."}
{"id": "2773142", "revid": "107002983", "url": "https://it.wikipedia.org/wiki?curid=2773142", "title": "Zac Purchase", "text": ""}
{"id": "2773143", "revid": "767487", "url": "https://it.wikipedia.org/wiki?curid=2773143", "title": "Kiki (film 1931)", "text": "Kiki \u00e8 un film del 1931 diretto da Sam Taylor, interpretato da Mary Pickford e Reginald Denny.\nAdattato per lo schermo dallo stesso regista, il film si basa sul lavoro teatrale di Andr\u00e9 Picard (Parigi, 1920), una commedia francese che, tradotta in inglese, venne prodotta da David Belasco e presentata a Broadway il 29 novembre 1921 con Lenore Ulric nel ruolo di Kiki.La commedia diede spunto a diversi adattamenti cinematografici, il primo dei quali fu un \"Kiki\" del 1926 interpretato da Norma Talmadge. Nel 1934, ne fu girata una versione italiana sempre con lo stesso titolo, diretta da Raffaello Matarazzo.\nCome la maggior parte delle pellicole dell'epoca, il film - ambientato nel mondo di Broadway - proponeva dei numeri musicali. Le danze dello spettacolo furono coreografate dal massimo maestro del genere, il grande Busby Berkeley su musiche composte e dirette da Alfred Newman.\nTrama.\nPrima del debutto dell'ultimo lavoro teatrale prodotto dalla Randall's Revue, il produttore Victor Randall e la sua ex moglie Paulette Vaile, diva del palcoscenico, litigano furiosamente, mentre il loro amico Bunson cerca di fare da paciere anche per evitare danni allo spettacolo. Mentre Paulette flirta con Eddie, il suo nuovo fidanzato, Victor - che ama ancora la moglie - si trova alle prese con Kiki, una delle ragazze del corpo di ballo che lui vorrebbe licenziare ma che riesce, invece, quasi a tramortirlo con le sue chiacchiere. Quella sera, durante la recita, la presenza di Victor distrae Kiki, innamorata del produttore, portandola a combinare dei guai in scena che divertono il pubblico ma che fanno infuriare gli altri attori. Alla fine dello spettacolo, Paulette schiaffeggia Kiki, insistendo nel chiedere il suo licenziamento. Victor invita Kiki a casa sua, nel tentativo di sedurla. Lei si sottrae alle avances chiudendosi in camera da letto. Il giorno seguente, Kiki distrugge una lettera di Paulette a Victor: la ragazza vuole, in questo modo, allontanare i due ex coniugi, impedendo una loro riconciliazione. Impiantata in casa del produttore, Kiki non se ne vuole andare, nonostante i tentativi dell'uomo di farla sloggiare. Victor, scopre poi che Paulette gli ha scritto delle lettere che non gli sono mai arrivate perch\u00e9 sono state tutte intercettate da Kiki. Rendendosi conto che Paulette non va bene per lui, Victor \u00e8 grato a Kiki perch\u00e9 lo ha aiutato a superare le sue debolezze nei confronti dell'ex moglie. Ma la ragazza, avendo sorpreso una sua telefonata a Paulette, comincia a dubitare della sua strategia. Giunge perfino a minacciare Paulette, dicendo che lei \u00e8 pronta a ucciderla se incontrer\u00e0 ancora l'ex marito.\nLa ragazza poi finge di cadere in stato catatonico, con il medico che vieta di spostarla. Il suo stratagemma provoca lo sgomento di Victor che ha appena ricevuto la visita inaspettata di una Paulette tutta dolce che gli prospetta una fuga romantica insieme. Il suo tono, per\u00f2, finisce per irritare l'uomo che, sempre pi\u00f9 sedotto dalla bellezza di Kiki, respinge la moglie, rendendosi conto di essersi innamorato di quella pazzerella che lo ha ormai stregato.\nProduzione.\nIl film fu prodotto dalla Sam Taylor Productions per la Feature Productions.\nDistribuzione.\nDistribuito dalla United Artists, il film - presentato da Joseph M. Schenck - usc\u00ec nelle sale cinematografiche statunitensi il 14 marzo 1931."}
{"id": "2773148", "revid": "339392", "url": "https://it.wikipedia.org/wiki?curid=2773148", "title": "First Bank of the United States", "text": ""}
{"id": "2773156", "revid": "80598", "url": "https://it.wikipedia.org/wiki?curid=2773156", "title": "Non sia mai", "text": ""}
{"id": "2773158", "revid": "123213050", "url": "https://it.wikipedia.org/wiki?curid=2773158", "title": "Poiuyt", "text": "Un poiuyt, conosciuto anche come tridente impossibile o blivet \u00e8 una figura indecidibile, un'illusione ottica e un oggetto impossibile. Il nome deriva dai primi sei tasti della prima fila alfabetica della tastiera americana, partendo dall'ultima lettera (\"QWERTYUIOP\" \u2192 \"POIUYTREWQ\").\nCaratteristiche.\nLa figura sembra avere tre rebbi cilindrici a un capo che si trasformano misteriosamente in due rettangolari all'altro capo. Comparve per la prima volta sulla copertina della rivista \"Mad\" nel marzo 1965 e da allora \u00e8 apparsa molte volte altrove, come per esempio nell'albo speciale n. 15 della serie \"Martin Myst\u00e8re\" (giugno 1998), dove \u00e8 erroneamente citato come \"poayut\"."}
{"id": "2773160", "revid": "107002977", "url": "https://it.wikipedia.org/wiki?curid=2773160", "title": "Mark Hunter (canottiere)", "text": ""}
{"id": "2773162", "revid": "729019", "url": "https://it.wikipedia.org/wiki?curid=2773162", "title": "Iveco ACL 90", "text": "Il Lancia ACL 90 \u00e8 un autocarro militare per il trasporto dei materiali e del personale sviluppato dall'azienda italiana Lancia Veicoli Industriali per soddisfare le esigenze negli anni settanta dell'Esercito Italiano.\nTrattasi dell'ultima denominazione attribuita al Lancia ACL-75 sviluppato, come dice il nome, dall'anno 1975.\nL'ACL presenta inoltre un apparato meccanico che permette l'azionamento delle quattro ruote motrici, anche qualora il veicolo sia in movimento."}
{"id": "2773168", "revid": "767487", "url": "https://it.wikipedia.org/wiki?curid=2773168", "title": "Heidi Montag", "text": "Biografia.\nHeidi Montag \u00e8 nota per aver partecipato a \"The Hills\", reality televisivo firmato MTV. Heidi \u00e8 stata una delle protagoniste del reality, durante il quale \u00e8 apparsa anche con suo marito Spencer Pratt. Heidi \u00e8 successivamente apparsa nelle serie TV \"I'm a Celebrity... Get Me Out of Here!\" e \"How I Met Your Mother\". Nel 2008 ha lanciato una propria linea moda, la \"Heidiwood\". Ha promosso la propria linea in maniera massiccia con apparizioni televisive e su giornali.\nNel febbraio del 2007 ha incominciato a lavorare al proprio album di debutto con il produttore David Foster. Nel 2008 \u00e8 uscito il primo singolo, intitolato \"Higher\", che ha ottenuto una discreta visibilit\u00e0 accompagnata per\u00f2 da critiche negative. Successivamente sono stati pubblicati anche i singoli \"No More\", \"Fashion\" (scritta e successivamente ricantata da Lady Gaga), \"More is More\", \"Overdosin\", \"Look How I'm Doing\", \"Your Love Found Me\" \"Blackout\" e \"Body Language\", quest'ultimo interpretato anche durante lo spettacolo \"Miss Universo\". In attesa della pubblicazione dell'album di debutto, nel 2009, ha pubblicato due EP: \"Wherever I Am\" e \"Here She Is...\". Prima del lancio ufficiale nel mondo musicale, Heidi Montag si \u00e8 sottoposta a oltre 10 interventi di chirurgia estetica. Darlene Egelhoff, la madre della Montag ha dichiarato di essere rimasta inorridita dalla scelta della figlia.\nNel novembre 2009 \u00e8 uscito il singolo \"Superficial\", che ha anticipato la pubblicazione dell'omonimo album di debutto, avvenuta l'11 gennaio 2010. Lo stesso giorno \u00e8 uscito anche il secondo singolo \"Fanatic\". Il 15 febbraio pubblica due nuovi singoli: \"Sex Ed\" e \"Trash Me\" (Cover di Jessie Malakouti) e ha confermato il ritorno in studio per la registrazione di nuovo materiale. Heidi nel 2013 ha fatto parte del reality inglese \"Celebrity Big Brother\". Nel 2019 ha fatto parte del cast di \"The Hills: New Beginnings\", come da lei annunciato ai MTV Video Music Awards del 2018\nVita privata.\nMontag \u00e8 sposata dall'aprile 2009 con Spencer Pratt. Nell'estate 2010 sono cominciate a circolare voci di un divorzio tra i due, messe in giro allo scopo di rilanciare la carriera di Heidi. Poi nel novembre del 2010, durante una cerimonia a Carpenteria, in California, i due hanno rinnovato i voti di matrimonio.. Nell'aprile 2017 la coppia ha annunciato la gravidanza dell'attrice, che ha dato alla luce il figlio Gunner Stone il 1\u00ba ottobre dello stesso anno.\nDoppiatrici italiane.\n\u00c8 stata doppiata da:\nDa doppiatrice \u00e8 stata sostituita da:"}
{"id": "2773173", "revid": "1712526", "url": "https://it.wikipedia.org/wiki?curid=2773173", "title": "Gioielli della Corona polacca", "text": "Con il termine di Gioielli della Corona polacca si indica quell'insieme di gioielli perlopi\u00f9 risalenti alla dinastia dei Piast che componevano le regal\u00ece del re di Polonia. L'unico elemento originale di quell'epoca ad oggi sopravvissuto \u00e8 la Spada cerimoniale. I gioielli, molti in replica, sono esposti nel Castello di Wawel a Cracovia.\nGran parte dei gioielli, incluse la \"Corona ungherese\" e la \"Corona svedese\" vennero realizzate sotto il dominio dei re della dinastia Vasa e successivamente andarono distrutte o perdute. I gioielli utilizzati poi dai re sassoni di Polonia vennero riportate in patria dopo il crollo della loro reggenza sullo Stato e si trovano oggi nelle \"Gr\u00fcnes Gew\u00f6lbe\" e nella \"R\u00fcstkammer\" di Dresda, in Germania.\nComposizione.\nSecondo un inventario del tesoro di stato presente a Wawel in un'esposizione del 1623 i gioielli della corona polacca consistevano in:\nIl tesoro privato della casata dei Vasa (conservato al castello reale di Varsavia) consisteva in:\nTutte le regal\u00ece polacche passarono ai principi che parteciparono alla terza spartizione della Polonia nel 1795 (ad eccezione della \"Corona di Moscovia\") e la maggior parte di essi vennero distrutti da Federico Guglielmo III di Prussia per prevenire future incoronazioni di monarchi polacchi indipendenti nel marzo del 1809 (ad eccezione della Szczerbiec).\nNel 1925 il governo polacco compr\u00f2 dal governo viennese le regal\u00ece di Augusto III e della regina Maria Josepha per 175.000 zloty (circa 35.000 dollari dell'epoca). Tali regal\u00ece consistono in due corone, due scettri e due globi realizzati nel 1733. I gioielli vennero esibiti a Varsavia sino al 1939 e nel 1940 vennero rubati dalle forze dell'asse. Successivamente vennero ritrovate delle truppe sovietiche che invasero la Germania e vennero portate in Unione Sovietica ove rimasero sino al 1960, anno in cui vennero ridonate alla Polonia. Oggi si trovano nel Museo Nazionale di Varsavia."}
{"id": "2773174", "revid": "484362", "url": "https://it.wikipedia.org/wiki?curid=2773174", "title": "Storia dell'Islam nell'Italia meridionale", "text": ""}
{"id": "2773176", "revid": "1305772", "url": "https://it.wikipedia.org/wiki?curid=2773176", "title": "Shahrest\u0101n di Hirmand", "text": "Lo shahrest\u0101n di Hirmand (farsi \u0634\u0647\u0631\u0633\u062a\u0627\u0646 \u0632\u0627\u0628\u0644\u064a) \u00e8 uno dei 18 \"shahrest\u0101n\" del Sistan e Baluchistan; precedentemente era una circoscrizione dello shahrest\u0101n di Zabol. Il capoluogo \u00e8 Dust Mohammad (farsi \u062f\u0648\u0633\u062a\u200c\u0645\u062d\u0645\u062f), una citt\u00e0 di 6.902 abitanti (2006)."}
{"id": "2773179", "revid": "599013", "url": "https://it.wikipedia.org/wiki?curid=2773179", "title": "War Hawk", "text": "Con il termine War Hawk (\"falco da guerra\" in inglese) si indicano originariamente i membri della camera dei Rappresentanti degli Stati Uniti del XII Congresso degli Stati Uniti, che sostenevano la guerra contro il Regno Unito nella guerra del 1812. \nStoria.\nLa fazione dei falchi comprendeva essenzialmente Henry Clay, il capo visto che era il leader al Congresso del Partito Democratico-Repubblicano, e i membri di tale fazione che mise alla guida di tutte le commissioni pi\u00f9 importanti, cosa che gli procur\u00f2 un effettivo controllo sui lavori parlamentari.\nNel 1812 le relazioni tra Stati Uniti e Impero britannico vacillarono, i War Hawks volevano ottenere territori dal Canada e fecero pressione sul presidente degli Stati Uniti James Madison, che alla fine dovette cedere, ci\u00f2 port\u00f2 alla guerra del 1812.\nIn tempi attuali.\nIn seguito il termine continu\u00f2 a venire utilizzato, quale americanismo per indicare uno stato politico aggressivo, esplicitato prima per via diplomatica e in seguito militarmente. Si oppongono i pacifisti, il cui simbolo sono le colombe. "}
{"id": "2773186", "revid": "105084063", "url": "https://it.wikipedia.org/wiki?curid=2773186", "title": "Dimitrios Mougios", "text": ""}
{"id": "2773189", "revid": "111954040", "url": "https://it.wikipedia.org/wiki?curid=2773189", "title": "Pian delle Betulle", "text": "Il Pian delle Betulle (\"Bedoi\" per i locali o \"Ultimo Paradiso\"), \u00e8 un alpeggio posto a 1500 m s.l.m. nel comune di Margno, in provincia di Lecco.\nLa localit\u00e0 \u00e8 molto frequentata durante il periodo estivo, grazie alle suggestive passeggiate e alla vista impareggiabile sui laghi (di Como e di Lugano) e sulle montagne (tra le quali la Grigna, il massiccio del Monte Rosa e nelle giornate pi\u00f9 limpide si distingue persino il Cervino); \u00e8 inoltre meta appetibile per gli appassionati di mountain bike; il periodo invernale non \u00e8 da meno grazie agli impianti sciistici ma soprattutto grazie alla variet\u00e0 di fuoripista disponibili che hanno reso questa localit\u00e0 tra le pi\u00f9 ambite per i freerider della zona.\nNegli anni Novanta lo skilift \"Gigante\" venne sostituito con una funzionale seggiovia triposto Graffer, denominata \"Cima Laghetto\". Successivamente venne anche acquistato un cannone a bassa pressione per l'innevamento artificiale.\nA partire dall'inverno 2010-2011 lo skilift \"Baby\" \u00e8 stato sostituito con un moderno tapis roulant.\nIn seguito anche per il comprensorio sciistico Pian delle Betulle, a causa di scarse nevicate, iniziarono le difficolt\u00e0. \nSeguirono inverni difficili in cui la stazione sciistica sub\u00ed sempre di pi\u00f9 la forte concorrenza dei Piani di Bobbio, nonostante ci\u00f2 per gli amanti dello sci il Pian Delle Betulle rimase la meta pi\u00f9 ambita, la difficolt\u00e0 delle sue piste infatti offre una sfida molto allettante.\nLa localit\u00e0 ha un gestore per la Funivia (ITB spa di Barzio) con concessione fino al 2021 mentre gli impianti dopo il fallimento di Ultim'ora s.r.l. sono senza gestore. \nPer la stagione 2017/2018 tuttavia CuccherSki , una neonata societ\u00e0 creata da volenterosi giovani della zona, ha ottenuto la concessione degli impianti, provvederanno quindi al loro corretto funzionamento.\nPiste di sci alpino.\nAl Pian delle Betulle sono presenti cinque piste, di cui una blu, tre rosse una nera. \nPiste servite dalla seggiovia Cima Laghetto\nPiste servite dal tapis roulant Baby\nPiste servite dallo skilift Cimone\n- Cimoncino"}
{"id": "2773192", "revid": "80598", "url": "https://it.wikipedia.org/wiki?curid=2773192", "title": "Mariano Rapetti", "text": ""}
{"id": "2773194", "revid": "767487", "url": "https://it.wikipedia.org/wiki?curid=2773194", "title": "Elkhart (Kansas)", "text": "Elkhart \u00e8 una citt\u00e0 nella Contea di Morton, negli Stati Uniti. La popolazione era di 2.233 nel 2000. \u00c8 il capoluogo della contea di Morton.\nGeografia fisica.\nElkhart si trova a (37.003108, -101.898085).\nLa citt\u00e0 ha una superficie totale di 4,8 metri quadrati e comprende solo parti di terra.\nSociet\u00e0.\nEvoluzione demografica.\nDall'ultimo censimento nel 2000 risulta che ci siano 2233 abitanti. La popolazione \u00e8 composta per l'89% da bianchi, 1% afro-americani, 1% nativi americani e il 7% da altre etnie.\nIl 28% della popolazione \u00e8 composto da persone sotto i 18 anni, il 57% da persone di mezza et\u00e0 e il 15% dagli \"over 65\"."}
{"id": "2773195", "revid": "1573940", "url": "https://it.wikipedia.org/wiki?curid=2773195", "title": "Ain't It Cool News", "text": "Ain't It Cool News (noto anche con la sigla AICN) \u00e8 un sito web statunitense fondato nel 1996 da Harry Knowles, che offre notizie e indiscrezioni riguardo a film e prodotti televisivi.\nIl sito \u00e8 noto al grande pubblico dal 1997: a seguito di una proiezione stampa, Knowles vi pubblic\u00f2 una dura critica al film \"Batman &amp; Robin\" prima ancora che debuttasse nelle sale; quando il film usc\u00ec, incassando molto poco, alcuni indicarono quelle critiche come responsabili di pubblicit\u00e0 negativa al film. Da allora Kwnoles divenne noto e richiesto per interviste.\nAICN \u00e8 stato parodiato nel film \"Jay &amp; Silent Bob... Fermate Hollywood!\" (2001), dove i protagonisti visitano un sito web simile, \"Movie Poop Shoot\".\nIl nome del sito \u00e8 stato preso da una battuta che pronuncia John Travolta nel film \"\" (1996)."}
{"id": "2773197", "revid": "1305772", "url": "https://it.wikipedia.org/wiki?curid=2773197", "title": "Ex convento di San Donato", "text": "L'ex convento di San Donato \u00e8 sito a piazza Cavour a Celenza sul Trigno in provincia di Chieti.\nStoria.\nFu costruito nel 1598 e ristrutturato negli anni cinquanta.\nAttualmente versa in buono stato di conservazione. La chiesa \u00e8 ad un'unica navata ad abside e soffitto a capriata. Trattasi di edificio di origine cistercense. In seguito, nel XVII secolo, la chiesa fu rivestita di muratura, pilastro, volte, intonaci e stucchi. Attualmente, la chiesa e l'ex convento sono adibiti ad abitazioni.\nDescrizione.\nAi lati del portale vi sono due paraste. Sopra il portale vi \u00e8 una finestra a forma circolare con una cornice quadrangolare al posto del rosone. La facciata \u00e8 pi\u00f9 avanzata rispetto a due corpi laterali. Sul corpo laterale sinistro \u00e8 presente una monofora."}
{"id": "2773201", "revid": "287204", "url": "https://it.wikipedia.org/wiki?curid=2773201", "title": "Episodi di Quai n\u00b0 1", "text": ""}
{"id": "2773215", "revid": "585241", "url": "https://it.wikipedia.org/wiki?curid=2773215", "title": "Vasil\u012bs Polymeros", "text": ""}
{"id": "2773217", "revid": "461689", "url": "https://it.wikipedia.org/wiki?curid=2773217", "title": "Jean le Meingre II", "text": ""}
{"id": "2773220", "revid": "260676", "url": "https://it.wikipedia.org/wiki?curid=2773220", "title": "War Hawks", "text": ""}
{"id": "2773226", "revid": "247222", "url": "https://it.wikipedia.org/wiki?curid=2773226", "title": "Francesco Cagnola", "text": "Vita ed opere.\nFiglio di Tommaso Cagnola, lavor\u00f2 nella bottega paterna che seppe affermarsi con notevole successo a Novara tra gli ultimi decenni del XV secolo e i primi decenni del secolo successivo.\nViene considerato il principale artefice dello straordinario ciclo di affreschi con la \"Vita di Cristo\" che ricopre pressoch\u00e9 interamente, con i suoi riquadri disposti su tre registri, tutte le pareti della Chiesa della SS. Trinit\u00e0 a Momo. Il linguaggio pittorico utilizzato nella realizzazione del ciclo si caratterizza per una rusticit\u00e0 espressiva che coglie comunque la funzione didattica affidata agli affreschi, anche grazie alla vivacit\u00e0 dei colori.\nA differenza del padre che lasci\u00f2 spesso la sua firma accanto alle opere realizzate, solo due sono gli affreschi firmati e datati di Francesco:\nPoich\u00e9 molte opere sono realizzate dalla bottega, non risulta semplice riconoscere la mano di Francesco, distinguendola da quella di Tommaso, o da quella del pi\u00f9 anziano fratello Giovanni (di cui pochissimo si conosce, tranne il fatto che dal 1496 risulta titolare di una bottega autonoma). Diverso \u00e8 il caso dell'altro fratello, Sperindio Cagnola, maggiormente dotato ed attento a cogliere le novit\u00e0 rinascimentali. \nOltre al ciclo di affreschi nella chiesa della SS. Trinit\u00e0 a Momo, sono attribuiti a Francesco numerosi altri dipinti. Ricordiamo tra essi:\nRiguardo alla sua produzione artistica \u00e8 stato osservato che:"}
{"id": "2773227", "revid": "29536937", "url": "https://it.wikipedia.org/wiki?curid=2773227", "title": "Carthago", "text": ""}
{"id": "2773230", "revid": "101782743", "url": "https://it.wikipedia.org/wiki?curid=2773230", "title": "Corinthus", "text": ""}
{"id": "2773232", "revid": "1169847", "url": "https://it.wikipedia.org/wiki?curid=2773232", "title": "Paul Daimler", "text": "Biografia.\nPaul Daimler ha dimostrato fin da giovane una forte attitudine per le discipline tecniche, fatto che gli ha permesso di terminare brillantemente gli studi superiori. Nel 1885, all'et\u00e0 di sedici anni, Paul Daimler si ciment\u00f2 alla guida della Reitrad, la prima motocicletta della storia, nata proprio nel piccolo laboratorio del padre Gottlieb allestito nella serra di casa Daimler. Il tragitto compiuto termin\u00f2 ad Untert\u00fcrkheim: l'impresa del giovanissimo Daimler ebbe modo di confermare i progressi compiuti da suo padre e dal fido collega Wilhelm Maybach.&lt;br&gt;\nNel 1900 un infarto stronc\u00f2 Gottlieb Daimler e a 31 anni Paul si ritrov\u00f2 a dirigere l'azienda fondata dal padre, la Daimler Motoren Gesellschaft.&lt;br&gt;\nNel 1902, Paul Daimler fu inviato a dirigere la succursale austriaca della Daimler, ossia la \"\u00d6sterreichische Daimler-Motoren-Commanditgesellschaft Bierenz Fischer u. Co\", che a partire dal 1906 cambi\u00f2 ragione sociale in Austro-Daimler. Qui, gi\u00e0 nel 1903, Paul Daimler diresse il progetto che avrebbe portato al primo carro blindato a motore della storia e nel 1905 l'azienda partor\u00ec la prima autovettura a quattro ruote motrici della storia.&lt;br&gt;\nNel 1907 Paul Daimler torn\u00f2 alla sede della Daimler Motoren Gesellschaft in qualit\u00e0 di direttore tecnico al posto di Maybach, dimessosi per affrontare la nuova avventura dei dirigibili Zeppelin. In questo periodo, la Casa tedesca speriment\u00f2 soluzioni nuove, come il motore con valvole a fodero montate nella gamma Knight. Nell'azienda del padre, Paul Daimler rimase fino al 1923, anno in cui approd\u00f2 alla Horch. Il suo posto alla Daimler Motoren Gesellschaft venne preso da un altro mito della storia dell'automobile, ossia quel Ferdinand Porsche che 25 anni dopo avrebbe fondato una delle pi\u00f9 note e prestigiose Case automobilistiche di sempre. Per ironia della sorte, l'avvicendamento tra Paul Daimler e Ferdinand Porsche si \u00e8 avuto anche in un'altra occasione, e cio\u00e8 quando nel 1907 Paul Daimler torn\u00f2 in Germania.&lt;br&gt;\nDurante il suo periodo alla Horch, Paul Daimler progett\u00f2 e realizz\u00f2 una delle invenzioni pi\u00f9 attuali di sempre, tanto da venire utilizzata largamente nei motori odierni, vale a dire le punterie idrauliche.&lt;br&gt;\nPaul Daimler mor\u00ec nel 1945 a Berlino."}
{"id": "2773234", "revid": "39884", "url": "https://it.wikipedia.org/wiki?curid=2773234", "title": "Mads Rasmussen", "text": ""}
{"id": "2773246", "revid": "422409", "url": "https://it.wikipedia.org/wiki?curid=2773246", "title": "Motoscafo turismo silurante", "text": ""}
{"id": "2773249", "revid": "39884", "url": "https://it.wikipedia.org/wiki?curid=2773249", "title": "Rasmus Quist Hansen", "text": ""}
{"id": "2773250", "revid": "111319", "url": "https://it.wikipedia.org/wiki?curid=2773250", "title": "Rasmus Quist", "text": ""}
{"id": "2773255", "revid": "729019", "url": "https://it.wikipedia.org/wiki?curid=2773255", "title": "Borgo fortificato con torre", "text": "Il borgo fortificato con torre si trova presso il centro storico di Celenza sul Trigno in provincia di Chieti.\nStoria.\nIl primo impianto risale al X secolo ma rimaneggiato fino al XVIII secolo, mentre la torre risale al XVIII secolo. Il borgo attualmente \u00e8 parzialmente integro ma, specialmente dopo la seconda guerra mondiale ne furono distrutti molti punti, tuttavia, precedentemente erano gi\u00e0 state demolite alcune delle porte urbiche, cos\u00ec come furono demolite il Castello Ducale e la Chiesa del Purgatorio fuori le mura sita presso la Porta da Capo o Maestra. L'orientamento delle strade del borgo, che si sviluppa su di un crinale di un colle, era a pettine con due assi principali, il tratturo Ateleta-Biferno e la strada per l'Abbazia di Santa Maria del Canneto. Il punto centrale del borgo era la Piazza Maestra che era circoscritta dalla chiesa, riedificata nel 1605, e dal Palazzo ducale Caracciolo-Pignatelli-D'Avalos. Le strutture difensive sono rimaste nei residui toponomastici nelle due porte urbiche, nelle case con mura a scarpa della via di confine Frainili (ov'era una torre prima della seconda guerra mondiale), nelle case-mura di via Palazzo, nelle case-torre di Via Palazzo (come il Palazzo Piccoli-D'Aloisio) e nell'arco di via Frainili. Il materiale impiegato per la costruzione del borgo, tra l'altro, \u00e8 il laterizio.\nDescrizione.\nIl paese antico mostra ancora la pianta ellittica irregolare di case, circondate originalmente da mura di che si attorcugliano attorno alla zona dell'antico castello scomparso nel XVII secolo, ossia all'ingresso del borgo di piazza del Popolo. Fuori le mura c'era anche la chiesa del Purgatorio, scomparsa anch'essa, addossata a Porta da Capo, principale ingresso. Gli accessi antichi erano posti o presso la porta, a nord, presso il tratturo Ateleta-Biferno, o dal santuario di Santa Maria di Canneto, da cui di accedeva presso Porta da Piedi a sud.Le zone del centro dove sopravvivono tracce di parti medievali sono la via Vittorio Emanuele, dove si trova la chiesa di Santa Maria Assunta, con la torre campanaria di controllo, che si trova accanto al Palazzo d'Avalos-Pignatelli. La muratura \u00e8 visibile presso via Pomeriale, via Frainili (dove prima della seconda guerra mondiale c'era una torre), via Palazzo, con alcune case mura e il Palazzo Piccoli-d'Aloisio, e non l'arco cittadino. Il borgo si suddivide nella parte storica, in parte manomessa per la ricostruzione delle case dopo la guerra, attraversata da via Vittorio Emanuele, e delimitata a ovest da via Palazzo, e la zona nuova otto-novecentesca, sorta nelle campagne del convento di San Donato, delimitata dal corso Umberto, piazza Cavour e via Garibaldi.\nChiesa parrocchiale di Santa Maria Assunta.\nPrincipale chiesa di Celenza, mostra il fianco su piazza del Popolo, risalente al XIII secolo. Tuttavia fu ricostruita tre secoli dopo in aspetto prevalentemente barocco, con interventi ottocenteschi neoclassici per la stuccatura in bianco. La chiesa presenta pochi elementi dell'aspetto medievale, come la finestra gotica a sesto acuto presente nella parte centrale della facciata, e un prezioso altare con edicola gotica a sesto acuto, sormontata da ghimberga, poggiante su un piedistallo ornato da sei colonnine in rilievo. L'opera \u00e8 stata traslata nell'altare maggiore dalla tomba Pignatelli.\nConvento di San Donato.\nIl convento si trova poco distante dal corso Umberto, in via Marconi. Risale al XVI secolo, fondato dai Francescani, e conserva all'interno importanti affreschi cinquecenteschi. Il convento \u00e8 stato soppresso nel Novecento, bench\u00e9 ancora conservato, e ospita un centro anziani.\nTorre medievale.\nSi trova accanto alla chiesa parrocchiale, e risale probabilmente al Medioevo. Ha pianta quadrata, sviluppantesi in tre livelli divisi da cornice marciapiano, con paraste semplici sui lati. L'accesso mostra una finestra medievale a quadrifoglio. La sommit\u00e0 della torre accoglie la cella campanaria.\nCasa Giuseppe Quinzii.\nAbitazione storica del poeta di Celenza (1879-1936), avvocato del paese e compositore di poesie e commedie teatrali in dialetto. La casa \u00e8 molto semplice, a due piani, con portale di accesso a tutto sesto, ornato da semplice cornice con chiave di volta. La casa a pianta rettangolare \u00e8 rivestita di grezzi ciottoli di pietra, e sul retro da intonaco bianco. Si trova sul lato est del borgo, verso il Trigno."}
{"id": "2773257", "revid": "729019", "url": "https://it.wikipedia.org/wiki?curid=2773257", "title": "Aeroporto di Hof-Plauen", "text": "L'aeroporto di Hof-Plauen \u00e8 un aeroporto tedesco, situato cinque chilometri al sud-ovest della citt\u00e0 Hof nel nord-est della Baviera.\nStoria.\nAeroporto sulla \"Hohe Saas\".\nNel 1920 due associazioni aeronautiche di Hof cominciarono ad utilizzare un terreno nella periferia di Hof come aeroporto provvisorio. Fu ampliato poco dopo e dal 1927 c'erano voli di linea F\u00fcrth \u2013 Hof \u2013 Lipsia. Questo aeroporto fu usato fino alla fine della seconda guerra mondiale, ma in seguito l'esercito degli Stati Uniti us\u00f2 quest'area per costruire una stazione radar.\nDopoguerra.\nL\"'Aero-Club Hof\", fondato nel 1950, cercava un'area per costruire un aeroporto nuovo, e la trov\u00f2 vicino a Pirk, circa cinque chilometri a sud-ovest di Hof. Dopo quattro anni di lavori l'aeroporto fu inaugurato nel 1968, con una pista di asfalto lunga 720 metri.\nInizio di voli charter e voli di linea nel 1972.\nDal 1972 si offrono voli di linea giornalieri per Francoforte sul Meno, dal 1985 al 1992 perlopi\u00f9 con un Dornier Do 228 e poi con moderni aerei a turboelica (tipi Dash 8 e ATR 42). Cirrus Airlines ha annunciato che user\u00e0 un Dornier Do 328 dal marzo 2010. Le destinazioni pi\u00f9 importanti erano tra l'altro Maiorca, Creta, Rodi, Tunisia e la Spagna continentale. Per una breve durata esistevano anche voli di linea per Monaco di Baviera.\nNonostante tanti passeggeri per i voli charter verso il Mar Mediterraneo hanno dovuto fermare questo servizio nel 2002, perch\u00e9 la pista d'atterraggio \u00e8 lunga solo 1480 metri: troppo corta per aerei come il Boeing 737 che si usano di solito per voli charter.\nAttualmente (gennaio 2010) esiste solo un volo di linea, quella per Francoforte sul Meno. \u00c8 operato da \"Contact Air\" fino a febbraio 2010, dopo la compagnia \"Cirrus Airlines\" assumer\u00e0 il servizio. Ci sono tre voli al giorno per Francoforte, dal luned\u00ec al venerd\u00ec.\nInoltre l'azienda Fair Air offre voli charter come \"aerotaxi\".\nPiani per l'ampliamento.\nLa citt\u00e0 di Hof voleva estendere la pista a 2480 metri per modernizzare l'aeroporto e per creare la possibilit\u00e0 di ricominciare con voli internazionali. Ci sono state molteplici discussioni sulla necessit\u00e0 di questi piani. Le critiche dicono che l'aeroporto di Norimberga \u00e8 vicino (da raggiungere in due ore) e non ci sarebbero abbastanza passeggeri che userebbero le offerte nuove. Il piano di ampliamento non \u00e8 stato permesso dall'ufficio aeronautico del land di Baviera, e anche una causa non ha avuto successo. Adesso l'aeroporto sar\u00e0 solo modernizzato."}
{"id": "2773264", "revid": "767487", "url": "https://it.wikipedia.org/wiki?curid=2773264", "title": "Carol Vaness", "text": "Biografia.\nDopo aver cantato per alcuni anni nel coro della chiesa presbiteriana di Encino (Los Angeles), fa la sua prima apparizione per il Metropolitan nel 1977 nel National Council Concert ed \u00e8 la Sacerdotessa in \"Aida\" con Ivo Vinco, Fiorenza Cossotto ed \u00c9va Marton al San Francisco Opera.\nNello stesso anno a San Francisco \u00e8 Enrichetta di Francia ne \"I puritani\" con Giorgio Zancanaro, Beverly Sills e Bonaldo Giaiotti, la prima Ancella in \"Turandot\" con Luciano Pavarotti e Montserrat Caball\u00e9 e Vitellia ne \"La clemenza di Tito\", nel 1978 \u00e8 Mim\u00ec ne \"La boh\u00e8me\" e Cleopatra in \"Giulio Cesare\".\nNel 1979 canta con la New York City Opera (NYCO), la seconda compagnia lirica di New York dopo la Metropolitan Opera.\nA San Francisco nel 1981 \u00e8 Donna Anna in \"Don Giovanni\" con Cesare Siepi, nel 1982 Blanche ne \"I dialoghi delle Carmelitane\" con Leontyne Price.\nAl Glyndebourne Festival Opera \u00e8 Donna Anna in \"Don Giovanni\" nel 1982 e nel 1986, Elettra in \"Idomeneo\" nel 1983 e nel 1981 e Fiordiligi in \"Cos\u00ec fan tutte\" nel 1984.\nHa debuttato al Metropolitan nel 1984 con \"Armida\" nella replica di \"Rinaldo\" di Georg Friedrich H\u00e4ndel con Ewa Podle\u015b e Samuel Ramey. Nello stesso anno al Met \u00e8 Vitellia ne \"La clemenza di Tito\" e Fiordiligi in \"Cos\u00ec fan tutte\" con Mariella Devia, nel 1985 \u00e8 Tatiana in Eugene Onegin e la Contessa Almaviva ne \"Le nozze di Figaro\" con Kathleen Battle e Frederica von Stade, nel 1986 \u00e8 Elettra in \"Idomeneo\" con la von Stade e Philistine/Israelite Woman in \"Samson\" di Georg Friedrich H\u00e4ndel, nel 1987 \"Manon\" con Alfredo Kraus.\nDa allora si \u00e8 esibita nei principali teatri d'opera d'Europa, inclusi il teatro alla Scala di Milano, la Vienna State Opera, l'Op\u00e9ra National de Paris e la Royal Opera House/Covent Garden.\nNel 1984 debutta al Wiener Staatsoper con Donna Anna in \"Don Giovanni\" con Edith Mathis.\nNel 1985 debutta al Royal Opera House di Londra come Dalila in \"Samson\".\nNel 1987 \u00e8 Elettra nella ripresa nella nuova Salle Favart del Th\u00e9\u00e2tre national de l'Op\u00e9ra-Comique di Parigi di \"Idomeneo, re di Creta\" di Wolfgang Amadeus Mozart e Vitelia ne \"La clemenza di Tito\".\nPer il San Diego Opera nel 1987 tiene un recital nello Sherwood Auditorium, nel 1991 \u00e8 Fiordiligi in \"Cos\u00ec fan tutte\" con Barbara Bonney, nel 2001 \u00e8 Elettra in \"Idomeneo\", nel 2005 \"Vanessa\" di Samuel Barber e nel 2013 la Duchessa di Krakenthrop ne La Fille du r\u00e9giment con Ewa Podle\u015b.\nNel 1988 e 1989 \u00e8 Vitellia nella ripresa nella Felsenreitschule di Salisburgo di \"La clemenza di Tito\" di W. A. Mozart diretta da Riccardo Muti.\nAl Royal Opera House di Londra \u00e8 Rosalinde in \"Die Fledermaus\", Vitellia ne \"La clemenza di Tito\" con Anne Sofie von Otter e la Contessa Almaviva ne \"Le nozze di Figaro\" nel 1989, Leonora ne \"Il trovatore\" nel 1990, Donna Anna in \"Don Giovanni\" con Bryn Terfel nel 1992, Violetta Val\u00e9ry ne \"La traviata\" con Leo Nucci diretta da Georg Solti nel 1995 e \"Tosca\" con Luciano Pavarotti nel 2002.\nAl Metropolitan Opera House \u00e8 Rosalinde in \"Die Fledermaus\" nel 1989, Marguerite in \"Faust\" e Donna Anna in \"Don Giovanni\" con Samuel Ramey e Ferruccio Furlanetto nel 1990, Olympia/Giulietta/Antonia/Stella in \"Les Contes d'Hoffmann\" con Pl\u00e1cido Domingo e Ramey nel 1992, Desdemona in \"Otello\" con Domingo diretta da Valery Gergiev e \"Tosca\" con Pavarotti nel 1994. Fino ad oggi la Vaness ha partecipato a 190 rappresentazioni al Met.\nNel 1990 \u00e8 Donna Elvira ne \"Il dissoluto punito ossia Il Don Giovanni\" di W. A. Mozart nella ripresa nel Gro\u00dfes Festspielhaus di Salisburgo diretta da Muti con Edita Gruberov\u00e1, Samuel Ramey e Ferruccio Furlanetto e nel Teatro Comunale di Firenze con Ramey, William Matteuzzi e Daniela Dess\u00ec diretta da Zubin Mehta.\nDebutta al Teatro alla Scala di Milano con Elettra in \"Idomeneo\" nella serata d'inaugurazione della stagione 1990/1991 diretta da Riccardo Muti. Sempre alla Scala diretta da Muti nel 1992 canta lo \"Stabat Mater\" di Rossini con Luciana D'Intino e Furlanetto ed \u00e8 Iphig\u00e8nie nella prima rappresentazione di \"Ifigenia in Tauride\" e nel 1993 Donna Anna nella prima di \"Don Giovanni\".\nAl San Francisco Opera nel 1991 \u00e8 Violetta Val\u00e9ry ne \"La traviata\", nel 1992 debutta il ruolo di Elisabetta di Valois in \"Don Carlo\" e quello di Mathilde in \"Guglielmo Tell\", nel 1993 debutta H\u00e9l\u00e8ne ne \"I vespri siciliani\", nel 1995 \"Anna Bolena\", nel 1997 e nel 2004 \"Tosca\", nel 1998 \"Norma\" con Anna Caterina Antonacci, nel 1999 Elettra in \"Idomeneo\" con Barbara Bonney ed Amelia ne \"Un ballo in maschera\" con Ram\u00f3n Vargas, nel 2000 Donna Elvira in \"Don Giovanni\" con Anna Netrebko e nel 2001 Amelia Grimaldi in \"Simon Boccanegra\" con Ramey.\nDebutta all'Op\u00e9ra National de Paris nel 1991 come Elettra in \"Idomeneo\" diretta da Chung Myung-whun. Successivamente sempre a Parigi \u00e8 \"Tosca\" nel 1994, \"Norma\" nel 1996, Elisabetta di Valois in \"Don Carlo\" con Ramey nel 1998 e Donna Anna in \"Don Giovanni\" con Bryn Terfel, Barbara Frittoli e Jos\u00e9 van Dam nel 1999 e Donna Elvira in \"Don Giovanni\" con Van Dam nel 2001.\nNel 1991 canta la Messa di requiem di Verdi con Ramey nel Cortile di Palazzo Ducale di Venezia per il Teatro La Fenice.\nNel 1994 \u00e8 la Contessa Almaviva ne \"Le nozze di Figaro\" all'Edinburgh International Festival.\nAl Wiener Staatsoper nel 1998 \u00e8 Elena ne \"I vespri siciliani\" con Renato Bruson e Furlanetto, nel 2000 Mathilde in \"Guglielmo Tell\", nel 2002 Elisabetta in \"Don Carlo\" con Furlanetto e nel 2004 \"Tosca\" con Juan Pons.\n\u00c8 stata diretta dai maggiori direttori d'orchestra, fra cui Bernard Haitink, Charles Mackerras, Riccardo Muti, James Levine, Colin Davis, Kurt Masur e Donald Runnicles.\nSebbene abbia legato essenzialmente il suo nome a interpretazioni mozartiane, Vaness ha in repertorio un vasto raggio di opere, fra cui \u2013 oltre a Violetta de \"La traviata\" \u2013 il ruolo di Manon nell'opera di Giacomo Puccini \"Manon Lescaut\", interpretata per la l'Opera di Seattle. Ugualmente, \u00e8 stata una delle grandi Tosca della sua generazione. In questo ruolo si \u00e8 esibita a fianco di tenori di fama, inclusi Luciano Pavarotti, Pl\u00e1cido Domingo e Marcello Giordani.\nDal 2006 Vaness insegna canto alla Jacobs School of Music della Indiana University. Il suo impegno concerne un particolare programma chiamato \"Commitment to Excellence\" dal quale sono usciti musicisti di vaglia come Jaime Laredo, Andr\u00e9 Watts e Joshua Bell. Tiene degli workshop class (chiamati confidenzialmente \"OpShop\").\nMolte sue \"performance\" sono state registrate e rese visibili su YouTube, incluso un famoso duetto del 2008 da \"Pagliacci\" e il \"Voi lo sapete\" da \"Cavalleria rusticana\".\nNel 2012 canta nel terzetto \"Soave sia il vento\" da Cos\u00ec fan tutte con Delores Ziegler e Claudio Desderi con la London Philharmonic Orchestra diretta da Bernard Haitink nella colonna sonora del film Liberal Arts."}
{"id": "2773265", "revid": "74801", "url": "https://it.wikipedia.org/wiki?curid=2773265", "title": "Erwin l'Ami", "text": "Grande maestro dal 2005, \u00e8 uno dei pi\u00f9 promettenti giovani talenti olandesi. Si mise in luce vincendo il forte torneo di Gausdal del 2004 davanti a Magnus Carlsen, nonostante fosse accreditato per il suo Elo di un posto di met\u00e0 classifica.\nNel 2005 vinse \"ex aequo\" il torneo B del Nagorno-Karabakh e si classific\u00f2 in buona posizione nel torneo B di Wijk aan Zee, realizzando la terza norma di Grande Maestro. Dopo questi risultati decise di diventare un giocatore professionista e cominci\u00f2 ad allenarsi con il GM ucraino Vladimir Chuchelov.\nNel 2006 partecip\u00f2 con la nazionale olandese alle olimpiadi di Torino, realizzando 3,5 su 5. Nel 2008 si classific\u00f2 secondo \"ex aequo\" nel campionato europeo individuale di Plovdiv.\nIn febbraio del 2009 \u00e8 stato, assieme a Ivan \u010ceparinov e Francisco Vallejo Pons, uno dei secondi di Veselin Topalov nel match di semifinale del campionato mondiale con Gata Kamsky.\nIn marzo 2015 ha vinto, con un turno di anticipo, il forte Reykjav\u00edk Open.\nHa raggiunto il massimo rating FIDE in maggio 2014, con punti Elo.\nL'Ami \u00e8 noto per la sua grande abilit\u00e0 nel gioco veloce.\n\u00c8 sposato con la WGM scacchista rumena Alina l'Ami dal 2010."}
{"id": "2773267", "revid": "188402", "url": "https://it.wikipedia.org/wiki?curid=2773267", "title": "Ave Maria (Gauguin)", "text": ""}
{"id": "2773278", "revid": "106908", "url": "https://it.wikipedia.org/wiki?curid=2773278", "title": "Dunai (Nepal)", "text": "Dunai \u00e8 un centro abitato del Nepal occidentale di circa 2.000 abitanti, \u00e8 capoluogo del Distretto di Dolpa nella provincia Karnali Pradesh e fa parte della municipalit\u00e0 di Thuli Bheri.\nLa citt\u00e0 si trova sulla riva del Thuli Bheri in una zona montagnosa a circa 2.134 m di altitudine. Poco a nord di Dunai inizia il Parco nazionale di Shey-Phoksundo."}
{"id": "2773285", "revid": "124123", "url": "https://it.wikipedia.org/wiki?curid=2773285", "title": "Lois Meredith", "text": "Biografia.\nAttrice cinematografica e teatrale, Lois Meredith nacque nel 1897 nell'Iowa.\nTeatro.\nDal 1911 al 1926, Lois Meredith lavor\u00f2 in numerosi spettacoli di Broadway. Nel 1911, all'et\u00e0 di 14 anni, appare nel cast di \"The Duchess\", una commedia musicale di Victor Herbert. Nel 1914, recita in \"Help Wanted\", una produzione di Oliver Morosco. Nel 1922, \u00e8 Annie Jaschikova in \"The Czarina\", commedia di Melchior Lengyel e Lajos Bir\u00f3 - commedia che nel 1924 venne portata sullo schermo da Ernst Lubitsch - e, nel 1926, interpreta il ruolo di Rose Ackroyd in \"Number 7\" di Joseph Jefferson Farjeon."}
{"id": "2773288", "revid": "80598", "url": "https://it.wikipedia.org/wiki?curid=2773288", "title": "Carla Gaiano", "text": ""}
{"id": "2773291", "revid": "729019", "url": "https://it.wikipedia.org/wiki?curid=2773291", "title": "Battaglia del Borneo (1941-1942)", "text": "La battaglia del Borneo venne combattuta tra le forze alleate nell'area del sud-est asiatico, sotto il comando olandese e la sigla ABDA (American-British-Dutch-Australian Command), e le forze imperiali giapponesi, composte dalla 16\u00aa Armata dell'Esercito imperiale giapponese e dalla Forza Sud della Marina imperiale giapponese.\nLa battaglia ebbe un esito molto favorevole per le forze imperiali giapponesi, il cui nerbo era formato dalla 35\u00aa brigata di fanteria, comandata dal maggior generale Kiyotake Kawaguchi, e si concentr\u00f2 principalmente nell'area nord dell'isola, nella quale si trovavano i possedimenti inglesi del regno di Sarawak, Borneo del Nord e la parte ovest di Kalimantan occupata dalle Indie olandesi.\nLe operazioni navali terminarono disastrosamente per gli alleati e, di conseguenza, le forze terrestri prive di appoggio navale e rifornimenti dovettero capitolare entro breve tempo. Le forze che ne furono in grado si ritirarono verso l'Australia. Tutti i possedimenti delle Indie orientali olandesi caddero sotto il controllo giapponese.\nContesto storico.\nIl Borneo era suddiviso tra Indie orientali olandesi (\"Nederlands-Indi\u00eb\") e alcuni piccoli possedimenti o protettorati inglesi, specificatamente la \"crown colony\" (cio\u00e8 colonia della corona) di Labuan e i protettorati di North Borneo, Sarawak e Brunei. La zona ospitava vasti campi petroliferi e raffinerie, ed era ricca anche di risorse naturali come gomma e fosfati ed altri minerali pregiati, ed era scarsamente difesa in termini di uomini per quanto riguarda gli inglesi e di armamenti per quanto riguarda gli olandesi, dotati di armi superate e di uno scarsissimo addestramento per le forze di difesa, di fatto in grado soltanto di controllare la popolazione locale. Dopo la caduta dell'Olanda sotto il controllo tedesco e il rifugiarsi all'estero del governo legittimo, le forze olandesi libere si posero sotto il controllo militare Alleato. Nel frattempo i giapponesi avevano occupato le colonie francesi della Cocincina e dell'Annam, l'attuale Vietnam, ottenendo delle ottime basi operative per attaccare il sud-est asiatico. Le risorse di questa area venivano viste come essenziali per il proseguimento della guerra da parte giapponese; pertanto all'area venne dedicato il gruppo di armate sud, in fase di mobilitazione; questo gruppo comprendeva quattro \"armate\", rispettivamente XIV, XV, XVI e XXV, ognuna corrispondente in realt\u00e0 ad un corpo d'armata alleato, e in particolare la XVI armata aveva come forze la 2\u00aa, 38\u00aa e 48\u00aa Divisione, il 56\u00ba reggimento fanteria e distaccamenti navali da sbarco (i cosiddetti \"Kaigun Tokubetsu Rikusentai\" della marina imperiale giapponese), e come zona di operazioni Borneo, Celebes, Ambon, Timor, Java."}
{"id": "2773295", "revid": "599013", "url": "https://it.wikipedia.org/wiki?curid=2773295", "title": "Sparso", "text": ""}
{"id": "2773301", "revid": "124808", "url": "https://it.wikipedia.org/wiki?curid=2773301", "title": "Lud Zbunjen Normalan", "text": ""}
{"id": "2773305", "revid": "1564499", "url": "https://it.wikipedia.org/wiki?curid=2773305", "title": "Domenico Franco", "text": "Biografia.\nNacque a Cerreto Sannita (in provincia di Benevento) il 5 giugno 1914: qui comp\u00ec i suoi primi studi che complet\u00f2 a Napoli presso\nla Nunziatella e poi all'Universit\u00e0 Federico II, dove si laure\u00f2 in chimica-farmacia.\nCome tenente farmacista partecip\u00f2 alla seconda guerra mondiale in Libia, dove ebbe modo di mettersi in luce\nper una brillante operazione, sottraendo alle truppe inglesi molte casse di medicinali ed ottenendo la Croce\nal merito. Finita la Guerra, anche se molto provato dalla perdita in territorio greco-albanese del fratello Amedeo\n(medaglia d'argento al valor militare), inizi\u00f2 ad insegnare scienze prima presso l'Istituto paritarito \"Luigi Sodo\" di Cerreto e poi a Benevento al Liceo classico \"Giannone\". Abbandon\u00f2 l'insegnamento negli ultimi anni della sua vita, per sostituire il padre, anch'egli farmacista nella vecchia farmacia di Cerreto Sannita.\nMolto legato alla sua terra, ne descrisse gli aspetti geomorfologici e tutti i suoi lavori sono stati pubblicati nel Bollettino della Societ\u00e0 dei Naturalisti di Napoli, di cui era socio. Tuttavia i suoi interessi non erano limitati allo studio dei fenomeni naturali: egli infatti fu sempre attratto dalle vicende storiche della sua terra e dagli uomini che l'avevano illustrata con la loro opera.\nMor\u00ec l'8 ottobre 1973."}
{"id": "2773309", "revid": "1345938", "url": "https://it.wikipedia.org/wiki?curid=2773309", "title": "Gioielli della Corona rumena", "text": "I Gioielli della Corona rumena sono composti da un gruppo di oggetti preziosi e regal\u00ece utilizzati dai re di Romania. Gli oggetti vennero tutti realizzati nell'Ottocento quando la Romania raggiunse il rango di Regno.\nLa collezione si compone dei seguenti oggetti:\nAttualmente la collezione \u00e8 in mostra al Museo Nazionale di Storia rumena a Bucarest."}
{"id": "2773317", "revid": "112153381", "url": "https://it.wikipedia.org/wiki?curid=2773317", "title": "Chesio", "text": "Chesio (\"Ches\" in dialetto locale) \u00e8 una frazione di montagna (circa 100 abitanti) del comune di Loreglia, Verbano-Cusio-Ossola, situato sul versante settentrionale della Valle Strona.\nIl nome del paese, che avrebbe origini verso fine del medioevo, si fa risalire al tedesco \"kase\" - formaggio. Gli abitanti sono detti \"taplagn\". Tale nome deriverebbe dal suono dell'originaria campanella situata presso l'antico oratorio.\nDa un punto di vista architettonico, Chesio si caratterizza per la presenza di alcuni edifici di interesse: \"Casa Gianoli\" ('500) e le \"Ville dei Cane\" (primi del '900), retaggio di un passato ricco e signorile. Di interesse, risulta anche la cinquecentesca chiesa, intitolata a San Rocco. Nella Casa Gianoli sono visibili gli affreschi coi ritratti dei membri della famiglia.\nDa menzionare sono, anche, il \"Tempio della Vittoria\", un piccolo oratorio che sorge in localit\u00e0 Cravetta, e le numerose opere che il maestro Mario Molteni ha qui realizzato negli anni, visibili percorrendo le vie del borgo.\nUn tempo sede di diverse attivit\u00e0 artigianali, dal peltro alla lavorazione del legno, fino alla realizzazione di rasoi da barba ed organetti, Chesio si presenta come un paesino residenziale e di villeggiatura.\nEsso possiede due alpeggi principali: l'\"Alpe Loccia\" (in dialetto \"Locia\" \u2013 1.107 m s.l.m.) e \"Castelvaga\" (in dialetto \"Castuaga\"). Il primo \u00e8 raggiungibile in macchina, attraverso una ripida strada asfaltata, il secondo esclusivamente a piedi, percorrendo uno stretto sentiero.\nLa cima pi\u00f9 importante che si pu\u00f2 raggiungere da Chesio, passando per l'Alpe Loccia, \u00e8 il Monte Massone (2.161 m s.l.m.). Dalla vetta di questa montagna sono visibili i laghi d'Orta, Maggiore, Mergozzo, Varese, Monate e la pianura padana.\nCollegamenti esterni.\n "}
{"id": "2773318", "revid": "933835", "url": "https://it.wikipedia.org/wiki?curid=2773318", "title": "Caesarea (Mauretania)", "text": ""}
{"id": "2773330", "revid": "767487", "url": "https://it.wikipedia.org/wiki?curid=2773330", "title": "Die Dubarry (film 1975)", "text": "Die Dubarry \u00e8 un film del 1975 diretto dal regista Werner Jacobs"}
{"id": "2773336", "revid": "355211", "url": "https://it.wikipedia.org/wiki?curid=2773336", "title": "Variabile casuale Erlang B", "text": ""}
{"id": "2773338", "revid": "857138", "url": "https://it.wikipedia.org/wiki?curid=2773338", "title": "Massimo Antonelli", "text": ""}
{"id": "2773344", "revid": "104458", "url": "https://it.wikipedia.org/wiki?curid=2773344", "title": "Giocatore di curling", "text": ""}
{"id": "2773348", "revid": "355211", "url": "https://it.wikipedia.org/wiki?curid=2773348", "title": "Variabile casuale Erlang C", "text": ""}
{"id": "2773354", "revid": "533647", "url": "https://it.wikipedia.org/wiki?curid=2773354", "title": "Fabio Bernardo D'Onorio", "text": "Biografia.\nNasce a Veroli, allora sede vescovile in provincia di Frosinone, il 20 agosto 1940.\nFormazione e ministero sacerdotale.\nCompie gli studi ginnasiali, liceali e teologici presso l'istituto teologico dell'abbazia di Montecassino, dove \u00e8 entrato come alunno monastico. Frequenta i corsi presso la Pontificia Universit\u00e0 Lateranense, dove consegue il dottorato \"in utroque iure\".\nIl 30 settembre 1962 emette la professione dei voti presso l'ordine di San Benedetto ed assume il nome di Bernardo in onore del santo festeggiato il giorno della sua nascita. Il 4 giugno 1966 \u00e8 ordinato presbitero.\nDopo l'ordinazione \u00e8 segretario dell'abate-vescovo Ildefonso Rea e del successore Martino Matronola, direttore del bollettino monastico e dell'ufficio catechistico, notaio e difensore del vincolo presso il tribunale diocesano, docente di storia dell'arte nel liceo classico abbaziale e di diritto canonico nell'istituto annesso.\nIl 25 aprile 1983 \u00e8 eletto abate ordinario di Montecassino dai monaci dell'abbazia e papa Giovanni Paolo II conferma la sua elezione; succede a Martino Matronola, dimessosi per raggiunti limiti di et\u00e0. Il 19 giugno successivo riceve la benedizione abbaziale.\nNel 1991 fonda \"Presenza Xna\", periodico dell'abbazia territoriale di Montecassino.\nMinistero episcopale.\nIl 13 aprile 2004 papa Giovanni Paolo II gli conferisce la dignit\u00e0 episcopale, nominandolo vescovo titolare di Minturno; riceve l'ordinazione episcopale il 16 maggio dello stesso anno dal cardinale Giovanni Battista Re, coconsacranti l'arcivescovo Francesco Pio Tamburrino, O.S.B. ed il vescovo Imre Asztrik V\u00e1rszegi, O.S.B.\nDurante il suo ministero nell'abbazia apre i lavori sinodali, che si concludono dopo quattro anni.\nIl 20 settembre 2007 papa Benedetto XVI lo nomina arcivescovo di Gaeta; succede a Pier Luigi Mazzoni, dimessosi per raggiunti limiti di et\u00e0. Il 27 ottobre seguente prende possesso dell'arcidiocesi.\nAnche a Gaeta apre il sinodo diocesano.\nIl 21 aprile 2016 papa Francesco accoglie la sua rinuncia al governo pastorale dell'arcidiocesi di Gaeta, presentata per raggiunti limiti di et\u00e0; gli succede Luigi Vari, del clero di Velletri-Segni. Rimane amministratore apostolico dell'arcidiocesi fino all'ingresso del successore, avvenuto il 9 luglio seguente.\n\u00c8 stato membro della Congregazione per le cause dei santi.\nGenealogia episcopale.\nLa genealogia episcopale \u00e8:"}
{"id": "2773357", "revid": "1543377", "url": "https://it.wikipedia.org/wiki?curid=2773357", "title": "Doina Ru\u0219ti", "text": "Biografia.\n\u00c8 nata da una famiglia di maestri di campagna in un villaggio del sud della Romania: qui ha trascorso la sua infanzia, offuscata dall'assassinio del padre, un tragico evento che ancora \u00e8 avvolto nel mistero, sullo sfondo della spesso difficile e dura quotidianit\u00e0 di una Romania sotto il giogo comunista.\nDoina Ru\u0219ti \u00e8 infatti attualmente una delle scrittrici rumene pi\u00f9 osannate dalla critica per l'originalit\u00e0 e la forza espressiva della sua scrittura.\nOltre alla sua costante, passata e presente, collaborazione per riviste e antologie di letteratura contemporanea con prosa breve e articoli, e alla sua dotta produzione saggistica (notevole, fra le altre numerose pubblicazioni, il suo Dizionario dei simboli nell'opera di Mircea Eliade), Doina Ru\u0219ti pu\u00f2 gi\u00e0 vantare al suo attivo 5 romanzi di ampio successo di pubblico e di critica.\nDoina Ru\u0219ti \u00e8 membro dell'Unione degli Scrittori di Romania.\nCommenti dalla critica.\n\"Reputo che \"Lizoanca, a 11 anni\" sia uno dei romanzi pi\u00f9 significativi dell'attuale panorama letterario rumeno. L'intelligenza narrativa, la fluidit\u00e0 dell'azione, l'incessante e sorprendente espressivit\u00e0 del testo, la concisione, la pregnanza dei personaggi, la precisione dei gesti che caratterizzano ciascun episodio (breve e preso di petto, senza introduzioni, talvolta inframmezzato da riflessioni appena schizzate dell'autrice) e il modo in cui ogni capitolo forma un tutt'uno costituiscono i tratti distintivi del romanziere che dispone dei mezzi che potrebbero far s\u00ec che i suoi futuri romanzi, dopo \"Il fantasma del mulino\" e \"Lizoanca\" , diventino importanti eventi letterari\". (Gelu Ionescu, Apostrof, n.10, 2009);\n\"Il romanzo \u00e8 un'intensa esperienza narrativa, scioccante e insolita, che solo una prosatrice dotata di vena epica e di forza interiore poteva offrire\". (Paul Cernat, Revista 22, n.3, 2009);\n\"Lisotta, a 11 anni\": \"Lettura appassionante, che prende per mano il lettore fin dalle prime pagine e che lo introduce direttamente nel nocciolo del racconto: rapidi e densi capitoli, solerte messa a fuoco dei personaggi principali, entrata nel vivo del contendere, visione chiara e ben delineata della psicologia dei protagonisti: tutto ci\u00f2 descritto con un linguaggio immaginifico, vivace, inesauribile nell'inventiva espressiva, ora toccante anche, ma allo stesso tempo pregnante, diretto, talvolta molto duro, di quella durezza vigorosa, necessaria e utile per farci immergere nel clima, nell'ambiente, nei vari episodi circumnavigati dal variopinto e pacchiano popolo minuto dell'hinterland misero e degradato, cafone e ingenuo della Romania eternamente postcomunista. Su questo variopinto panorama di umanit\u00e0 alla deriva e ai margini, si staglia la figura tragicomica di Lisotta, con il suo imperioso carattere, indomito, anarchico, sorpresa nei suoi momenti di strazio ma anche di delicata introspezione, di vago smarrimento: ci coglie lo sbigottimento immergendoci nei suoi occhi scuri mentre scrutano il mondo violento e ostile degli adulti, eroina di quel mondo sommerso, invisibile, nascosto che ogni tanto la cronaca svela con orrore all'opinione pubblica.\" (Mauro Barindi, Mogo\u0219oaia, iunie, workshop \"\u00cent\u00e2lnire cu scriitori\", coord Florin Bican, 2009)"}
{"id": "2773369", "revid": "24989", "url": "https://it.wikipedia.org/wiki?curid=2773369", "title": "Piazza della Transalpina", "text": "Piazza della Transalpina (in sloveno chiamata ufficialmente (dal 1947 al 2008) \"trg Bohinjska Proga\", che significa \"piazza della linea ferroviaria di Bohinj\"; dal 2008 rinominata in \"trg Evrope\", che significa \"piazza dell'Europa\") \u00e8 una piazza divisa tra i comuni di Gorizia (Italia) e Nova Gorica (Slovenia).\nNel lato sloveno della piazza si trova la stazione di Nova Gorica sulla ferrovia Transalpina.\nDescrizione.\nLa piazza della Transalpina prende il suo nome dalla linea ferroviaria Jesenice-Trieste (impropriamente chiamata in italiano ferrovia Transalpina) di cui fa parte la stazione situata in territorio sloveno.\nQuesto tratto, che venne inaugurato dall'arciduca Francesco Ferdinando nel 1906, collega Trieste con Jesenice per poi addentrarsi nell'Europa Centrale.\nIn tempi moderni l'intera piazza appare ristrutturata in modo da formare un unico spazio pubblico dove \u00e8 permessa la libera circolazione dei pedoni. In luogo della parte centrale del Muro di Gorizia che divideva la piazza c'\u00e8 un mosaico circolare e il confine di stato \u2013 rimossa la barriera fisica \u2013 \u00e8 ora indicato da una linea di mattonelle di pietra.\nIn seguito al ridisegno della piazza \u00e8 stato proposto dalla Slovenia di rinominare l'area in \"piazza dell'Europa Unita\", ma tale proposta non ha avuto seguito.\nPer la sua simbolicit\u00e0, l'area viene sovente utilizzata per l'organizzazione di manifestazioni ed eventi di respiro internazionale.\nStoria.\nFra il 1909 e il 1935 l'area di fronte al fabbricato viaggiatori di stazione ospit\u00f2 il capolinea settentrionale della rete tranviaria di Gorizia.\nIn seguito al trattato di Parigi la piazza venne divisa tra Italia e Repubblica Socialista Federale di Jugoslavia, dal 1991 \u00e8 divisa tra Italia e Slovenia.\nFino al 22 dicembre 2007, data d'ingresso della Slovenia nell'area degli accordi di Schengen, la libera circolazione era possibile solo all'interno della piazza anche se la recinzione confinaria in quel tratto venne eliminata gi\u00e0 nel 2004."}
{"id": "2773372", "revid": "1718925", "url": "https://it.wikipedia.org/wiki?curid=2773372", "title": "Stoccareddo", "text": "Stoccareddo (\"St\u00f2kha-Raut\" in cimbro) \u00e8 una frazione del comune italiano di Gallio, in provincia di Vicenza.\nGeografia fisica.\nIl paese si sviluppa su un pianoro tra i 930 e i 950 m s.l.m. lungo le pendici nordorientali del Col del Rosso (1281 m) e affacciato sull'aspra e selvaggia val Frenzela. Le pi\u00f9 modeste val Scura (a sud) e val Fontana (a nord) la separano rispettivamente dalla frazione Sasso di Asiago e dalla contrada Zaibena.\nDi fronte al paese, a strapiombo sulla val Frenzela, si innalza lo Spitz-Knotto (875 m), una formazione rocciosa carsica che alcuni hanno identificato come uno dei tre \"altari pagani\" dell'altopiano dei Sette Comuni (gli altri sono l'Altar Knotto a Rotzo e l'Hanepos sulla piana di Marcesina). \nOrigini del nome.\nSecondo Giovanni Battista Pellegrini, il toponimo, da confrontare con quello della citt\u00e0 tedesca Stoccarda, potrebbe derivare dal longobardo \"stodgard\" \"parco per cavalli\" e farebbe pensare alla presenza di arimanni.\nStoria.\nLo sviluppo di Stoccareddo e della contrada Zaibena fu incentivato da Gallio agli inizi del Cinquecento, favorendo il trasferimento di famiglie dal colonnello dei Ronchi. In questo modo il comune facilit\u00f2 il proprio accesso alla Cal\u00e0 del Sasso, uno dei collegamenti pi\u00f9 diretti con il Canale di Brenta. Nel medesimo periodo anche Asiago cre\u00f2 un proprio corridoio verso la strada promuovendo la nascita di Sasso.\nMonumenti e luoghi d'interesse.\nChiesa parrocchiale.\nIl 9 novembre 1669 un gruppo abitanti di Stoccareddo e Zaibena raggiunse il vescovo di Padova Gregorio Barbarigo mentre si trovava in visita pastorale a Camponogara, chiedendogli di poter costruire una propria chiesa data l'eccessiva distanza dalla chiesa di Gallio, lontana oltre sei chilometri. L'edificio fu eretto due anni pi\u00f9 tardi e nel 1672, quando lo stesso vescovo visit\u00f2 la parrocchia di Gallio, trov\u00f2 la chiesa di San Giovanni Battista in piena attivit\u00e0, garantendo celebrazioni tutti i giorni festivi. Nel 1812 il vescovo Francesco Scipione Dondi dall'Orologio constatava che vi celebrava la messa ogni giorno. Nel 1952 Stoccareddo da curazia fu elevata a parrocchia, separandone il territorio da Gallio.\nL'edificio fu sostituito da una nuova chiesa nel 1906, ma entrambi vennero rasi al suolo durante la prima guerra mondiale. La chiesa attuale venne eretta tra il 1922 e il 1925 su progetto dell'architetto Vincenzo Bonato. Negli ultimi anni \u00e8 stata rifatta completamente la copertura.\nAll'interno, le stazioni della Via Crucis sono state dipinte da Bruno Tedesi (1964). Sul presbiterio sono collocate la tavola con la \"Beata Giovanna Maria Bonomo\" di Luciano Bartoli, un crocifisso ligneo realizzato in occasione del giubileo del 1983, e la pala con la \"Decollazione di San Giovanni\", copia del pi\u00f9 noto dipinto del Tiepolo dipinta da Dante Bizzotto nel 1950.\nSociet\u00e0.\nIl paese ha sofferto a lungo delle problematiche dell'isolamento e tutt'oggi, a causa dell'elevato tasso di endogamia, la quasi totalit\u00e0 degli abitanti porta il medesimo cognome, Ba\u00f9. Essi, tuttavia, pur presentando valori ematici non ottimali (glicemia, trigliceridi, pressione), non soffrono di patologie legate al metabolismo, come diabete, ipertensione, ischemia, demenza.\nQuesta particolarit\u00e0 ha destato l'interesse della fondazione Mauro Baschirotto che, assieme ai genetisti dell'istituto Burlo Garofolo di Trieste, conduce da alcuni anni delle ricerche su questo isolato genetico, approfittando dei periodici \"raduni dei Ba\u00f9\" per effettuare prelievi di sangue e visite specialistiche.\n\u00c8 stato dimostrato, in particolare, che il 90% dei Ba\u00f9 discende dallo stesso capostipite, dal quale hanno probabilmente ereditato dei fattori genetici protettivi verso alcune malattie."}
{"id": "2773393", "revid": "1715587", "url": "https://it.wikipedia.org/wiki?curid=2773393", "title": "Dolibarr", "text": "Dolibarr ERP/CRM \u00e8 un programma multiutente Open source per le piccole e medie imprese (PMI), fondazioni e liberi professionisti. Include una serie di funzionalita tipiche degli Enterprise Resource Planning (ERP) e dei Customer Relationship Management (CRM).\nQuesto software \u00e8 disponibile sotto la licenza GNU General Public License 2.0, anche come applicazione web.\nDolibarr \u00e8 un progetto creato con un obiettivo: essere un ERP/CRM che rispetti le regole S3F:\nFunzionalit\u00e0.\nIl software utilizza un'architettura modulare ed esistono vari tipi di moduli che si possono attivare o disattivare in base alle necessita di impiego.\nFunzioni mancanti o non implementate.\nAttualmente non sono disponibili le seguenti funzioni:\nArchitettura.\nDolibarr \u00e8 stato sviluppato in PHP utilizzando il database MySQL.\nA partire dalla versione 3.2.0 \u00e8 supportato anche PostgreSQL\nDel software sono disponibili anche delle versioni per Windows e MAC con installazione automatica con un unico file eseguibile (DoliWamp per utenti Windows, DoliBuntu per Ubuntu e 'DoliMamp per utenti MAC).\nStoria.\nDolibarr \u00e8 stato sviluppato da zero da Rodolphe Quiedeville ed \u00e8 stato salvato in CVS, ospitato da GNU Savannah durante aprile 2002.\nJean-Louis Bergamo, un altro membro, ha creato il modulo di gestione delle fondazioni.\nLa versione 1.0 fu distribuita nel settembre del 2003.\nNel luglio del 2008 Rodolphe lasci\u00f2 a Laurent Destailleur (autore anche di altri noti progetti open source come AWStats) la direzione del progetto.\nDestailleur \u00e8 presidente della Dolibarr Foundation, che ha contribuito a creare, per mantenere vivo il progetto e promuovere l'utilizzo del programma."}
{"id": "2773394", "revid": "103548231", "url": "https://it.wikipedia.org/wiki?curid=2773394", "title": "Departamento de Justi\u00e7a, Classifica\u00e7\u00e3o, T\u00edtulos e Qualifica\u00e7\u00e3o", "text": "Il Departamento de Justi\u00e7a, Classifica\u00e7\u00e3o, T\u00edtulos e Qualifica\u00e7\u00e3o, conosciuto anche come Department of Justice, Rating, Titles and Qualification in inglese (\"Dipartimento di Giustizia, Classificazione, Titoli e Qualificazione\"; sigla: DJCTQ), \u00e8 un ente governativo brasiliano che si occupa della classificazione di film, videogiochi e programmi televisivi in Brasile. \u00c8 controllato dal \"Minist\u00e9rio da Justi\u00e7a\" (Ministero della Giustizia).\nClassificazione.\nDJCTQ utilizza un sistema basato sulla sola suddivisione in fasce d'et\u00e0; non sono impiegati loghi che descrivono i contenuti, i quali sono riportati in forma scritta (come ad esempio nell'ESRB o nel BBFC)."}
{"id": "2773401", "revid": "252732", "url": "https://it.wikipedia.org/wiki?curid=2773401", "title": "DJCTQ", "text": ""}
{"id": "2773405", "revid": "110157", "url": "https://it.wikipedia.org/wiki?curid=2773405", "title": "Dohren (Emsland)", "text": "Dohren \u00e8 un comune di 1.136 abitanti della Bassa Sassonia, in Germania.\nAppartiene al circondario (\"Landkreis\") dell'Emsland (targa EL) ed \u00e8 parte della comunit\u00e0 amministrativa (\"Samtgemeinde\") di Herzlake."}
{"id": "2773407", "revid": "110157", "url": "https://it.wikipedia.org/wiki?curid=2773407", "title": "Herzlake", "text": "Herzlake \u00e8 un comune di 4.097 abitanti della Bassa Sassonia, in Germania.\nAppartiene al circondario (\"Landkreis\") dell'Emsland (targa EL) ed \u00e8 parte della comunit\u00e0 amministrativa (\"Samtgemeinde\") di Herzlake."}
{"id": "2773410", "revid": "110157", "url": "https://it.wikipedia.org/wiki?curid=2773410", "title": "L\u00e4hden", "text": "L\u00e4hden \u00e8 un comune di 4.622 abitanti della Bassa Sassonia, in Germania.\nAppartiene al circondario (\"Landkreis\") dell'Emsland (targa EL) ed \u00e8 parte della comunit\u00e0 amministrativa (\"Samtgemeinde\") di Herzlake."}
{"id": "2773415", "revid": "392652", "url": "https://it.wikipedia.org/wiki?curid=2773415", "title": "Massimo Gorla", "text": "Biografia.\nSi era iscritto al PSI nel 1953. Nel 1957 entra in contatto coi Gruppi Comunisti Rivoluzionari (GCR), a cui ader\u00ec poco dopo, diventandone quasi subito un quadro dirigente sul piano nazionale e internazionale. In seguito divenne responsabile nella segreteria dei GCR del lavoro nel PCI, dove lui e altri membri della Quarta Internazionale erano entrati negli anni cinquanta praticando la tattica dell\"'entrismo\". A livello internazionale partecip\u00f2 ai lavori dell'esecutivo e del Segretariato della Quarta Internazionale.\nCon il Sessantotto abbandon\u00f2 il PCI e i GCR, partecipando poi alla fondazione di una nuova organizzazione: Avanguardia Operaia di cui divenne uno dei principali dirigenti nazionali. Nel 1976 \u00e8 eletto Deputato nel cartello elettorale di Democrazia Proletaria, appoggiato da quasi tutti i gruppi della nuova sinistra, compresa AO. Viene rieletto deputato nel 1983. Nel frattempo partecipa al processo della creazione di Democrazia Proletaria come partito, con la fusione tra AO e la minoranza del Partito di Unit\u00e0 Proletaria per il Comunismo.\nNel 1991 quando DP decider\u00e0 di sciogliersi per dare vita, assieme alla sinistra del PCI, a Rifondazione Comunista, Gorla si opporr\u00e0 e decider\u00e0 di abbandonare l'attivismo politico.\n\u00c8 stato sepolto in un Campo acattolici del Cimitero Maggiore di Milano."}
{"id": "2773416", "revid": "110157", "url": "https://it.wikipedia.org/wiki?curid=2773416", "title": "Fresenburg", "text": "Fresenburg \u00e8 un comune di 923 abitanti della Bassa Sassonia, in Germania.\nAppartiene al circondario (\"Landkreis\") dell'Emsland (targa EL) ed \u00e8 parte della comunit\u00e0 amministrativa (\"Samtgemeinde\") di Lathen."}
{"id": "2773423", "revid": "110157", "url": "https://it.wikipedia.org/wiki?curid=2773423", "title": "Lathen", "text": "Lathen \u00e8 un comune di 5.977 abitanti della Bassa Sassonia, in Germania.\nAppartiene al circondario (\"Landkreis\") dell'Emsland (targa EL) ed \u00e8 parte della comunit\u00e0 amministrativa (\"Samtgemeinde\") di Lathen."}
{"id": "2773424", "revid": "287204", "url": "https://it.wikipedia.org/wiki?curid=2773424", "title": "Australian Open 2010 - Singolare ragazzi", "text": "Yuki Bhambri \u00e8 il detentore del titolo, ma quest'anno non ha partecipato nella categoria Junior.\nTiago Fernandes ha vinto il torneo battendo in finale Sean Berman, con il punteggio di 7-5, 6-3."}
{"id": "2773426", "revid": "1543377", "url": "https://it.wikipedia.org/wiki?curid=2773426", "title": "Andreas Werckmeister", "text": "Biografia.\nNato in Germania a Benneckenstein, Andreas Werckmeister studi\u00f2 a Nordhausen ed a Quedlinburg. Ricevette un'istruzione musicale dagli zii Heinrich Christian Werckmeister e Heinrich Victor Werckmeister. Nel 1664 divenne organista nella citt\u00e0 di Hasselfelde; nel 1674 si trasfer\u00ec a Elbingerode; e infine nel 1696 fu organista della Martinskirche in Halberstadt.\nWerckmeister oggi \u00e8 conosciuto e ricordato soprattutto come teorico della musica, che lui chiama \"scientia mathematica\"; nelle sue opere \"Musicae mathematicae hodegus curiosus oder richtiger musicalischer Weg-Weiser\" (1686) e \"Musicalische Temperatur\" (1691) egli conia il termine \"buon temperamento\" (in tedesco \"Wohltemperierte Stimmung\"), che designa qualsiasi sistema di accordatura che permettesse di suonare in tutte le tonalit\u00e0, in contrasto con il temperamento mesotonico di uso corrente nei secoli XVI e XVII. Descrisse inoltre un sistema di tali temperamenti, i \"temperamenti Werckmeister\".\nGli studi di Werckmeister erano particolarmente noti a Johann Sebastian Bach, in particolare quelli riguardanti il contrappunto ed il temperamento. Si ritiene che Il clavicembalo ben temperato di Bach fosse stato composto tenendo ben presenti gli studi teorici di Werckmeister e fornendo ad essi un valido sostegno.\nWerckmeister pensava che un contrappunto ben costruito, specialmente il contrappunto doppio, rispecchiasse un ordine celeste, analogamente a Keplero, rifacendosi al concetto dell'armonia delle sfere. Secondo diversi studiosi, nessun altro musicista del suo tempo , il che lo accomuna ancora a Bach.\nComposizioni.\nDelle sue composizioni rimangono solo dei brani per violino e basso continuo dal titolo \"Musikalische Privatlust\" (1689) e una cantata natalizia, \"Wo ist der Neugeborne K\u00f6nig der Juden\"."}
{"id": "2773431", "revid": "110157", "url": "https://it.wikipedia.org/wiki?curid=2773431", "title": "Niederlangen", "text": "Niederlangen \u00e8 un comune di 1.210 abitanti della Bassa Sassonia, in Germania.\nAppartiene al circondario (\"Landkreis\") dell'Emsland (targa EL) ed \u00e8 parte della comunit\u00e0 amministrativa (\"Samtgemeinde\") di Lathen."}
{"id": "2773433", "revid": "110157", "url": "https://it.wikipedia.org/wiki?curid=2773433", "title": "Oberlangen", "text": "Oberlangen \u00e8 un comune di 937 abitanti della Bassa Sassonia, in Germania.\nAppartiene al circondario (\"Landkreis\") dell'Emsland (targa EL) ed \u00e8 parte della comunit\u00e0 amministrativa (\"Samtgemeinde\") di Lathen."}
{"id": "2773435", "revid": "110157", "url": "https://it.wikipedia.org/wiki?curid=2773435", "title": "Renkenberge", "text": "Renkenberge \u00e8 un comune di 716 abitanti della Bassa Sassonia, in Germania.\nAppartiene al circondario (\"Landkreis\") dell'Emsland (targa EL) ed \u00e8 parte della comunit\u00e0 amministrativa (\"Samtgemeinde\") di Lathen."}
{"id": "2773436", "revid": "110157", "url": "https://it.wikipedia.org/wiki?curid=2773436", "title": "World Rubik's Cube Championship 1982", "text": "Il World Rubik's Cube Championship 1982 \u00e8 stata la prima competizione ufficiale di speedcubing riconosciuta, la cui unica gara consisteva nel risolvere nel minor tempo possibile il Cubo di Rubik. Si svolse a Budapest in Ungheria, paese di nascita dell'inventore Ern\u0151 Rubik. La competizione vide sfidarsi 19 speedcubers da altrettanti paesi. Al tempo il metodo di risoluzione pi\u00f9 usato il corners first. Nei 21 anni successivi alla competizione, non fu svolta alcuna competizione ufficiale.\nClassifica.\nLa competizione prevedeva l'utilizzo della modalit\u00e0 \"Best of 3\", ovvero veniva preso in considerazione il tempo migliore dopo tre tentativi di risoluzione per ciascun concorrente."}
{"id": "2773438", "revid": "1003787", "url": "https://it.wikipedia.org/wiki?curid=2773438", "title": "Ja\u016dhen Hutarovi\u010d", "text": "Carriera.\nEsordi.\nInizi\u00f2 la carriera dilettantistica in Francia, nelle file dell'UV Aube. Con la stessa squadra, nel 2006, vinse diverse corse francesi inserite nel calendario dell'UCI Europe Tour. Al termine della stagione fu ventesimo nella classifica della Federciclismo francese. Debutt\u00f2 come professionista nel 2007 con la Roubaix-Lille M\u00e9tropole vincendo, in quella stagione, una tappa del Tour du Poitou-Charentes in volata.\nFran\u00e7aise des Jeux.\nNel 2008 fu ingaggiato dalla Fran\u00e7aise des Jeux e, per soddisfare il direttore della squadra francese Marc Madiot che voleva tenerlo sotto controllo, si trasfer\u00ec a Pugey, non lontano dall'allenatore Fr\u00e9d\u00e9ric Grappe, che risiedeva a Besan\u00e7on. Nella sua prima stagione con il nuovo team, firm\u00f2 quattro successi, tra cui il titolo di campione di Bielorussia; riusc\u00ec anche ad ottenere qualche piazzamento in frazioni di corse del calendario ProTour (Eneco Tour, Tour de Pologne) e due vittorie di tappa alla Vuelta a Burgos, con annessa classifica a punti.\nApr\u00ec il 2009 con due vittorie di tappa al Tour M\u00e9diterran\u00e9en, che gli permettono di aggiudicarsi anche qui la classifica a punti. In seguito partecip\u00f2 per la prima volta alla Milano-Sanremo, che termin\u00f2 centoquarantacinquesimo, e alla Paris-Roubaix, in cui fu ventiduesimo. Chiuse invece tredicesimo la Gand-Wevelgem. Forte di cinque vittorie nel primo semestre, tra cui nuovamente il titolo nazionale, fu scelto per correre il Tour de France. Riusc\u00ec a conquistare un terzo posto nell'undicesima tappa, poi un quinto alla ventunesima sugli Champs-\u00c9lys\u00e9es. Termin\u00f2 la corsa all'ultimo posto della classifica generale, centocinquantaseiesimo.\nNel 2010 si mise nuovamente in luce al Tour M\u00e9diterran\u00e9en, in cui vinse in volata la prima e la terza tappa, terminando la corsa al primo posto, per il secondo anno consecutivo, nella classifica a punti. La sua vittoria pi\u00f9 importante arriva con la vittoria nella seconda tappa della Vuelta a Espa\u00f1a, nella quale batte in volata Mark Cavendish e Tyler Farrar."}
{"id": "2773439", "revid": "110157", "url": "https://it.wikipedia.org/wiki?curid=2773439", "title": "Sustrum", "text": "Sustrum \u00e8 un comune di 1.346 abitanti della Bassa Sassonia, in Germania.\nAppartiene al circondario (\"Landkreis\") dell'Emsland (targa EL) ed \u00e8 parte della comunit\u00e0 amministrativa (\"Samtgemeinde\") di Lathen."}
{"id": "2773443", "revid": "767487", "url": "https://it.wikipedia.org/wiki?curid=2773443", "title": "Die Dubarry (film 1951)", "text": "Die Dubarry \u00e8 un film del 1951 diretto da Georg Wildhagen e (non accreditato) Reinhold Sch\u00fcnzel. Il personaggio di Madame du Barry qui viene interpretato dal soprano ungherese Sari Barabas.\nProduzione.\nIl film fu prodotto dalla Fama-Film e dalla Standard-Filmverleih."}
{"id": "2773446", "revid": "110157", "url": "https://it.wikipedia.org/wiki?curid=2773446", "title": "Bawinkel", "text": "Bawinkel \u00e8 un comune di 2.385 abitanti della Bassa Sassonia, in Germania.\nAppartiene al circondario (\"Landkreis\") dell'Emsland (targa EL) ed \u00e8 parte della comunit\u00e0 amministrativa (\"Samtgemeinde\") di Lengerich."}
{"id": "2773447", "revid": "179980", "url": "https://it.wikipedia.org/wiki?curid=2773447", "title": "Cleiton Ribeiro Xavier", "text": ""}
{"id": "2773448", "revid": "1318658", "url": "https://it.wikipedia.org/wiki?curid=2773448", "title": "Bad Gandersheim", "text": "Bad Gandersheim \u00e8 una citt\u00e0 di 10.572 abitanti della Bassa Sassonia, in Germania.\nAppartiene al circondario (\"Landkreis\") di Northeim (targa NOM).\nStoria.\nLa citt\u00e0 risale all'852, quando fu creata l'abbazia di Gandersheim da Liudolfo, duca di Sassonia e sua moglie Oda.\nQuando furono scoperte le miniere nel 1240, Papa Gregorio IX inizi\u00f2 l'erezione dell'Ospedale dello Spirito Santo. Intorno al 1330, i duchi di Brunswick costruirono un castello come contrappeso secolare alla chiesa abbaziale. Questo edificio funge oggi da tribunale dei magistrati e da istituto penitenziario giovanile.\nAlla fine del 19\u00b0 secolo, la citt\u00e0 cominci\u00f2 a diventare nota per le qualit\u00e0 curative delle sue sorgenti minerali, e nel 1932 la citt\u00e0 di Gandersheim ricevette il diritto ufficiale di definirsi citt\u00e0 termale, quindi si pot\u00e9 chiamare \"Bad Gandersheim\"."}
{"id": "2773449", "revid": "110157", "url": "https://it.wikipedia.org/wiki?curid=2773449", "title": "Gersten", "text": "Gersten \u00e8 un comune di 1.216 abitanti della Bassa Sassonia, in Germania.\nAppartiene al circondario (\"Landkreis\") dell'Emsland (targa EL) ed \u00e8 parte della comunit\u00e0 amministrativa (\"Samtgemeinde\") di Lengerich."}
{"id": "2773452", "revid": "110157", "url": "https://it.wikipedia.org/wiki?curid=2773452", "title": "Dassel", "text": "Dassel \u00e8 una citt\u00e0 di 10.610 abitanti della Bassa Sassonia, in Germania.\nAppartiene al circondario (\"Landkreis\") di Northeim (targa NOM)."}
{"id": "2773460", "revid": "110157", "url": "https://it.wikipedia.org/wiki?curid=2773460", "title": "Hardegsen", "text": "Hardegsen \u00e8 una citt\u00e0 di 8.293 abitanti della Bassa Sassonia, in Germania.\nAppartiene al circondario (\"Landkreis\") di Northeim (targa NOM)."}
{"id": "2773461", "revid": "110157", "url": "https://it.wikipedia.org/wiki?curid=2773461", "title": "Moringen", "text": "Moringen \u00e8 una citt\u00e0 di 7.308 abitanti della Bassa Sassonia, in Germania.\nAppartiene al circondario (\"Landkreis\") di Northeim (targa NOM)."}
{"id": "2773468", "revid": "110157", "url": "https://it.wikipedia.org/wiki?curid=2773468", "title": "Damme (Germania)", "text": "Damme \u00e8 una citt\u00e0 di 16.451 abitanti della Bassa Sassonia, in Germania.\nAppartiene al circondario (\"Landkreis\") di Vechta (targa VEC)."}
{"id": "2773471", "revid": "110157", "url": "https://it.wikipedia.org/wiki?curid=2773471", "title": "Dinklage", "text": "Dinklage \u00e8 una citt\u00e0 di 12.772 abitanti della Bassa Sassonia, in Germania.\nAppartiene al circondario (\"Landkreis\") di Vechta (targa VEC)."}
{"id": "2773474", "revid": "110157", "url": "https://it.wikipedia.org/wiki?curid=2773474", "title": "Lohne (Oldenburg)", "text": "Lohne (Oldenburg) \u00e8 una citt\u00e0 di 25.784 abitanti della Bassa Sassonia, in Germania.\nAppartiene al circondario (\"Landkreis\") di Vechta (targa VEC)."}
{"id": "2773479", "revid": "767487", "url": "https://it.wikipedia.org/wiki?curid=2773479", "title": "Numero di Armstrong", "text": "I numeri di Armstrong sono numeri per i quali la somma delle formula_1 cifre che li costituiscono, ognuna elevata a formula_1, equivale al numero di partenza. Ad esempio: formula_3. Questi numeri sono talvolta denominati anche \"numeri narcisistici\" o \"plus-perfect numbers\".\nOvviamente, tutti i numeri naturali formula_4 sono numeri di Armstrong, poich\u00e9 hanno formula_5 cifra e formula_6. Alcuni altri elementi della serie sono: 370, 371, 407, 1634, 8208, 9474, 54748, 92727, 93084, 548834, 1741725, ecc. come pu\u00f2 anche essere rapidamente verificato."}
{"id": "2773481", "revid": "47767", "url": "https://it.wikipedia.org/wiki?curid=2773481", "title": "Mats S\u00f6derlund", "text": ""}
{"id": "2773484", "revid": "339392", "url": "https://it.wikipedia.org/wiki?curid=2773484", "title": "Chiesa di San Babila (Milano)", "text": ""}
{"id": "2773485", "revid": "110157", "url": "https://it.wikipedia.org/wiki?curid=2773485", "title": "Reneta Ind\u017eova", "text": "Biografia.\nEconomista e capo dell'Agenzia Bulgara per la Privatizzazione (1992-1994), Ind\u017eova fu scelta dal presidente \u017delev per guidare un governo ad interim dopo il collasso dell'amministrazione di Ljuben Berov. Durante il breve periodo del suo incarico (17 ottobre 1994 - 25 gennaio 1995), acquis\u00ec una certa popolarit\u00e0 per i suoi sforzi nel combattere il crimine organizzato.\nNel 1995 Reneta Ind\u017eova si candid\u00f2 come sindaco di Sofia e risult\u00f2 terza. Nel 2001 si candid\u00f2 invece alle elezioni presidenziali ma non riusc\u00ec a raccogliere un supporto significativo."}
{"id": "2773487", "revid": "29935609", "url": "https://it.wikipedia.org/wiki?curid=2773487", "title": "Numeri automorfi", "text": ""}
{"id": "2773497", "revid": "19330", "url": "https://it.wikipedia.org/wiki?curid=2773497", "title": "Reneta Indzhova", "text": ""}
{"id": "2773499", "revid": "19330", "url": "https://it.wikipedia.org/wiki?curid=2773499", "title": "Philip Dimitrov", "text": ""}
{"id": "2773505", "revid": "1573940", "url": "https://it.wikipedia.org/wiki?curid=2773505", "title": "Abbazia di San Niceta", "text": "L'abbazia di San Niceta si trova a Melendugno in provincia di Lecce. \u00c8 dedicata a san Niceta martire, protettore di Melendugno, che fu messo al rogo per la sua fede cattolica per ordine del re ariano Atanarico.\nDescrizione.\nSecondo le fonti dello storico Ferrari, sarebbe stata fondata nel 1167 da Tancredi d'Altavilla e fu retta dai monaci basiliani. Tuttavia, il pi\u00f9 antico documento che fa riferimento al monastero \"Sancti Niceti, liciensis Diocesis\" \u00e8 del 1324 e riguarda le decime pontificie, quando l'insediamento non dipendeva ancora dal celebre monastero di San Nicola di Casole, presso Otranto, dipendenza attestata inequivocabilmente da un documento del 1392; tra queste due date, una notizia documenta che nel 1365 il monaco di rito greco Gregorio di San Nicola di Casole era abate di San Niceta.\nOggi del complesso monastico rimane la chiesa, mentre del monastero \u00e8 ancora visibile qualche frammento nella zona presbiteriale.La chiesa ha una grande sala rettangolare con volta a botte, dal sesto leggermente ribassato con in fondo un presbiterio quadrato (3,20 x 3,20) dal quale si accede alla sagrestia di forma rettangolare; interessanti due nicchie con decorazioni vegetali, che risalgono a degli esempi salentini della seconda met\u00e0 del XIV secolo.Le attuali mura laterali hanno tre archi gotici che si addossano alla primitiva muratura tanto da occultare le finestre; questi sostengono la copertura a volta, che probabilmente sostituisce l'originaria copertura a tetto. Questo cambiamento interno restrinse la sala di circa due metri lateralmente, ma ci\u00f2 che risulta essere pi\u00f9 interessante \u00e8 la lunghezza interna della struttura. La ristrutturazione gotica deve essere avvenuta intorno alla fine del '400, ipotesi confermata dalla datazione dei trittici affrescati nelle arcate della parete sinistra.Cominciando dalla prima arcata sono raffigurati sant'Antonio da Padova a destra, san Paolo al centro, san Nicola a sinistra, con una impostazione tipicamente quattrocentesca. Nell'arcata centrale si distingue una santa di difficile identificazione, una crocifissione e san Rocco. L'ultima arcata ospita gli affreschi della Madonna col Bambino, di san Vito e di sant'Antonio Abate. In fondo alla parete del coro si trovano gli affreschi datati per ben due volte al 1563: la crocifissione con la Vergine e san Giovanni Evangelista, il Cristo piagato con l'iscrizione \"Mors mea vita tua\" e la Madonna di Loreto raffigurata col Bambino in braccio, secondo la tradizionale iconografia."}
{"id": "2773506", "revid": "155634", "url": "https://it.wikipedia.org/wiki?curid=2773506", "title": "Australian Open 1969 - Singolare maschile", "text": "Rod Laver ha vinto il torneo battendo in finale Andr\u00e9s Gimeno 6-3, 6-4, 7-5"}
{"id": "2773509", "revid": "75766201", "url": "https://it.wikipedia.org/wiki?curid=2773509", "title": "Berlina tre volumi", "text": ""}
{"id": "2773511", "revid": "288300", "url": "https://it.wikipedia.org/wiki?curid=2773511", "title": "Jose Fernando Puglia", "text": ""}
{"id": "2773513", "revid": "288300", "url": "https://it.wikipedia.org/wiki?curid=2773513", "title": "Jos\u00e8 Fernando Puglia", "text": ""}
{"id": "2773514", "revid": "767487", "url": "https://it.wikipedia.org/wiki?curid=2773514", "title": "Anfitrione (film)", "text": "Anfitrione (\"Amphitryon - Aus den Wolken kommt das Gl\u00fcck\") \u00e8 una commedia musicale del 1935 diretta da Reinhold Sch\u00fcnzel e interpretata da Willy Fritsch nella doppia parte di Giove e di Anfitrione, liberamente tratta dall'Anfitrione di Plauto.\nTrama.\nLe donne di Tebe sono in agitazione: quando potranno finalmente rivedere i loro uomini di ritorno dalla guerra contro i Beoti? Alcmena prega Giove di porre termine quanto prima alla guerra dove \u00e8 partito il caro sposo Anfitrione.Ma il padre degli dei ha tutt'altri piani e, mentre ordina al figlio Mercurio di ingannare il servo Sosia prendendo le sue stesse sembianze, si trasforma in Anfitrione per possederne la sposa.Al ritorno a casa dei veri Sosia ed Anfitrione da questo equivoco nascer\u00e0 una intrigante matassa di cui i coniugi e il povero servo non riusciranno pi\u00f9 a venire a capo.\nProduzione.\nIl film fu prodotto dall'Universum Film (UFA)\nDistribuzione.\nDistribuito dalla Globe Film Distributors e dall'Universum Film (UFA), il film usc\u00ec nelle sale cinematografiche tedesche il 18 luglio 1935, presentato in prima al Gloria-Palast di Berlino."}
{"id": "2773516", "revid": "1718925", "url": "https://it.wikipedia.org/wiki?curid=2773516", "title": "Portici 1906", "text": "La S.S.D. a r.l. Portici 1906 \u00e8 la principale societ\u00e0 calcistica di Portici, nella Citt\u00e0 metropolitana di Napoli. Milita in Serie D.\nFondato sul finire del 1906, il Portici nel corso della sua storia ultracentenaria si \u00e8 affermato come una delle principali compagini del panorama dilettantistico campano. Vanta 3 partecipazioni al campionato di Serie C e 26 ai campionati di Serie D (o Interregionali), nonch\u00e9 - negli anni '20 - due partecipazioni al Campionato di Seconda Divisione (II livello calcistico dell'epoca) - per un totale di 31 partecipazioni a campionati nazionali. Da una collaborazione con l'Academy Soccer Portici nella stagione 2016/17 \u00e8 nato il progetto di rilanciare l'attivit\u00e0 di scuola calcio, oltre a puntare sulla Juniores Nazionale.\nStoria.\nLe origini della societ\u00e0.\nLa \"S.S. Portici\" nacque nel 1906 su iniziativa del giovane Alberto De Biasio, che impost\u00f2 la nascente societ\u00e0 come polisportiva, attiva principalmente in ciclismo, podismo, atletica leggera e nuoto. \nLa sezione calcistica, cui la societ\u00e0 legher\u00e0 indissolubilmente il suo nome, nacque intorno al 1910 e per i primi anni si dedic\u00f2 ad attivit\u00e0 prevalentemente amichevole. La squadra disputava le sue partite casalinghe in un campetto talmente dissestato da esser soprannominato \"'a rattacasa\" (cio\u00e8, il \"campo grattugia\"). La prima gara ufficiale fu disputata sul campo dell'\"Internazionale\" di Agnano contro la S.C. Italia e termin\u00f2 con la vittoria per 1 - 0. Quel primo storico undici era composto da: Ferraiolo, Cassinis, Dell'Orto, Scarano, Papaleo, Persico, Rossi II, Pompameo, Rossi I, Bianchi e Rossi III.\nBen pi\u00f9 importanti successi venivano mietuti in campo podistico - uno su tutti, la vittoria di Giulio Visconti a Carmagnola (TO) il 18 luglio 1913 - ed in campo ciclistico. Una menzione particolare per tale sport va dedicata a Ezio Ascione, vincitore della gara Costa d'Amalfi (1910), della Coppa Cioffi (1911) nonch\u00e9 della tappa San Pedro-Rosario e del Gran Premio della Reaccion del Rosario in Argentina (1913): infaticabile scalatore, atleta formidabile, era dotato di un'accelerazione bruciante in rettilineo. \nSuccessivamente, l'esplosione della Prima guerra mondiale avrebbe portato a quattro anni di inattivit\u00e0.\nIl primo dopoguerra, i primi successi.\nAl termine del primo conflitto mondiale, il Portici riprendeva le sue attivit\u00e0 continuando a raccogliere buoni risultati nelle corse podistiche. \nPer i primi successi in ambito calcistico bisogna attendere la stagione 1921/22: la prima squadra, iscritta al campionato campano di Promozione giunse sino alla Finale, persa con un complessivo 3-1 contro la pi\u00f9 quotata Audax Salerno; la formazione giovanile si aggiudicava invece il campionato provinciale ULIC battendo la Pro Napoli.\nNel 1923 veniva eletto presidente del club il gi\u00e0 citato Ezio Ascione. Negli anni 1922-23 e 1923-24 partecip\u00f2 al campionato di Seconda Divisione, secondo livello calcistico dell'epoca; in entrambi i campionati si guadagn\u00f2 l'accesso alle finali, sfiorando la promozione in I Divisione. Tra i giocatori di spicco del Portici vi era Giuseppe Zumkeller, che si era messo gi\u00e0 in mostra nel campionato ULIC ed autore di ben sei gol contro il Resurgo.\nDal '25 al '30 il calcio a Portici fece perdere ogni traccia, vittima dell'assenza di un campo regolamentare e delle abituali difficolt\u00e0 economiche, nonch\u00e9 degli ottimi risultati raccolti dalla sezione pugilistica della societ\u00e0. La rinascita della sezione calcistica - denominata Societ\u00e0 Sportiva Giovinezza, con colori sociali giallo e rosso - avrebbe portato ad un decennio ricco di successi, concretizzatosi con i quattro campionati consecutivi di Prima Divisione (4\u00aa serie dell'epoca) collezionati prima dell'esplodere del secondo conflitto mondiale.\nIl periodo bellico \u00e8 legato alla storica partecipazione al Campionato Campano, concluso al quinto posto; tra i risultati, \u00e8 degno di nota il pareggio casalingo per 2-2 contro il Napoli. Tra i calciatori di quella formazione si ricorda Italo Romagnoli, prelevato dalla Lazio per 450.000 lire; dopo le esperienze post-belliche con le maglie di e Napoli, sarebbe tornato a Portici rivestendo prima il ruolo di giocatore e poi a pi\u00f9 riprese quello di allenatore.\nIl secondo dopoguerra: un triennio in serie C; gli anni '60: la storica promozione in Serie D.\nAl termine delle ostilit\u00e0 il Portici era ormai una delle principali squadre dilettantistiche del calcio campano, presenza fissa nei massimi tornei sia nazionali che regionali. Tra il 1945-46 e il 1947-48, la S.S. Portici partecip\u00f2 a tre campionati di serie C, retrocedendo in Promozione (4\u00ba torneo calcistico dell'epoca, a carattere interregionale) in seguito alla riduzione dei quadri della terza serie. Nel campionato 1966/67 la squadra fin\u00ec in vetta al proprio girone di Prima Categoria (torneo corrispondente all'attuale Eccellenza), ma non riusc\u00ec a vincere il triangolare di spareggio con Maddalonese e , le vincenti degli altri gironi campani. Al danno si aggiunse la beffa: la decisione federale di concedere alla societ\u00e0 il ripescaggio in Serie D fu annullata a seguito della verifica delle ridotte dimensioni del terreno di gioco dello stadio \"Cocozza\".Al termine della stagione, si accost\u00f2 alla societ\u00e0 Antonio Borrelli con il quale il Portici comp\u00ec il definitivo salto di qualit\u00e0. La storica promozione in Serie D del 1968-69, al termine di un campionato dominato e chiuso con 14 lunghezze sulla Cavese diretta inseguitrice, rester\u00e0 per sempre negli annali del calcio porticese. I primi tre anni di Serie D furono ricchi di successi; nel campionato '71/72 la squadra pareva all'altezza di raggiungere addirittura la Serie C, ma l'uscita di scena di Borrelli port\u00f2 a un ridimensionamento degli obiettivi. La generosa presidenza Pessetti riusc\u00ec a garantire alla squadra altri quattro anni di Serie D, prima della retrocessione in Promozione.\nIl ritorno nel campionato Interregionale; il successivo declino del calcio porticese.\nDopo dieci anni di anonimato, la costruzione del nuovo Stadio San Ciro mostrava chiaramente le ambizioni di una citt\u00e0 che aspirava al ritorno tra i semiprofessionisti. A cavallo tra gli anni '80 e la prima met\u00e0 dei '90 il Portici collezion\u00f2 ben 7 campionati in Interregionale, prima della retrocessione del 1995. Negli anni successivi la squadra si conferm\u00f2 nei quartieri alti del campionato di Eccellenza, sfiorando il ritorno in Serie D al termine della stagione 2002/2003, quando fu sconfitta dalla Polisportiva Mons Taurus al termine degli spareggi promozione. Di l\u00ec in poi inizi\u00f2 un periodo di declino, che culmin\u00f2 nella retrocessione della stagione 2004/2005 e nella stentata salvezza in Promozione nel campionato 2005/06.Nell'estate 2010, la presidenza cedeva il titolo sportivo e rinunciava all'iscrizione al campionato di Promozione, ponendo fine alla storia ultracentenaria della societ\u00e0.\nLa rinascita.\n Fondata nel 2009, la Virtus Portici si era resa protagonista di tre promozioni consecutive - dalla Terza Categoria alla Promozione - e della conquista della Coppa Campania di Seconda Categoria; giunta in Promozione, nell'agosto del 2012, la Virtus Portici, a sancire la continuit\u00e0 con la tradizione sportiva precedente, assume la denominazione di \"Vis Portici 1906\". Nel primo campionato dalla rinascita, il Portici chiude il Girone B di Promozione al secondo posto dopo esser stato in testa per la maggior parte del torneo. Nei playoff prima batte 3-1 in casa la Pro Pagani per poi imporsi in soli sette uomini (contro dieci) in trasferta sul campo del Valdiano, conquistando la vittoria finale e il conseguente ritorno in Eccellenza.\nNel 2014, dopo un decimo posto nel Girone A di Eccellenza Campania, riprende la denominazione di A.S.D. \"Portici 1906\".\nNella stagione 2015/2016 chiude la stagione di Eccellenza Campania Girone A al quarto posto e accede ai playoff, dove viene eliminata al primo turno contro il San Giorgio. \nIl ritorno in Serie D.\nNella stagione 2016-2017 il Portici partecipa al campionato di Eccellenza Campania a detta di tutti uno tra i pi\u00f9 belli e difficili degli ultimi vent'anni. Il Portici crea una squadra da vertice in cui spiccano i vari Dino Fava, Tommaso Manzo, Mario Follera, Giulio Panico e Giovanni Ruscio, giocatori di esperienza che hanno vinto innumerevoli campionati regionali. Al termine del girone di andata il Portici si trova al secondo posto a solo un punto di distacco dalla capolista Afragolese. La lotta per la vittoria del campionato prosegue per l'intera stagione: a giocarsela sono l'Afragolese, il Portici e il Savoia, divisi da pochissimi punti fino alla fine del campionato. Intanto il Portici sul fronte Coppa Italia riesce ad arrivare in finale dopo aver battuto molte squadre insidiose tra cui Procida, Afragolese e Savoia. Nella finale giocata allo stadio Squitieri di Sarno si trovano di fronte le due corazzate dei gironi di Eccellenza, ovvero Portici ed Ebolitana; a spuntarla dopo una partita emozionante finita sul 3 a 2 proprio sullo scadere \u00e8 il Portici che porta a casa per la prima volta la Coppa Italia Dilettanti Campania. Alla 23\u00aa giornata arriva lo scontro al vertice tra Afragolese e Portici, il Portici si presenta con un ritardo di 2 punti dalla capolista Afragolese. Una partita al cardiopalma giocata sotto una pioggia torrenziale allo stadio Papa di Cardito, dove l'Afragolese nel primo tempo passa in vantaggio 2-0 su due calci di rigore. Nella ripresa avviene l'impossibile: prima il Portici accorcia le distanze sul 2-1 e dopo pochi minuti l'Afragolese pensa di chiudere la partita sul 3-1, ma proprio allora si scatena l'orgoglio degli azzurri che in meno di 20 minuti riescono a ribaltare il risultato finale sul 3-4 con un gol all'88 minuto di un eterno Dino Fava. Alla 27\u00aa giornata, allo stadio San Ciro, riaperto per l'occasione, arriva il che dista solo due lunghezze dal Portici capolista; questa gara vede l'affluenza di oltre 1700 porticesi sugli spalti. Portici-Savoia \u00e8 una gara molto combattuta resa difficile anche dal terreno di gioco non in perfette condizioni, tuttavia nel secondo tempo il Portici riesce a imporsi grazie a un rigore trasformato da Tommaso Manzo. All'ultima giornata del campionato il Portici festeggia il ritorno in serie D, dopo 22 anni, imponendosi in trasferta contro il Neapolis, allo stadio Piccolo di Cercola, con il risultato di 0-5. \nNella stagione 2017-2018 il Portici si trasforma in srl e riprende la denominazione storica di \"S.S. Portici\". La squadra viene inserita nel girone I di serie D. A causa della perdurante inagibilit\u00e0 dello stadio cittadino, la squadra \u00e8 costretta a giocare la maggior parte delle partite allo Stadio Vallefuoco di Mugnano; tra alti e bassi e tra avvicendamenti in panchina gli azzurri si salvano senza grosse difficolt\u00e0, classificandosi decimi. Nel campionato 2018-2019 il Portici porta a termine una delle migliori stagioni della sua storia, classificandosi quarto in un campionato piuttosto insidioso (data la presenza di squadre come Bari, Turris e Marsala), e approdando ai play off. Il Portici porta a casa ottimi risultati, tra i quali la vittoria all'ultima giornata di campionato contro la Turris e la vittoria contro il Marsala. Nelle semifinali dei play off, il Portici viene eliminato proprio dal Marsala, in una partita molto contestata poich\u00e9 prima della gara l'allenatore del Portici era stato aggredito da alcuni sostenitori lilibetani. Al termine del campionato il Portici, inoltre, si classifica primo nel girone \"I\" nella speciale graduatoria \"giovani D valore\", a indicare che la societ\u00e0 ha prestato grande considerazione alla crescita dei giovani. \nNell'estate 2019, il Portici colleziona numerosi colpi di mercato tra cui: il centrocampista-mezzala Arario, cresciuto nelle giovanili del River Plate; Arpino, proveniente dalla serie C; l'attaccante Guarracino dalla Turris. Ciononostante, il campionato di serie D 2019-2020, girone G, inizia in maniera deludente, con una serie di risultati negativi che portano all'esonero dell'allenatore Chianese, a cui subentra Mattiacci. Si verifica poi una discreta ripresa, a partire dalla vittoria sull'Aprilia nella 13\u00aa giornata. La squadra conclude il girone d'andata a quota venti punti. Per motivi sanitari (Covid-19) il campionato \u00e8 sospeso alla 26\u00aa giornata e le classifiche vengono cristallizzate, in base alla media punti, come classifiche finali. Il Portici conclude al 12\u00ba posto, guadagnandosi cos\u00ec una meritata salvezza e il diritto di partecipare alla serie D per il quarto anno consecutivo.\nNel campionato di serie D 2020-2021, il Portici viene inserito nel girone pugliese H. Il torneo, com'\u00e8 noto, \u00e8 funestato dall'emergenza Covid-19 e viene disputato in condizioni di notevole precariet\u00e0 (assenza di pubblico, giocatori tamponati, partite rinviate). Dopo un cammino decisamente negativo, prima sotto la guida di Panico poi di Mattiacci, il Portici ottiene l'agognata salvezza con una giornata di anticipo, grazie a qualche importante innesto e alla cura Condemi, allenatore subentrato nel finale di stagione e artefice di un prodigioso recupero (5 vittorie nelle ultime 7 partite, tra cui spicca la clamorosa vittoria a Taranto per 3 a 2).\nColori e simboli.\nColori.\nEvoluzione della divisa nel corso delle ultime stagioni.\nTifoseria.\nStoria.\n\u00c8 attivo il gruppo ultras \"Prima Linea\" a partire dal 2015. Altri gruppi del passato sono i \"Fedayn\" (nati nel 1987), la \"Brigata Moretti\" (1998), gli \"Skins\", la \"Brigata\", le \"Teste Sballate\", la \"Minoranza Rumorosa\" e gli \"Old Fans Portici 1906\" (2009)."}
{"id": "2773518", "revid": "124808", "url": "https://it.wikipedia.org/wiki?curid=2773518", "title": "Anna Winter \u2013 In nome della giustizia", "text": ""}
{"id": "2773523", "revid": "1632387", "url": "https://it.wikipedia.org/wiki?curid=2773523", "title": "The Ethereal Mirror", "text": "The Ethereal Mirror \u00e8 il secondo album della band doom metal inglese Cathedral. Rispetto al precedente album, in questo si comincia a intravedere un cambiamento musicale che porta influenze stoner rock che caratterizzer\u00e0 i lavori successivi. \u00c8 stata pubblicata anche una versione con un CD bonus e il DVD \"Ethereal Reflections\"."}
{"id": "2773525", "revid": "729019", "url": "https://it.wikipedia.org/wiki?curid=2773525", "title": "Malerba (condottiero)", "text": "Biografia.\nDi origini ignote, nel 1338 fu al servizio di Firenze nella guerra contro le milizie veronesi guidate da Mastino II della Scala. Nel 1339 entr\u00f2 a far parte della Compagnia di San Giorgio guidata da Lodrisio Visconti, e partecip\u00f2 alla Battaglia di Parabiago, dove alla fine di questa, fu sconfitto e fatto prigioniero dai milanesi. Nel mese di marzo fu assoldato proprio da Azzone Visconti, ma quattro mesi dopo pass\u00f2 al servizio dei Valperga, i quali gli affidarono il comando di 300 barbute per attaccare e depredare i territori in feudo al principe di Savoia-Acaia. Distrusse e saccheggi\u00f2 diverse localit\u00e0 nel torinese ma non riusc\u00ec a penetrare nel territorio nemico poich\u00e9 venne bloccato dalle truppe del marchese Giovanni II di Monferrato. Nell'autunno del 1340 pass\u00f2 proprio al servizio del marchese monferrino.\nNel 1342 entr\u00f2 a far parte della Grande Compagnia di Guarnieri d'Urslingen, per la quale guerreggi\u00f2 contro Firenze, ma sconfitto, venne poi fatto prigioniero da Gualtieri di Brienne, podest\u00e0 della citt\u00e0 toscana. Venne poi liberato e raggiunse l'Urslingen in Romagna.\nNel 1344 pass\u00f2 al servizio della Chiesa per combattere contro gli Ottomani. Si rec\u00f2 in Turchia a capo di 25 cavalieri e affianc\u00f2 le milizie veneziane guidate da Piero Zeno e quelle genovesi di Martino Zaccaria. Nel 1345, la citt\u00e0 di Smirne venne tolta ai turchi, i quali poi attaccarono la chiesa di San Giovanni, dove il Malerba e altri 40 cavalieri stavano assistendo alla messa celebrata dal patriarca dei Cavalieri Gerosolimitani fr\u00e0 Manuele Camosini. Venne ucciso e decapitato. Secondo un'altra versione, venne catturato e sbranato dai turchi."}
{"id": "2773534", "revid": "767487", "url": "https://it.wikipedia.org/wiki?curid=2773534", "title": "Idillio tragico (film 1912)", "text": "Idillio tragico \u00e8 un film del 1912 diretto da Baldassarre Negroni e con interprete principale Francesca Bertini."}
{"id": "2773535", "revid": "92723", "url": "https://it.wikipedia.org/wiki?curid=2773535", "title": "Sulpicio il Pio", "text": ""}
{"id": "2773539", "revid": "767487", "url": "https://it.wikipedia.org/wiki?curid=2773539", "title": "Genitori &amp; figli - Agitare bene prima dell'uso", "text": "Genitori &amp; figli - Agitare bene prima dell'uso \u00e8 un film di Giovanni Veronesi del 2010, uscito nelle sale il 26 febbraio 2010.\nIl film ha incassato complessivamente \u20ac 8.476.000.\nTrama.\nIl professore d'italiano Alberto - reduce da una furibonda lite con il figlio Luigi - assegna alla classe della quindicenne Nina un tema dal titolo \u201cGenitori e Figli: istruzioni per l'uso\u201d, per lei \u00e8 l'occasione di parlare, per la prima volta a cuore aperto, della sua famiglia: dei due genitori, Luisa, caposala d'ospedale, e Gianni, che ha lasciato moglie e figli per vivere su una barca; dell'amicizia che lega la madre a Clara, insospettata amante dell'ex marito, e di quella un po' particolare con il collega Mario; dell'inspiegabile razzismo del fratellino Ettore e di una misteriosa nonna che ricompare all'improvviso dopo vent'anni. Ma soprattutto Nina racconta di s\u00e9: delle sue amiche, della prima tragicomica serata in discoteca, delle uscite con i ragazzi pi\u00f9 grandi e del suo primo innamoramento per Patrizio Cafiero, un buffo ragazzo dall'ancora pi\u00f9 buffo soprannome, Ubaldolay. La penna di Nina riserver\u00e0 non poche sorprese anche ad Alberto e a sua moglie Rossana che, dalla lettura del tema, scopriranno di Luigi cose che in vent'anni non avevano mai nemmeno sospettato.\nNote di produzione e riconoscimenti.\nLe riprese del film prodotto dalla Filmauro sono iniziate il 31 agosto 2009 a Roma. Risulta settimo nella top ten degli incassi nel primo semestre 2010 secondo SIAE.\nIl film viene riconosciuto di interesse culturale da parte della Sottocommissione cinema (Sezione per il riconoscimento dell'interesse culturale dei lungometraggi) del Ministero per i beni e le attivit\u00e0 culturali nella seduta del 4 dicembre 2009, insieme a \"Io, loro e Lara\" di Carlo Verdone, \"Baciami ancora\" di Gabriele Muccino, \"Scusa ma ti voglio sposare\" di Federico Moccia e \"La prima cosa bella\" di Paolo Virz\u00ec, le pellicole di Veronesi e Virz\u00ec anche con il sostegno economico della Direzione generale per il cinema. Nella delibera del riconoscimento vengono autorizzati 1.100.000 euro di sovvenzioni per il film che ottiene dalla commissione un punteggio totale di 78 punti:\nCameo.\nNel film esiste una scena dove Nina si fa autografare la maglietta da Gianna Nannini con il nome di sua madre (a cui regala l'indumento per la loro passione per la cantante e anche per sbollire una discussione fatta poco tempo prima).\nNella colonna sonora c'\u00e8 la partecipazione di \"Jennifer Milan\" (cantante emergente internazionale) con la sua \"Watch Out\"; inoltre ci sono anche le comparsate di Miriam Leone, Sergio Rubini (nel ruolo di un malato all'ospedale) e Valeria Solarino, attuale moglie del regista del film."}
{"id": "2773545", "revid": "1573940", "url": "https://it.wikipedia.org/wiki?curid=2773545", "title": "Kamui Shirou", "text": " \u00e8 il protagonista dell'anime e manga \"X\" delle CLAMP. \u00c8 colui che dovr\u00e0 scegliere a quale fazione appartenere durante l'Apocalisse: i Draghi del Cielo, destinati a salvare l'umanit\u00e0 a discapito del pianeta, o i Draghi della Terra, destinati a distruggere l'umanit\u00e0 per permettere la rinascita della Terra, oppressa dal genere umano.\nIl suo nome ha un duplice significato, a simbolo della sua possibilit\u00e0 di scelta: pu\u00f2 voler dire \"Colui che compie la volont\u00e0 divina\", ma anche \"Colui che va contro la volont\u00e0 divina\".\nNel set di tarocchi di \"X\", Kamui rappresenta \"Il Mago\" o \"Il Giocoliere\".\nCarattere.\nNella prima parte della storia, Kamui si mostra scostante, presuntuoso e arrogante, allontanando tutti coloro che gli si avvicinano e utilizzando i suoi poteri senza curarsi di ferire persone estranee. Come in seguito spiegher\u00e0, questo suo comportamento era dovuto al suo timore di ci\u00f2 che sarebbe potuto accadergli: inoltre, il motivo per cui si mostrava freddo e lontano nei confronti dei suoi due amici d'infanzia, Fuuma Mono e Kotori Mono, era il volerli proteggere da chi lo perseguitava, tenendoli al di fuori del suo mondo.\nNella seconda parte della storia, Kamui ha un atteggiamento molto pi\u00f9 dolce e tranquillo, spesso incline al pianto. Nonostante questa sua fragilit\u00e0, seguendo il consiglio di Subaru Sumeragi, persa Kotori, decide di fare tutto ci\u00f2 che gli \u00e8 concesso per \"riportare indietro Fuuma\", facendo tornare l'amico quello di un tempo.\nTuttavia, sembrerebbe non sia questo il suo vero desiderio, fatto che pare impedire a Kamui di innalzare una barriera nonostante sia un Drago del Cielo. Il manga si interrompe esattamente nel momento in cui Kamui pare aver capito il suo reale desiderio.\nPoteri.\nI poteri di Kamui si ricollegano alla psicocinesi; tuttavia, sembrerebbe essere molto pi\u00f9 debole della sua \"stella gemella\".\nStoria.\nManga.\nKamui non ha mai conosciuto suo padre, di cui si ignora persino l'identit\u00e0; non ha mai avuto molti amici.\nQuando era piccolo, durante un giorno di pioggia, us\u00f2 la propria giacca per riparare un cucciolo di cane, davanti al tempio Togakushi; in quel momento, un altro bambino, Fuuma, lo not\u00f2 e lo ripar\u00f2 con il proprio ombrello, invitandolo ad entrare in casa per non ammalarsi. Il giorno dopo, sua madre Toru lo port\u00f2 al tempio per conoscere la sua amica Saya e i suoi due figli, Kotori e lo stesso Fuuma, che divennero i suoi migliori amici.\nQualche anno dopo, Toru fugg\u00ec senza preavviso, portandolo con s\u00e9 ad Okinawa, confessando a Kamui che \"la zia Saya\" era morta a causa loro. Due settimane prima dell'inizio della storia, Kamui, tornando a casa, trova l'edificio avvolto da un incendio e sua madre tra le fiamme, che gli dice di andare a Tokyo, dove incontrer\u00e0 il suo destino. Dopo sei anni di assenza, quindi, Kamui fa il suo ritorno a Tokyo, dove inizia a frequentare la stessa scuola di Fuuma e Kotori, reincontrandoli, ma mostrandosi freddo e scostante.\nNel frattempo, Kamui viene pi\u00f9 volte aggredito da \"shikigami\" dall'aspetto di uomini con occhiali scuri, che il ragazzo, per\u00f2, riesce sempre a respingere. Lentamente, ha modo di incontrare gli altri personaggi della serie, con i quali inizialmente si relaziona non troppo simpaticamente: il primo \u00e8 Daisuke Saiki, che suo malgrado di ritrova coinvolto in uno scontro con il ragazzo, venendo infine salvato da Arashi Kishu; in seguito, incontra Sorata Arisugawa, l'unico che riesce a parlargli quasi senza suscitargli scatti d'ira. Durante la prima parte, Hinoto e Kanoe si contendono il ragazzo, cercando di persuaderlo a scegliere i Draghi del Cielo la prima e i Draghi della Terra la seconda: Hinoto, infatti, sebbene avesse fatto credere a Kamui di essere destinato a guidare i Sigilli, viene smascherata dalla sorella, che rivela a Kamui della sua possibilit\u00e0 di scelta. Ci\u00f2 porta Kamui ad essere ancora pi\u00f9 rest\u00eco a stare insieme alle altre persone.\nIn seguito, Kamui comincia ad aprirsi e confidarsi con Fuuma, che al contrario inizia a comportarsi in modo strano. Dopo un lungo dialogo con Kotori, Kamui mette da parte la sua maschera arrogante e si mostra pi\u00f9 dolce e conciliante. Ha intanto avuto modo di conoscere Tokiko Magami, l'infermiera della scuola, che si rivela essere la sorella di sua madre e quindi sua zia: Tokiko gli promette di rivelargli la verit\u00e0 sulla sua famiglia e sul suo ruolo nell'Apocalisse ma, prima che possa farlo, viene rapita dagli shikigami con le sembianze di uomini con occhiali scuri. Kamui, mentre \u00e8 in compagnia di Fuuma, la rivede al tempio Togakushi, dove arranca per delle profonde ferite: \u00e8 allora che la donna fa nascere la seconda spada sacra, morendo; riappare quindi sotto forma di spirito, chiedendo a Kamui di nascondere la spada sacra nell'Istituto Clamp. In quel momento, per\u00f2, si scopre che Kotori aveva assistito alla nascita della spada e, memore della morte della madre, morta allo stesso modo, perde la ragione; Kamui cerca di fermarla dall'avvicinarsi al cadavere smembrato della donna, ma viene fermato da Fuuma, improvvisamente in trance, che sembra volergli dire qualcosa. Quando per\u00f2 un terremoto fa tremare anche il tempio, Fuuma torna in s\u00e9. Poco dopo, il presidente dell'Istituto Clamp, Nokoru Imonoyama, informato da Tokiko prima della sua morte, fa la sua apparizione al tempio, portando via Kamui, Fuuma e Kotori. Una volta nell'edificio, Kamui ascolta un nastro registrato dalla zia, che gli dice di basare la sua scelta su ci\u00f2 che vuole per le persone che ama. \u00c8 cos\u00ec che Kamui fa la sua scelta: vuole proteggere il mondo in cui Fuuma e Kotori possano essere felici; sceglie, quindi, di divenire il capo dei Draghi del Cielo.\nNel momento in cui fa questa scelta, per\u00f2, Fuuma si rivela essere la sua \"stella gemella\", ossia colui che \u00e8 destinato a prendere il posto da lui lasciato vacante: come tale, diviene il capo dei Draghi della Terra. Dopo aver immobilizzato Kamui ad una roccia con dei pezzi di vetro, lega una svenuta Kotori ad una croce di ferro, per poi ucciderla con la spada sacra; prima che possa infierire su Kamui, per\u00f2, Kakyo Kuzuki prende possesso del cadavere della ragazza e dice a Fuuma che Kotori non desidera la morte di Kamui. Cos\u00ec, Fuuma fugge, mentre il corpo di Kotori, tirato da dei fili di ferro, cade a pezzi. Per recuperare almeno la testa della ragazza, Kamui si ferisce gravemente, per poi cadere in uno stato di catatonia, da cui si risveglia solo grazie all'intervento di Subaru.\nDopo quei fatti, Kamui va a vivere insieme a Sorata, Arashi e Yuzuriha Nekoi in un appartamento messo a disposizione da Nokoru, frequentando l'Istituto Clamp. \u00c8 qui che fa amicizia con Keiichi Segawa, suo compagno di classe che, nonostante le numerose sventure che gli capitano, riesce sempre a mantenere il sorriso e a sostenere Kamui.\nNel corso della storia, Kamui reincontra Fuuma diverse volte: nei loro scontri, per\u00f2, Kamui si mostra sempre in svantaggio ed \u00e8 quindi costretto ad essere salvato dagli altri Draghi del Cielo, paradossalmente anche quando \u00e8 lui stesso a correre in loro aiuto. Grazie alle parole di Kakyo, Kamui \u00e8 il primo ad accorgersi dello strano comportamento di Hinoto e a sospettare di lei, confidando i suoi sospetti a Sorata.\nIn alcuni momenti, nella seconda parte della storia, mostra delle esitazioni riguardo alla sua scelta, chiedendosi spesso se sia stata quella giusta. Durante la battaglia finale, liberata la Shinken precedentemente sigillata nell'Istituto Clamp, Kamui, accompagnato da Yuzuriha, Karen Kasumi e Seiichiro Aoki, si scontra con Fuuma, al cui fianco si trova Subaru, divenuto un Drago della Terra. Il combattimento tra Kamui e Fuuma \u00e8 breve e si conclude con Fuuma che punta la spada contro un disarmato Kamui, mentre Subaru cerca di spronarlo a rendersi conto del suo vero desiderio che, contrariamente a quanto pi\u00f9 volte affermato dal ragazzo, non \u00e8 quello di far tornare Fuuma come prima. Nel momento in cui Kamui pare comprendere il suo vero desiderio, il manga si interrompe.\nAnime.\nL'anime, al contrario del manga, ha una conclusione inventata appositamente per la trasposizione animata.\nNella seconda parte dell'anime sono stati omessi tutti i combattimenti di Kamui e Fuuma, salvo quello successivo alla morte di Saiki, comunque censurato delle sue scene pi\u00f9 ambigue. Il combattimento finale tra i due \u00e8 molto pi\u00f9 lungo e si conclude con la morte di Kamui, che si lascia uccidere da Fuuma per permettergli di ritornare quello di un tempo: al momento della sua morte, riesce ad erigere una barriera che ricopre il mondo intero.\nImportante differenza rispetto al manga \u00e8 il fatto che nell'anime si lasci intendere che Kamui fosse innamorato di Kotori, aggiungendo anche scene tra i due invece assenti nel manga, come nel caso del loro incontro dopo la morte della ragazza. Nel manga, Kamui vuole bene a Kotori e Fuuma allo stesso modo; dopo la morte della ragazza, anzi, il suo legame con Fuuma si fa molto pi\u00f9 ambiguo: queste ultime scene che vedono coinvolti i due ragazzi, al contrario, non sono presenti nell'anime.\nNell'anime \u00e8 doppiato da Kenichi Suzumura nella versione originale e da Simone D'Andrea nella versione italiana.\nFilm.\nNel film, al contrario dell'anime, Kamui riesce ad uccidere Fuuma ed \u00e8 uno dei pochi personaggi a rimanere in vita.\nNel film \u00e8 doppiato da Tomokazu Seki nella versione originale e da Simone D'Andrea nella versione italiana.\nCrossover.\nUn altro Kamui appare nel mondo di Acid Tokyo, a capo di quelli che in \"X\" sono i Draghi della Terra: qui \u00e8 un vampiro, gemello di Subaru, che fugge da un altro Seishiro che, per un motivo non rivelato, li sta inseguendo attraverso le dimensioni. Il Kamui vampiro si mostra molto geloso del gemello e cova un profondo odio nei confronti di Seishiro e, una volta scoperto che ne \u00e8 il fratello, Fuuma."}
{"id": "2773556", "revid": "38120", "url": "https://it.wikipedia.org/wiki?curid=2773556", "title": "Venezia-Mestre", "text": ""}
{"id": "2773559", "revid": "287204", "url": "https://it.wikipedia.org/wiki?curid=2773559", "title": "Lega Nazionale A 2008-2009 (calcio femminile)", "text": "La Lega Nazionale A 2008-2009, campionato svizzero femminile di prima serie, si concluse con la vittoria del FFC Zurigo Seebach.\nClassifica.\nLegenda:\nNote:"}
{"id": "2773561", "revid": "712828", "url": "https://it.wikipedia.org/wiki?curid=2773561", "title": "Personaggi di Harry Potter", "text": "Questa \u00e8 la lista dei personaggi di \"Harry Potter\", serie di romanzi scritta da J. K. Rowling. Gli stessi compaiono anche negli adattamenti cinematografici e nelle opere derivate.\nPrincipali.\nHarry Potter.\nHarry Potter \u00e8 il protagonista della serie. All'et\u00e0 di un anno rimase orfano dei genitori James e Lily, che vennero uccisi da Lord Voldemort, ma quando il mago oscuro si scagli\u00f2 contro il piccolo, la magia protettiva della madre gli salv\u00f2 la vita e fece rimbalzare l'incantesimo mortale su Voldemort stesso. Harry viene quindi cresciuto dagli zii babbani Vernon e Petunia Dursley e scopre solo a undici anni di possedere poteri magici e di essere una celebrit\u00e0 nella comunit\u00e0 magica. A Hogwarts stringe amicizia con Ron Weasley e Hermione Granger, riuscendo anche ad accettare il compito che era destinato ad affrontare, ossia combattere e sconfiggere Voldemort. \u00c8 interpretato da Daniel Radcliffe e doppiato in italiano da Alessio Puccio.\nRon Weasley.\nRonald \"Ron\" Weasley \u00e8 il figlio sestogenito di Arthur e Molly. \u00c8 un ragazzo che non eccelle in alcun campo in particolare e che si comporta spesso in modo superficiale e immaturo, ma sa dimostrarsi leale, coraggioso e nobile d'animo. A Hogwarts stringe amicizia con i coetanei e compagni di Grifondoro Harry Potter e Hermione Granger, che diventano i suoi migliori amici e che accompagna in tutte le loro avventure. \u00c8 interpretato da Rupert Grint e doppiato in italiano da Giulio Renzi Ricci.\nHermione Granger.\nHermione Granger \u00e8 una brillante strega nata babbana: nonostante ci\u00f2 \u00e8 ritenuta essere pi\u00f9 capace di molti maghi purosangue, rivelandosi sempre la studentessa migliore del suo anno. A Hogwarts stringe amicizia con i coetanei e compagni di Grifondoro Harry Potter e Ron Weasley, che diventano i suoi migliori amici e che accompagna in tutte le loro avventure, aiutandoli spesso con la sua intelligenza, intuito e vasta cultura e conoscenza. \u00c8 interpretata da Emma Watson e doppiata in italiano da Letizia Ciampa.\nFamiglie.\nFamiglia Dursley.\nI Dursley sono una famiglia di babbani, nonch\u00e9 unici parenti rimasti di Harry. Pur sapendo che non lo avrebbero mai accolto amorevolmente, Silente affida a loro il piccolo Harry dopo la morte dei suoi genitori poich\u00e9 il legame di sangue con Petunia, sorella di sua madre, lo avrebbe protetto finch\u00e9 non fosse diventato maggiorenne. Abitano a Privet Drive, 4 a Little Whinging, nel Surrey.\nVernon Dursley.\nVernon Dursley \u00e8 il marito di Petunia e il padre di Dudley. Lavora come direttore di un'azienda produttrice di trapani. Fin da subito si presenta come un uomo serioso, burbero, del tutto privo di fantasia e immaginazione e diffidente verso tutto ci\u00f2 che non conosce. Per questo si comporta in modo duro e freddo con il nipote Harry, arrivando anche a minacciare di cacciarlo di casa ne \"L'Ordine della Fenice\". L\u2019unico lato positivo che ne viene descritto \u00e8 il profondo affetto che nutre per la sua famiglia. Nell'ultimo libro, prima di lasciare Privet Drive, cercher\u00e0 di mostrare affetto verso Harry augurandogli buona fortuna. \u00c8 interpretato da Richard Griffiths e doppiato in italiano da Paolo Lombardi.\nPetunia Dursley.\nPetunia Dursley, nata Petunia Evans, \u00e8 la sorella di Lily Evans, la moglie di Vernon e la madre di Dudley. Ama curiosare negli affari altrui e spettegolare e ha una vera ossessione per l'ordine e la pulizia. Mostra disprezzo verso la magia, oltre che verso qualsiasi persona o cosa sia diverso da lei e dalla sua famiglia, anche se tale avversione serve in realt\u00e0 a mascherare una forte invidia e gelosia. In quanto ultima parente vivente di Harry, accetta di adottare il piccolo per metterlo al sicuro da Voldemort, ma la sua ospitalit\u00e0 \u00e8 accompagnata da maltrattamenti e offese continue ai danni del nipote, al quale preferisce il figlio Dudley, che vizia e coccola senza sosta. Tuttavia \u00e8 ancora profondamente affezionata alla sorella Lily, in quanto al momento dell'addio a Harry, nei \"Doni della Morte\", per un momento ha un moto d'affetto verso il nipote al pensiero che forse non lo vedr\u00e0 pi\u00f9. Il suo nome \u00e8 tratto da quello con cui J. K. Rowling e la sorella chiamavano i personaggi femminili antipatici nei loro giochi da bambine. \u00c8 interpretata da Fiona Shaw da adulta e da Ariella Paradise da giovane in \"Harry Potter e i Doni della Morte - Parte 2\" e doppiata in italiano da Melina Martello.\nDudley Dursley.\nDudley Dursley \u00e8 il figlio di Vernon e Petunia e il cugino di Harry. \u00c8 un ragazzo obeso, goloso, viziato, capriccioso, aggressivo e prepotente, che adora bullizzare il gracile Harry. Quando scopre l'esistenza della magia, tuttavia, si fa pi\u00f9 prudente, temendo che il cugino possa usare degli incantesimi contro di lui. Nell\"Ordine della Fenice\" Dudley e Harry sono attaccati da due Dissennatori, che vengono poi messi in fuga da Harry. Da allora Dudley incomincia a nutrire una certa riconoscenza verso il cugino, arrivando a salutarlo amichevolmente al momento del loro addio. \u00c8 interpretato da Harry Melling e doppiato in italiano da Fabrizio De Flaviis.\nMarge Dursley.\nMarge Dursley \u00e8 la sorella di Vernon, a cui somiglia molto. Vive in una casa di campagna dove alleva bulldog. Adora il nipote Dudley e lo ricopre di regali e di complimenti, mentre non perde occasione per svilire Harry. Nelle poche volte in cui ha fatto visita ai Dursley, Harry ha sempre cercato di evitare ogni possibile contatto con lei perch\u00e9 ne ha sempre avuto dei ricordi orribili. Nel \"Prigioniero di Azkaban\", tuttavia, Harry perde il controllo e la gonfia involontariamente come un pallone dopo che Marge insulta il giovane mago e i suoi genitori. Per risolvere la situazione intervengono i tecnici del Ministero della Magia, che sgonfiano la donna e le cancellano la memoria. \u00c8 interpretata da Pam Ferris e doppiata in italiano da Lorenza Biella.\nFamiglia Potter.\nI Potter sono i genitori di Harry. Vennero uccisi la notte di Halloween del 1981 da Voldemort quando questi si present\u00f2 da loro per uccidere il figlio: la morte di Lily, tuttavia, imped\u00ec al mago oscuro di compiere il suo piano facendogli perdere inoltre tutti i poteri. La loro tomba si trova a Godric's Hollow, villaggio nel quale abitavano.\nJames Potter.\nJames Potter \u00e8 il marito di Lily Evans e il padre di Harry. Nei suoi anni a Hogwarts era uno studente di Grifondoro e giocava come cercatore nella squadra di Quidditch della casa. Insieme agli amici Sirius Black e Peter Minus divent\u00f2 un Animagus per poter trascorrere le notti di luna piena in compagnia di Remus Lupin; il suo animale in particolare era un cervo e per questo era soprannominato \"Ramoso\". Nel corso delle loro avventure, i quattro scoprirono molti dei segreti di Hogwarts e crearono la Mappa del Malandrino. James \u00e8 descritto come un ragazzo scapestrato, irrispettoso delle regole, arrogante e prepotente: una vittima frequente dei suoi scherzi era Severus Piton per il fatto che simpatizzasse con alcuni Serpeverde purosangue. Terminata la scuola spos\u00f2 Lily Evans, divent\u00f2 un Auror ed entr\u00f2 a far parte dell'Ordine della Fenice. Quando Voldemort minacci\u00f2 di uccidere il loro figlio Harry per paura della profezia di Sibilla Cooman, James e Lily si nascosero a Godric's Hollow e scelsero Minus come custode dell'Incanto Fidelius. Questi tuttavia li trad\u00ec e James venne ucciso da Voldemort nel tentativo di dare a Lily e Harry il tempo di scappare. \u00c8 interpretato da Adrian Rawlins da adulto, da Robbie Jarvis da ragazzo e da Alfie McIlwain da bambino, e doppiato in italiano da Gaetano Varcasia.\nLily Potter.\nLily Potter, nata Lily Evans, \u00e8 la moglie di James e la madre di Harry. Nacque in una famiglia babbana, ma a differenza della sorella Petunia svilupp\u00f2 capacit\u00e0 magiche. Sin da bambina strinse amicizia con Severus Piton, che le spieg\u00f2 la realt\u00e0 del mondo magico e si innamor\u00f2 di lei. A Hogwarts Lily venne smistata in Grifondoro. Negli anni della scuola il rapporto d'amicizia che la legava a Severus inizi\u00f2 a incrinarsi, per il fatto di essere finiti in case differenti e per via delle cattive compagnie del giovane. Terminati gli studi Lily spos\u00f2 James Potter, divent\u00f2 una Auror ed entr\u00f2 a far parte dell'Ordine della Fenice. Quando Voldemort minacci\u00f2 di uccidere loro figlio Harry per paura della profezia di Sibilla Cooman, James e Lily si nascosero a Godric's Hollow e scelsero Peter Minus come custode dell'Incanto Fidelius, il quale per\u00f2 li trad\u00ec. Rifiutando di consegnare Harry, Lily venne uccisa da Voldemort, ma il suo sacrificio d'amore impose sul figlio una protezione talmente potente da difenderlo dall'Avada Kedavra del mago oscuro, facendo s\u00ec che l'incantesimo gli si ritorcesse contro e lo sconfiggesse. \u00c8 interpretata da Geraldine Somerville da adulta e da Ellie Darcey-Alden da bambina, e doppiata in italiano da Michela Alborghetti.\nFamiglia Weasley.\nLa famiglia Weasley \u00e8 un'antica famiglia purosangue, ma viene trattata con freddezza e come traditrice di sangue dal resto delle stirpi nobili del mondo magico per via del suo impoverimento e dell'amicizia che riserva a babbani e nati babbani. Caratteristica comune a tutti i membri della famiglia sono i capelli rosso fuoco. \u00c8 la prima famiglia interamente di maghi presentata nell'opera. Conta in totale nove membri, tra i quali Ron. Harry Potter, inoltre, \u00e8 considerato da Arthur e Molly Weasley come uno di famiglia. Vivono in un casolare malandato conosciuto come la Tana.\nArthur Weasley.\nArthur Weasley \u00e8 il capofamiglia dei Weasley. \u00c8 descritto come un uomo gioviale e affabile, alto, magro, con una calvizie incipiente e indossa gli occhiali. Lavora per il Ministero della Magia all'Ufficio per l'Uso Improprio dei Manufatti dei Babbani e ha un'autentica passione per il mondo babbano, per le sue tecnologie e abitudini; lui stesso colleziona oggetti babbani e non di rado capita che imponga loro qualche incantesimo, come nel caso della sua Ford Anglia in grado di volare e rendersi invisibile. Nell\"Ordine della Fenice\" viene gravemente ferito da Nagini mentre fa la guardia all'ingresso del corridoio dell'Ufficio Misteri per conto dell'Ordine della Fenice, ma dopo una degenza all'ospedale San Mungo ne esce completamente guarito. Dopo le dimissioni di Cornelius Caramell, Arthur riceve rapidamente una promozione, prima all'Ufficio Intercettazioni e Confisca di Incantesimi Difensivi e Oggetti Protettivi Contraffatti, e poi come direttore dell'Ufficio Applicazione della Legge sulla Magia. Nei \"Doni della Morte\" partecipa alla battaglia di Hogwarts in cui sconfigge Pius O'Tusoe. \u00c8 interpretato da Mark Williams e doppiato in italiano da Mino Caprio.\nMolly Weasley.\nMolly Weasley, nata Molly Prewett, \u00e8 la moglie di Arthur Weasley e la madre di Bill, Charlie, Percy, Fred, George, Ron e Ginny. \u00c8 una casalinga che si occupa a tempo pieno della Tana e dei suoi figli, mostrandosi una madre generosa, affettuosa e protettiva, ma all'occorrenza severa e apprensiva. \u00c8 descritta come bassa e grassottella. Il suo affetto si riversa anche su Harry, che accoglie come un figlio. Come gran parte della sua famiglia entra a far parte dell'Ordine della Fenice, situazione che la mette a dura prova per la paura costante di perdere qualcuno dei suoi cari nella lotta contro Voldemort e i Mangiamorte. Nei \"Doni della Morte\" partecipa alla battaglia di Hogwarts, nella quale uccide Bellatrix Lestrange. \u00c8 interpretata da Julie Walters e doppiata in italiano da Anna Rita Pasanisi.\nBill Weasley.\nWilliam \"Bill\" Weasley \u00e8 il figlio primogenito di Arthur e Molly. Dopo gli studi a Hogwarts, in cui ha ricoperto le cariche di prefetto e caposcuola, ha iniziato a lavorare come Spezzaincantesimi alla Gringott. In qualit\u00e0 di membro dell'Ordine della Fenice, nel \"Principe mezzosangue\" partecipa alla battaglia della Torre di Astronomia, dove resta vittima del morso del lupo mannaro Fenrir Greyback; tuttavia, siccome Greyback non era trasformato al momento del morso, Bill non diventer\u00e0 un licantropo ma riporter\u00e0 comunque gravi ferite al volto. Conosce e si innamora di Fleur Delacour, e i due si sposano nei \"Doni della Morte\". In seguito Bill e Fleur ospitano per qualche tempo Harry e i suoi compagni nella loro casa di Villa Conchiglia e prendono parte alla battaglia di Hogwarts. Hanno tre figli: Victoire, Dominique e Louis. \u00c8 interpretato da Richard Fish nel \"Prigioniero di Azkaban\" e da Domhnall Gleeson nei \"Doni della Morte - Parte 1\", e doppiato in italiano da Paolo Vivio.\nCharlie Weasley.\nCharlie Weasley \u00e8 il figlio secondogenito di Arthur e Molly e ha due anni meno di Bill. A Hogwarts \u00e8 stato prefetto e un prodigioso giocatore di Quidditch nel ruolo di cercatore e capitano della squadra di Grifondoro. Al termine degli studi Charlie decide di dedicarsi allo studio e all'allevamento dei draghi in un centro in Romania. Nel \"Calice di fuoco\" assiste alla finale della coppa del mondo di Quidditch insieme alla sua famiglia e si trasferisce momentaneamente a Hogwarts per prendersi cura dei draghi usati nel Torneo Tremaghi. Dopo il ritorno di Voldemort Charlie assume il compito di radunare aiuto dall'estero per conto dell'Ordine della Fenice. Nei \"Doni della Morte\" partecipa come testimone al matrimonio del fratello Bill e prende parte alla battaglia di Hogwarts. Nei film \u00e8 quasi totalmente assente: compare solo in una foto di famiglia nel \"Prigioniero di Azkaban\", dove \u00e8 interpretato da Alex Crockford.\nPercy Weasley.\nPercival \"Percy\" Weasley \u00e8 il figlio terzogenito di Arthur e Molly, di quattro anni pi\u00f9 grande di Ron. \u00c8 uno studente modello, pignolo e ossessionato dal rispetto delle regole e dalla disciplina. A Hogwarts ricopre prima il ruolo di prefetto di Grifondoro e in seguito di caposcuola. Grazie ai suoi risultati scolastici brillanti, appena terminati gli studi Percy \u00e8 assunto al Ministero della Magia, come segretario di Barty Crouch nel \"Calice di fuoco\" e come assistente del Ministro a partire dall\"Ordine della Fenice\". La sua ambizione e il progressivo avvicinamento alle posizioni del Ministero lo portano a troncare i rapporti con la sua famiglia, la quale invece sostiene le tesi di Harry e di Silente a fronte della campagna ministeriale che tende a screditarli. Anche quando i moniti di Harry e Silente si rivelano corretti, Percy esita a riappacificarsi con la sua famiglia e ad ammettere di aver avuto torto. La riconciliazione avviene solo nei \"Doni della Morte\", in seguito alla quale Percy partecipa alla battaglia di Hogwarts e insieme al padre sconfigge Pius O'Tusoe. \u00c8 interpretato da Chris Rankin e doppiato in italiano da Emiliano Coltorti.\nFred e George Weasley.\nFred e George Weasley sono i gemelli quartogeniti di Arthur e Molly, di due anni pi\u00f9 grandi di Ron. Fanno parte della casa di Grifondoro, nella cui squadra di Quidditch giocano come battitori. Dall'indole allegra e ribelle, non si curano molto delle regole, amano fare scherzi e dispetti agli studenti e al personale scolastico e vendono articoli scherzo di loro produzione. Sono entrati in possesso della Mappa del Malandrino rubandola dall'ufficio di Argus Gazza e ne hanno ottenuto un'impareggiabile conoscenza della scuola e dei suoi passaggi segreti, tanto che nel \"Prigioniero di Azkaban\", non avendone pi\u00f9 bisogno, la donano a Harry. Nell\"Ordine della Fenice\" il loro atteggiamento li mette in rotta con la nuova preside Dolores Umbridge e, dopo aver messo a soqquadro la scuola, i due interrompono il loro percorso scolastico prima della fine dell'anno. Grazie al capitale iniziale offerto da Harry, Fred e George aprono il loro negozio di scherzi Tiri Vispi Weasley a Diagon Alley, che si rivela un'attivit\u00e0 lucrativa e di successo. Nei \"Doni della Morte\" entrano a far parte dell'Ordine della Fenice e prendono parte all'operazione per scortare Harry da Privet Drive, durante la quale George perde un orecchio. In seguito partecipano alla battaglia di Hogwarts, dove Fred viene ucciso da un'esplosione provocata da Augustus Rookwood. Successivamente George si sposa con Angelina Johnson, da cui avr\u00e0 due figli: Fred Weasley Jr. e Roxanne. Sono interpretati da James e Oliver Phelps e doppiati in italiano da Lorenzo De Angelis.\nGinny Weasley.\nGinevra \"Ginny\" Weasley \u00e8 l'ultimogenita della famiglia, nonch\u00e9 unica figlia femmina. Da sempre innamorata di Harry si mettono insieme nel sesto libro, per poi sposarsi finiti gli studi. Personaggio marginale nei primi libri, a partire dal quinto inizia ad apparire sempre pi\u00f9 spesso in ruoli di primo piano. \u00c8 interpretata da Bonnie Wright e doppiata in italiano da Erica Necci.\nFamiglia Malfoy.\nI Malfoy sono una nobile e facoltosa casata purosangue. Danno grande importanza alla purezza di sangue, arrivando a unirsi a Voldemort nella sua crociata contro i babbani e i nati babbani. Tutti i membri della famiglia sono stati smistati in Serpeverde. Il cognome Malfoy deriva dal francese \"mal foi\" (o \"foy\"), termini che significano \"malvagio\" e \"fede\".\nLucius Malfoy.\nLucius Malfoy \u00e8 il capofamiglia, marito di Narcissa Black e padre di Draco. Era un seguace di Voldemort, ma lo abbandon\u00f2 quando questi fu sconfitto la prima volta. Nella \"Camera dei segreti\" consegna segretamente a Ginny Weasley il diario di Tom Riddle, sapendo che l'Horcrux si sarebbe impossessato della ragazza per aprire la camera dei segreti e attaccare i nati babbani. In seguito usa il suo ascendente sul Ministero della Magia per cercare di far licenziare Silente, ma non riesce nel suo intento. Nell\"Ordine della Fenice\" partecipa alla battaglia nel Dipartimento dei Misteri in qualit\u00e0 di leader della squadra inviata a recuperare la profezia su Harry, ma viene sconfitto e arrestato. Nei \"Doni della Morte\" Lucius viene fatto evadere, ma \u00e8 ormai caduto in disgrazia agli occhi di Voldemort e nella battaglia di Hogwarts si disinteressa degli scontri per cercare suo figlio disperso. Pur rimanendo un noto ex-Mangiamorte, dopo la caduta di Voldemort Lucius \u00e8 in grado di evitare di essere nuovamente arrestato consegnando alla giustizia molti suoi ex-compagni. Lucius Malfoy ha ispirato il nome di una vespa, descritta nel 2017 da un entomologo neozelandese e battezzata \"Lusius malfoyi\". La sua idea era quella di \"redimere\" la reputazione delle vespe, giudicate comunemente infestanti e nocive, cos\u00ec come il personaggio si \u00e8 redento alla fine della saga. \u00c8 interpretato da Jason Isaacs e doppiato in italiano da Massimo Lodolo.\nNarcissa Malfoy.\nNarcissa Malfoy, nata Narcissa Black, \u00e8 la moglie di Lucius Malfoy e la madre di Draco. Discende dalla famiglia purosangue dei Black insieme alle sorelle maggiori Bellatrix Lestrange e Andromeda Tonks. Non si schiera apertamente con i Mangiamorte, pur sostenendo il principio della purezza di sangue e le idee di Voldemort e del marito. Nel \"Principe mezzosangue\" stipula un patto, il Voto Infrangibile, con Severus Piton affinch\u00e9 egli protegga suo figlio durante l'incarico affidatogli da Voldemort di uccidere Silente. Nei \"Doni della Morte\" l'amore materno la porta a tradire Voldemort, non rivelandogli che Harry \u00e8 sopravvissuto all'Avada Kedavra in cambio di informazioni, da parte di quest'ultimo, su Draco. Avuto conferma che il figlio \u00e8 ancora vivo, si disinteressa degli scontri per cercarlo. \u00c8 interpretata da Helen McCrory e doppiata in italiano da Franca D'Amato.\nDraco Malfoy.\nDraco Malfoy \u00e8 il figlio di Lucius e Narcissa Malfoy. \u00c8 un ragazzo superbo, che ha un'alta opinione di s\u00e9 per via del suo sangue puro e tratta tutti i suoi compagni come inferiori. A Hogwarts viene smistato in Serpeverde e sviluppa un'accesa rivalit\u00e0 con Harry. \u00c8 interpretato da Tom Felton e doppiato in italiano da Flavio Aquilone.\nFamiglia Gaunt.\nOrvoloson Gaunt.\nOrvoloson Gaunt (Marvolo Gaunt) \u00e8 il padre di Orfin e Merope, nonch\u00e9 discendente di Salazar Serpeverde e Cadmus Peverell, creatore della Pietra della Resurrezione. Va molto fiero dei suoi antenati, da cui ha ereditato un orgoglio e un'arroganza fuori dal comune, la capacit\u00e0 di parlare il serpentese e i pregiudizi legati alla purezza di sangue. Viene condannato a sei mesi di prigionia ad Azkaban per aver assalito un funzionario del Ministero in difesa del figlio e muore poco tempo dopo la sua liberazione. Il nome del personaggio \u00e8 stato cambiato in tutte le lingue per adattarlo all'anagramma con il quale Tom Orvoloson Riddle si rinomina Voldemort; cos\u00ec Salani ha deciso di rinominarlo Orvoloson per ottenere in italiano la frase \"Son io Lord Voldemort\" (nell'originale \"I am Lord Voldemort\", da \"Tom Marvolo Riddle\").\nOrfin Gaunt.\nOrfin Gaunt (Morfin Gaunt) \u00e8 il figlio di Orvoloson e il fratello di Merope. Fiero e violento come il padre, viene rinchiuso ad Azkaban per tre anni per aver aggredito il babbano Tom Riddle, di cui la sorella era innamorata. Una volta uscito di prigione, torna a casa e vi trova il giovane nipote, Tom Riddle, il quale lo interroga sulle sue origini. Dopo aver assassinato il padre e i nonni paterni, Tom fa ricadere la colpa su Orfin e lo fa rinchiudere nuovamente ad Azkaban. Silente gli estrae il ricordo del suo incontro con Tom e cerca di farlo scagionare, tuttavia Orfin muore poco dopo in prigione.\nMerope Gaunt.\nMerope Gaunt \u00e8 la figlia di Orvoloson. Brutta d'aspetto e gravata dalle angherie e prepotenze esercitate dal padre e dal fratello Orfin, Merope vive nella rassegnazione e nello squallore. Approfittando dell'imprigionamento dei suoi familiari, si sposa con il babbano Tom Riddle e rimane incinta. Silente ipotizza che la donna abbia usato un filtro d'amore per irretire Tom, ma che in seguito smise di somministrare la pozione perch\u00e9, innamorata com'era, non riusciva a sopportare l'idea di tenere sotto controllo il marito con mezzi magici, o perch\u00e9 credeva che egli avrebbe ricambiato il suo amore, o che sarebbe rimasto per il bene del bambino. Tom tuttavia la abbandona, e Merope \u00e8 costretta a vendere il suo unico bene, il medaglione di Serpeverde, per sopravvivere da sola a Londra. Dopo essersi imbattuta in un orfanotrofio e aver partorito il figlio Tom Orvoloson Riddle, muore di stenti.\nFamiglia Silente.\nAberforth Silente.\nAberforth Silente (Aberforth Dumbledore) \u00e8 il fratello minore di Albus e il barista del pub Testa di Porco a Hogsmeade. \u00c8 descritto come un uomo alto e magro, con gli stessi occhi azzurri del fratello; a differenza di Albus, tuttavia, \u00e8 molto meno colto e capace nelle arti magiche restando comunque un mago di alto livello, in grado di affrontare alla pari i Mangiamorte ed evocare un Patronus corporeo. Rivela a Harry, Ron e Hermione la storia della sua famiglia e in particolare la lite tra lui, Albus e Gellert Grindelwald in cui la sorella Ariana perse tragicamente la vita. Per questo motivo Aberforth non ha mai perdonato del tutto Albus, sebbene entri a far parte dell'Ordine della Fenice. Nei \"Doni della Morte\" salva Harry e i suoi compagni in due occasioni: invia in loro soccorso Dobby quando sono tenuti prigionieri a Villa Malfoy e li nasconde dai Mangiamorte quando giungono a Hogsmeade. Tramite il passaggio segreto che mette in comunicazione il suo pub con Hogwarts, Aberforth aiuta Harry ad accedere alla scuola e fa evacuare gli studenti pi\u00f9 giovani; infine si unisce egli stesso alla lotta, durante la quale neutralizza Rookwood. \u00c8 interpretato da Jim McManus nell\"Ordine della Fenice\" e da Ciar\u00e1n Hinds nei \"Doni della Morte - Parte 2\", e doppiato in italiano da Stefano De Sando.\nAriana Silente.\nAriana Silente (Ariana Dumbledore) \u00e8 la sorella minore di Albus e Aberforth. All'et\u00e0 di sei anni fu aggredita da tre ragazzini babbani, spaventati dai suoi incantesimi involontari. Ci\u00f2 le caus\u00f2 dei danni psichici permanenti, si chiuse in s\u00e9 stessa e non impar\u00f2 mai a controllare le sue capacit\u00e0 magiche: ci\u00f2 fece nascere la diceria che la bambina fosse una magon\u00f2, e che fosse tenuta chiusa in casa dalla madre per vergogna. Per nascondere la sua instabilit\u00e0 i Silente si trasferirono a Godric's Hollow, dove in un attacco di rabbia improvvisa Ariana uccise involontariamente sua madre. Poco dopo la ragazza si intromise in una lite tra Albus, Aberforth e Gellert Grindelwald e rimase uccisa da un incantesimo mortale lanciato da uno dei tre.\nStudenti di Hogwarts.\nAl loro arrivo a Hogwarts gli studenti sono suddivisi in quattro case, che prendono il nome dai quattro fondatori della scuola. Nell\"Ordine della Fenice\", alcuni studenti guidati da Harry si riuniscono nella Stanza delle Necessit\u00e0 in un gruppo segreto, detto Esercito di Silente, per imparare a utilizzare incantesimi difensivi poich\u00e9 Dolores Umbridge si rifiuta di insegnarli durante le regolari lezioni. Nei \"Doni della Morte\", l'Esercito di Silente costituisce il nucleo di resistenza contro i Carrow. Tra gli studenti affiliati al gruppo vi sono anche Ron e Hermione, nonch\u00e9 Fred, George e Ginny Weasley.\nGrifondoro.\nNeville Paciock.\nNeville Paciock (Neville Longbottom) \u00e8 uno studente di Grifondoro della stessa et\u00e0 di Harry e il figlio di Frank e Alice Paciock. \u00c8 un ragazzo all'inizio molto impacciato e goffo, ma che alla fine cambier\u00e0 atteggiamento grazie all'ispirazione di Harry. \u00c8 interpretato da Matthew Lewis e doppiato in italiano da Gabriele Patriarca.\nSeamus Finnigan.\nSeamus Finnigan \u00e8 uno studente di Grifondoro dello stesso anno di Harry e il miglior amico di Dean Thomas. Nell\"Ordine della Fenice\" viene influenzato dalla campagna negazionista e anti-Harry promossa dal Ministero, tanto che la madre vorrebbe impedirgli di tornare a Hogwarts; in seguito tuttavia \u00e8 costretto a ricredersi e si unisce all'Esercito di Silente. Nei \"Doni della Morte\" \u00e8 uno degli studenti pi\u00f9 determinati nella resistenza ai Carrow e in seguito partecipa alla battaglia di Hogwarts. \u00c8 interpretato da Devon Murray e doppiato in italiano da Alessio Ward.\nDean Thomas.\nDean Thomas \u00e8 uno studente di Grifondoro dello stesso anno di Harry e il miglior amico di Seamus Finnigan. Dean \u00e8 il figlio di un mago e di una babbana, il padre tuttavia tenne nascosta la sua natura alla famiglia per proteggerla dai Mangiamorte e fu ucciso da questi; il ragazzo crebbe cos\u00ec con la madre, il padre adottivo e numerosi fratellastri e sorellastre. Nell\"Ordine della Fenice\" Dean entra a far parte dell'Esercito di Silente e frequenta per qualche tempo Ginny Weasley. Non avendo modo di dimostrare che suo padre era un mago, nei \"Doni della Morte\" viene perseguitato dal Ministero e dai Ghermidori, di conseguenza non fa ritorno a Hogwarts e si d\u00e0 alla latitanza insieme a Ted Tonks, Dirk Cresswell e i folletti Unci-Unci e Gonci. Da ultimi sopravvissuti del gruppo, lui e Unci-Unci sono infine catturati e condotti a Villa Malfoy, da dove riescono a fuggire grazie a Dobby. Partecipa alla battaglia di Hogwarts, in cui affronta i Mangiamorte Antonin Dolohov e Travers assieme a Cal\u00ec Patil. \u00c8 interpretato da Alfred Enoch.\nCal\u00ec Patil.\nCal\u00ec Patil (Parvati Patil) \u00e8 una studentessa di Grifondoro dello stesso anno di Harry e la sorella gemella di Padma Patil. Insieme alla sua migliore amica Lavanda Brown \u00e8 una grande appassionata di Divinazione e ammiratrice della professoressa Sibilla Cooman. Nel \"Calice di fuoco\" Harry la invita al Ballo del Ceppo come rimpiazzo per Cho Chang. Nell\"Ordine della Fenice\" Cal\u00ec entra nell'Esercito di Silente assieme alla sorella, prima che siano entrambe ritirate da Hogwarts dai genitori in seguito alla morte di Silente. Nei \"Doni della Morte\" torna a frequentare la scuola, dove tenta di sabotare il regime dei Carrow e infine partecipa alla battaglia di Hogwarts, nella quale pietrifica Dolohov. \u00c8 interpretata da Sitara Shah nel \"Prigioniero di Azkaban\" e da Shefali Chowdhury nelle altre apparizioni, e doppiata in italiano da Letizia Scifoni.\nLavanda Brown.\nLavanda Brown (Lavender Brown) \u00e8 una studentessa di Grifondoro della stessa et\u00e0 di Harry e la migliore amica di Cal\u00ec Patil. Nell\"Ordine della Fenice\", nonostante le sue riserve iniziali su Harry, entra a far parte dell'Esercito di Silente. Nel \"Principe mezzosangue\" avvia una relazione con Ron che si basa principalmente sullo scambio di smancerie e che presto indispone Ron, dato che Lavanda si rivela estremamente appiccicosa e possessiva; i due si lasciano infatti dopo pochi mesi. Nei \"Doni della Morte\" partecipa alla battaglia di Hogwarts, durante la quale viene attaccata e ferita da Fenrir Greyback; nel romanzo intervengono in suo aiuto Hermione e Sibilla Cooman ma il suo destino rimane incerto, mentre nel film rimane uccisa dal licantropo. \u00c8 interpretata da Kathleen Cauley nella \"Camera dei segreti\", Jennifer Smith nel \"Prigioniero di Azkaban\" e Jessie Cave nel \"Principe mezzosangue\" e \"I Doni della Morte - Parte 1\" e \"Parte 2\", e doppiata in italiano da Elena Perino.\nOliver Baston.\nOliver Baston (Oliver Wood) \u00e8 uno studente di Grifondoro di quattro anni pi\u00f9 grande di Harry e il portiere e capitano della squadra di Quidditch di Grifondoro nei primi tre romanzi. \u00c8 una persona gentile, un giocatore di talento e un leader nato, tuttavia la sua ossessione per lo sport e per la vittoria del torneo annuale di Hogwarts lo portano a esercitare molta pressione sui suoi compagni e a sottoporli ad allenamenti estenuanti. Nella \"Pietra filosofale\" accoglie Harry nella squadra e gli insegna i rudimenti dello sport. Dopo aver lasciato Hogwarts, nel \"Calice di fuoco\" Baston viene reclutato come riserva nella squadra dei Puddlemere United. Nei \"Doni della Morte\" si unisce poi alla battaglia di Hogwarts. \u00c8 interpretato da Sean Biggerstaff e doppiato in italiano da Stefano Crescentini.\nAngelina Johnson.\nAngelina Johnson \u00e8 una studentessa di Grifondoro di due anni pi\u00f9 grande di Harry e cacciatrice nella squadra di Quidditch di Grifondoro. Nell\"Ordine della Fenice\" sostituisce Oliver Baston come capitano della squadra ed entra a far parte dell'Esercito di Silente. Nei \"Doni della Morte\" torna a Hogwarts per partecipare alla battaglia contro Voldemort. In seguito si sposer\u00e0 con George Weasley e i due avranno due figli: Fred Jr. e Roxanne. \u00c8 interpretata da Danielle Tabor nei primi tre film e da Tiana Benjamin nel \"Calice di fuoco\".\nKatie Bell.\nKatie Bell \u00e8 una studentessa di Grifondoro di un anno pi\u00f9 grande di Harry e una cacciatrice della squadra di Quidditch di Grifondoro. Nell\"Ordine della Fenice\" entra a far parte dell'Esercito di Silente. Nel \"Principe mezzosangue\" viene posta da Draco Malfoy sotto il comando Imperio per farle consegnare una collana maledetta a Silente, ma entra lei stessa in contatto con l'artefatto e ne subisce la maledizione che la spedisce per diversi mesi all'ospedale San Mungo. Nei \"Doni della Morte\" partecipa alla battaglia di Hogwarts. \u00c8 interpretata da Emily Dale nella \"Pietra filosofale\" e nella \"Camera dei segreti\" e da Georgina Leonidas nel \"Principe mezzosangue\" e \"I Doni della Morte - Parte 1\" e \"Parte 2\", e doppiata in italiano da Virginia Brunetti.\nAlicia Spinnet.\nAlicia Spinnet \u00e8 una studentessa di Grifondoro di due anni pi\u00f9 grande di Harry e cacciatrice nella squadra di Quidditch di Grifondoro. Nell\"Ordine della Fenice\" prende parte alle riunioni dell'Esercito di Silente. Dopo essersi diplomata, torna alla scuola nei \"Doni della Morte\" per partecipare alla battaglia di Hogwarts. \u00c8 interpretata da Leilah Sutherland nella \"Pietra filosofale\" e da Rochelle Douglas nella \"Camera dei segreti\".\nLee Jordan.\nLee Jordan \u00e8 uno studente di Grifondoro di due anni pi\u00f9 grande di Harry e il migliore amico di Fred e George Weasley, con i quali organizza bravate e scherzi a Hogwarts. Lee \u00e8 il commentatore ufficiale delle partite di Quidditch della scuola, e in tale ruolo si fa spesso trascinare dall'entusiasmo lanciandosi in commenti parziali o apprezzamenti sulle giocatrici in campo. Nell\"Ordine della Fenice\" si unisce all'Esercito di Silente. Nei \"Doni della Morte\" fonda una stazione radio clandestina chiamata Radio Potter, in cui fa propaganda anti-Ministero e Mangiamorte e sostiene le attivit\u00e0 dell'Ordine della Fenice. Insieme a George Weasley sconfigge successivamente il Mangiamorte Yaxley nella battaglia di Hogwarts. \u00c8 interpretato da Luke Youngblood.\nColin Canon.\nColin Canon (Colin Creevey) \u00e8 uno studente di Grifondoro di un anno pi\u00f9 giovane di Harry. Ha la passione per la fotografia e tenta continuamente di immortalare il suo idolo Harry, per il quale nutre una vera e propria venerazione. Ha un fratello, Dennis, di due anni pi\u00f9 giovane di lui e anch'egli in Grifondoro. A causa delle sue origini babbane viene preso di mira dal Basilisco nella \"Camera dei segreti\", ma proprio il fatto di osservare la creatura attraverso l'apparecchio fotografico gli salva la vita e lo lascia solo pietrificato. Nell\"Ordine della Fenice\" lui e suo fratello si uniscono all'Esercito di Silente. Nei \"Doni della Morte\" Colin partecipa alla battaglia di Hogwarts, nonostante la McGranitt glielo avesse proibito, e rimane ucciso dai Mangiamorte. \u00c8 interpretato da Hugh Mitchell.\nTassorosso.\nHannah Abbott.\nHannah Abbott \u00e8 una studentessa di Tassorosso dello stesso anno di Harry. Nell\"Ordine della Fenice\" viene nominata prefetto ed entra a far parte dell'Esercito di Silente. Nel \"Principe mezzosangue\" lascia Hogwarts dopo che la madre viene assassinata dai Mangiamorte, ma vi fa ritorno nei \"Doni della Morte\" per partecipare alla battaglia finale. Al termine della storia diviene la locandiera del Paiolo Magico e si sposa con Neville Paciock. \u00c8 interpretata da Charlotte Skeoch nella \"Camera dei segreti\" e nel \"Calice di fuoco\" e da Louisa Warren nei \"Doni della Morte - Parte 1\" e \"Parte 2\".\nErnie Macmillan.\nErnie Macmillan \u00e8 uno studente di Tassorosso della stessa et\u00e0 di Harry e miglior amico di Hannah Abbott e Justin Finch-Fletchley. Viene descritto come un ragazzo dai modi pomposi, ma sincero e di buon cuore. Nella \"Camera dei segreti\" crede inizialmente alle voci che attribuiscono a Harry gli assalti ai nati babbani, ma successivamente si ricrede e si scusa con lui. Nell\"Ordine della Fenice\" diventa prefetto ed entra a far parte dell'Esercito di Silente, dichiarando sin da subito di credere a Harry sul ritorno di Voldemort. Nei \"Doni della Morte\" fa parte della resistenza ai Carrow e partecipa alla battaglia di Hogwarts. \u00c8 interpretato da Louis Doyle.\nCedric Diggory.\nCedric Diggory \u00e8 uno studente di Tassorosso di tre anni pi\u00f9 grande di Harry e il cercatore della squadra di Quidditch della sua casa. \u00c8 il figlio del dipendente dell'Ufficio Regolazione e Controllo delle Creature Magiche del Ministero della Magia Amos Diggory, insieme al quale si reca ad assistere alla finale di coppa del mondo di Quidditch nel \"Calice di fuoco\". Viene scelto come rappresentante di Hogwarts al Torneo Tremaghi, durante il quale si dimostra un avversario corretto e leale, aiutando Harry nella preparazione della seconda prova per ricambiare la soffiata da lui ricevuta riguardo alla sfida della prima prova. Durante l'anno avvia una relazione con Cho Chang e la invita al Ballo del Ceppo. Nell'ultima prova lui e Harry raccolgono in contemporanea la coppa, la quale si rivela per\u00f2 una Passaporta che li conduce al cimitero di Little Hangleton, dove Cedric \u00e8 ucciso da Peter Minus su ordine di Voldemort. Harry riesce infine a fuggire portandosi dietro il cadavere di Cedric. \u00c8 interpretato da Robert Pattinson e doppiato in italiano da David Chevalier.\nZacharias Smith.\nZacharias Smith \u00e8 uno studente di Tassorosso coetaneo di Harry e cercatore nella squadra di Quidditch della sua casa. Nell\"Ordine della Fenice\" entra a far parte dell'Esercito di Silente pur mostrandosi spesso critico nei confronti di Harry e delle sue lezioni, nonch\u00e9 scettico riguardo alle sue affermazioni su Voldemort. Nel \"Principe mezzosangue\" si alterna con Luna Lovegood come commentatore delle partite di Quidditch della scuola. Nei \"Doni della Morte\" \u00e8 l'unico membro dell'Esercito di Silente che si rifiuta di combattere i Mangiamorte, preferendo abbandonare la scuola insieme agli studenti pi\u00f9 giovani.\nCorvonero.\nLuna Lovegood.\nLuna Lovegood \u00e8 una studentessa di Corvonero di un anno pi\u00f9 giovane di Harry e la figlia di Xenophilius Lovegood. Crede a tutte le cose che il padre scrive sulla sua stravagante rivista \"Il Cavillo\", comprese le notizie pi\u00f9 inverosimili, e spesso indossa collane, orecchini o occhiali eccentrici ritenendoli dei talismani; questi suoi strani atteggiamenti e l'aria stralunata la rendono un'emarginata e oggetto di scherno di alcuni suoi compagni di scuola che le affibbiano il soprannome \"Lunatica\" e si divertono a nascondere i suoi averi, sebbene Luna non sembri interessarsi a quello che gli altri pensano di lei. Inizialmente amica di Ginny Weasley, nel corso della storia stringe amicizia anche con Harry, Ron, Hermione e Neville Paciock. Avendo visto morire sua madre durante un esperimento quando era piccola, \u00e8 una delle poche persone a Hogwarts in grado di vedere i Thestral. Compare per la prima volta nell\"Ordine della Fenice\", dove si unisce all'Esercito di Silente e combatte assieme ai suoi amici al Ministero. Nel \"Principe mezzosangue\" si alterna con Zacharias Smith come cronista delle partite di Quidditch. Nei \"Doni della Morte\" viene rapita dai Mangiamorte a causa del sostegno che il padre d\u00e0 a Harry e rinchiusa a Villa Malfoy assieme a Dean Thomas e Garrick Olivander, venendo poi liberati da Harry, Ron e Hermione con l'aiuto di Dobby. Partecipa poi alla battaglia di Hogwarts. Terminati gli studi diventa una naturalista, occupandosi anche della direzione del \"Cavillo\" e ammettendo che buona parte delle notizie del padre erano inventate di sana pianta, e sposa Rolf Scamandro, nipote di Newt. \u00c8 interpretata da Evanna Lynch e doppiata da Veronica Puccio.\nPadma Patil.\nPadma Patil \u00e8 la sorella gemella di Cal\u00ec Patil e una studentessa di Corvonero, mentre \u00e8 di Grifondoro nei film. Nel \"Calice di fuoco\" Ron la invita al Ballo del Ceppo, che si rivela un fiasco poich\u00e9 il ragazzo non prova alcun interesse per lei e trascorre la serata in preda alla gelosia per l'appuntamento tra Hermione e Viktor Krum. Nell\"Ordine della Fenice\" Padma viene nominata prefetto ed entra a far parte dell'Esercito di Silente con la sorella. In seguito abbandona la scuola su insistenza dei genitori, spaventati dalle conseguenze della morte di Silente, ma nei \"Doni della Morte\" torna a frequentare l'istituto. Tenta di sabotare il regime dei Carrow e poi partecipa alla battaglia di Hogwarts. \u00c8 interpretata da Sharon Sandhu nel \"Prigioniero di Azkaban\" e da Afshan Azad nelle restanti apparizioni, e doppiata in italiano da Letizia Scifoni.\nMichael Corner.\nMichael Corner \u00e8 uno studente di Corvonero dello stesso anno di Harry. Dopo il Ballo del Ceppo, nel \"Calice di fuoco\" e \"L'Ordine della Fenice\" avvia una relazione con Ginny Weasley, ma quando Grifondoro sconfigge Corvonero nella finale di Quidditch si lascia con la ragazza per poi frequentare Cho Chang, appena lasciatasi con Harry. \u00c8 un membro dell'Esercito di Silente. Nei \"Doni della Morte\" viene torturato dai Carrow per aver liberato un ragazzino in punizione; ci\u00f2 spinge i membri dell'Esercito di Silente a interrompere le operazioni. In seguito Michael partecipa alla battaglia di Hogwarts.\nCho Chang.\nCho Chang \u00e8 una studentessa di Corvonero di un anno pi\u00f9 grande di Harry e cercatrice della squadra di Quidditch di Corvonero. \u00c8 la prima ragazza di cui Harry si innamora. Nel \"Calice di fuoco\" Harry le chiede di accompagnarlo al Ballo del Ceppo ma Cho aveva gi\u00e0 accolto la richiesta di Cedric Diggory, con il quale poi avvia una relazione fino alla morte del ragazzo al termine del romanzo. Nell\"Ordine della Fenice\" entra a far parte dell'Esercito di Silente insieme all'amica di Corvonero Marietta Edgecombe. Durante l'anno ha una breve relazione con Harry, ma i due finiscono presto per allontanarsi. Nel film \u00e8 lei a tradire l'Esercito di Silente sotto l'effetto del Veritaserum. Torna a Hogwarts nei \"Doni della Morte\", dove partecipa alla battaglia finale e rivela a Harry le poche informazioni in suo possesso sul diadema di Corvonero. \u00c8 intrepretata da Katie Leung e doppiata in italiano da Jun Ichikawa.\nMarietta Edgecombe.\nMarietta Edgecombe \u00e8 una studentessa di Corvonero. Insieme all'amica Cho Chang entra a far parte dell'Esercito di Silente nell\"Ordine della Fenice\". Tuttavia tradisce il gruppo rivelando a Dolores Umbridge il luogo dove avvengono le riunioni segrete; cos\u00ec facendo infrange il giuramento fatto dai membri dell'Esercito e la sua faccia viene coperta da pustole e foruncoli che si dispongono in modo da formare la scritta \"spia\" come conseguenza dell'incantesimo fatto da Hermione. Nel film non \u00e8 presente e il tradimento avviene per opera di Cho sotto l'influenza del Veritaserum.\nSerpeverde.\nTiger e Goyle.\nVincent Tiger (Vincent Crabbe) e Gregory Goyle sono studenti di Serpeverde dello stesso anno di Harry. Vengono descritti come ragazzi grossi e stupidi, che agiscono come scagnozzi di Draco Malfoy e impiegano la loro stazza per bullizzare gli altri studenti. I loro padri sono entrambi Mangiamorte. Nella \"Camera dei segreti\" Harry e Ron assumono le loro sembianze tramite la Pozione Polisucco, per scoprire se Draco \u00e8 il responsabile dell'apertura della camera dei segreti. Nell\"Ordine della Fenice\" Tiger e Goyle diventano battitori della squadra di Quidditch della loro casa ed entrano a far parte della squadra d'inquisizione di Dolores Umbridge. Nei \"Doni della Morte\" tentano di uccidere Harry, Ron e Hermione nella Stanza delle Necessit\u00e0 mentre questi sono alla ricerca del diadema di Corvonero. A tal proposito Tiger evoca l'Ardemonio, ma l'incantesimo gli sfugge di mano e lui stesso rimane ucciso tra le fiamme, mentre Draco e Goyle vengono salvati dai tre. Nel film \u00e8 Goyle a ricoprire la parte di Tiger, evocando l'Ardemonio e rimanendo vittima del suo stesso incantesimo, in quanto l'attore Jamie Waylett che interpreta Tiger era in stato di fermo al momento delle riprese; il ruolo di Goyle \u00e8 invece preso da Blaise Zabini. Sono interpretati rispettivamente da Jamie Waylett e da Joshua Herdman e doppiati in italiano da Angelo Evangelista e Simone Crisari.\nBlaise Zabini.\nBlaise Zabini \u00e8 uno studente di Serpeverde dello stesso anno di Harry. Arrogante e vanitoso, fa parte della cerchia di amici di Draco Malfoy e nel \"Principe mezzosangue\" del Lumaclub. Nel film \"I Doni della Morte - Parte 2\" sostituisce il personaggio di Vincent Tiger durante l'incendio nella Stanza delle Necessit\u00e0. \u00c8 interpretato da Louis Cordice.\nPansy Parkinson.\nPansy Parkinson \u00e8 una studentessa di Serpeverde dello stesso anno di Harry. Viene spesso vista in gruppo con altre ragazze della sua casa e fa parte della cerchia di amici di Draco Malfoy, insieme al quale partecipa al Ballo del Ceppo nel \"Calice di fuoco\". Nell\"Ordine della Fenice\" viene nominata prefetto ed entra a far parte della squadra di inquisizione di Dolores Umbridge. Nei \"Doni della Morte\", quando Voldemort chiede di farsi consegnare Harry, \u00e8 proprio Pansy a esortare i Serpeverde a catturarlo, ma gli altri studenti glielo impediscono. \u00c8 interpretata da Katherine Nicholson nei primi due film, da Genevieve Gaunt nel \"Prigioniero di Azkaban\", da Charlotte Ritchie nel \"Calice di fuoco\", da Lauren Shotton nell\"Ordine della Fenice\" e da Scarlett Byrne negli ultimi tre film.\nHogwarts.\nPersonale di Hogwarts.\nAlbus Silente.\nAlbus Silente (Albus Dumbledore) \u00e8 il figlio primogenito di Percival e Kendra Silente e il fratello di Aberforth e Ariana. Preside di Hogwarts e mentore di Harry, \u00e8 ritenuto il mago pi\u00f9 potente di tutti i tempi. Nella saga principale \u00e8 interpretato da Richard Harris nei primi due film e da Michael Gambon nei rimanenti e doppiato in italiano da Gianni Musy, mentre nella saga spin-off Animali fantastici \u00e8 interpretato da Jude Law e doppiato da Riccardo Niseem Onorato.\nRubeus Hagrid.\nRubeus Hagrid \u00e8 un mezzogigante impiegato a Hogwarts come custode e guardiacaccia e in seguito anche come insegnante di Cura delle Creature Magiche. Nonostante non brilli per cultura e intelligenza, \u00e8 generoso, spontaneo, di cuore tenero e molto leale verso i suoi amici, in particolare Albus Silente, Harry Potter, Hermione Granger e Ron Weasley. Ha inoltre una smisurata passione per le creature di tutti i tipi, anche per quelle considerate pericolose o non addomesticabili. \u00c8 interpretato da Robbie Coltrane e doppiato in italiano da Francesco Pannofino.\nSeverus Piton.\nSeverus Piton (Severus Snape) \u00e8 l'insegnante di Pozioni (nei primi cinque libri), di Difesa contro le Arti Oscure (solo nel sesto libro) e il direttore di Serpeverde a Hogwarts. \u00c8 un membro dell'Ordine della Fenice infiltrato tra le file dei Mangiamorte come spia per conto di Silente. \u00c8 interpretato da Alan Rickman e doppiato in italiano da Francesco Vairano.\nMinerva McGranitt.\nMinerva McGranitt (Minerva McGonagall) \u00e8 l'insegnante di Trasfigurazione, vicepreside e direttrice di Grifondoro a Hogwarts. Appare come una donna anziana e severa, ma anche competente e giusta. Porta i capelli corvini sempre legati in uno chignon e tende a vestire con abiti verde smeraldo; i suoi occhi sono descritti come piccoli e lucenti. In qualit\u00e0 di Animagus pu\u00f2 trasformarsi a piacimento in un gatto soriano con dei marchi caratteristici attorno agli occhi simili ai suoi occhiali. Nella \"Pietra filosofale\" \u00e8 lei ad accorgersi per prima dell'abilit\u00e0 di Harry nel volo e, anzich\u00e9 espellerlo per aver volato senza permesso, lo raccomanda per la squadra di Grifondoro come cercatore, regalandogli anche la sua prima scopa. Nell\"Ordine della Fenice\" si scopre che la McGranitt fa parte del gruppo omonimo. In seguito resiste passivamente ai soprusi di Dolores Umbridge, ma mentre tenta di fermare lei e i suoi uomini dal portare via con la forza Rubeus Hagrid viene colpita da quattro Schiantesimi ed \u00e8 pertanto ricoverata a San Mungo fino al termine dell'anno scolastico. Nel \"Principe mezzosangue\" assume la presidenza \"ad interim\" di Hogwarts in seguito alla morte di Silente ma \u00e8 poi soppiantata da Severus Piton nei \"Doni della Morte\". Partecipa alla battaglia di Hogwarts organizzando e coordinando le difese della scuola. Il suo cognome originale, McGonagall, deriva dal poeta William McGonagall: J. K. Rowling ha scelto questo cognome perch\u00e9 le piaceva l'idea che una donna cos\u00ec brillante potesse essere lontanamente imparentata con colui che \u00e8 riconosciuto come il peggior poeta di tutti i tempi. \u00c8 interpretata da Maggie Smith e doppiata in italiano da Paola Mannoni.\nFilius Vitious.\nFilius Vitious (Filius Flitwick) \u00e8 l'insegnante di Incantesimi e il direttore di Corvonero. A causa di un lontano avo folletto \u00e8 molto basso di statura, tanto che per riuscire a vedere al di l\u00e0 della cattedra deve salire su una pila di libri. Nei \"Doni della Morte\" partecipa alla battaglia di Hogwarts, nella quale pone diversi incantesimi difensivi sulla scuola prima dell'attacco dei Mangiamorte e sconfigge in duello Antonin Dolohov. Nei film \u00e8 inoltre il direttore del coro scolastico. \u00c8 interpretato da Warwick Davis e doppiato in italiano da Vittorio Stagni.\nPomona Sprite.\nPomona Sprite (Pomona Sprout) \u00e8 l'insegnante di Erbologia e la direttrice di Tassorosso a Hogwarts. Nella \"Camera dei segreti\" collabora con Madama Chips alla guarigione delle vittime pietrificate dal Basilisco, tramite una pozione ricavata dalle Mandragole. Nei \"Doni della Morte\" dapprima duella contro Severus Piton, con l'aiuto dei colleghi Filius Vitious e Minerva McGranitt, e poi partecipa alla battaglia di Hogwarts, nella quale insieme agli studenti scaglia piante velenose sui Mangiamorte. \u00c8 interpretata da Miriam Margolyes e doppiata in italiano da Franca Lumachi.\nSibilla Cooman.\nSibilla Cooman (Sybill Trelawney) \u00e8 l'insegnante di Divinazione di Hogwarts e la pronipote della celebre veggente Cassandra Cooman. In realt\u00e0, Sibilla non sembra aver ereditato la capacit\u00e0 di profetizzare alcunch\u00e9 e le previsioni corrette che fa si avverano solo per caso. Le uniche due vere profezie che effettua sono inconsce e ispirate da uno stato di trance. La prima avvenne poco prima della nascita di Harry durante un colloquio con Silente, sull'imminente nascita di un bambino col potere di sconfiggere Voldemort; la prima parte della profezia venne ascoltata da Severus Piton e riferita a Voldemort stesso, risultando nell'attacco ai Potter. La seconda avviene nel \"Prigioniero di Azkaban\" e preannuncia la rinascita di Voldemort. A causa del suo atteggiamento strambo e della sua apparente mancanza di capacit\u00e0, viene osteggiata e criticata dalla maggior parte del corpo docente e dagli studenti. Nell\"Ordine della Fenice\" ci\u00f2 comporta il suo licenziamento da parte di Dolores Umbridge. Nel \"Principe mezzosangue\", la Cooman \u00e8 reintegrata nella sua vecchia posizione, ma con suo dispiacere deve dividere le lezioni con il centauro Fiorenzo, che nel frattempo aveva ricoperto la cattedra di Divinazione. Partecipa alla battaglia di Hogwarts, lanciando le sue sfere di cristallo dai piani superiori e ferendo Fenrir Greyback. \u00c8 interpretata da Emma Thompson e doppiata in italiano da Emanuela Rossi.\nQuirinus Raptor.\nQuirinus Raptor (Quirinus Quirrell) \u00e8 l'insegnante di Difesa contro le Arti Oscure nella \"Pietra filosofale\". \u00c8 un uomo pallido, pauroso, nervoso e balbettante. Ci\u00f2 \u00e8 dovuto al fatto che \u00e8 posseduto dallo spirito di Voldemort, il cui volto gli spunta dalla nuca e che l'uomo nasconde sotto un turbante. Su ordine di Voldemort cerca nel corso dell'anno di uccidere Harry e di impossessarsi della pietra filosofale. I suoi piani sono per\u00f2 sventati da Harry, che ottiene per primo la pietra. Quando Raptor tenta di sottrarre l'artefatto al giovane con la forza, la magia di protezione posta su di lui dalla madre Lily e l'arrivo di Silente costringono Voldemort alla fuga, lasciandosi dietro il corpo senza vita del professore. Nel film \u00e8 invece Harry stesso che, riconosciuto l'effetto che la protezione della madre ha su Raptor, lo attacca fino a incenerirlo e costringere cos\u00ec Voldemort alla fuga. \u00c8 interpretato da Ian Hart e doppiato in italiano da Marco Mete.\nGilderoy Allock.\nGilderoy Allock (Gilderoy Lockhart) sostituisce Quirinus Raptor come professore di Difesa contro le Arti Oscure a Hogwarts nella \"Camera dei segreti\". \u00c8 un mago di bell'aspetto, con capelli biondi e fluenti e un sorriso seducente. Come racconta lui stesso nei suoi numerosi libri autobiografici, avrebbe compiuto numerose imprese straordinarie, mentre in realt\u00e0 \u00e8 un inetto e un truffatore che si prende il merito di gesta compiute da altri a cui cancella poi la memoria. A causa delle sue maniere eccessivamente melense e pompose, si attira subito l'antipatia degli altri professori e degli studenti. Quando nella camera dei segreti Harry e Ron scoprono il suo segreto, Allock tenta di cancellare la memoria anche a loro, ma l'incantesimo gli si ritorce contro a causa della bacchetta danneggiata che impugna, gettandolo in uno stato di totale amnesia. Viene dunque ricoverato all'ospedale San Mungo, dove Harry lo rincontra nell\"Ordine della Fenice\". J. K. Rowling ha affermato che Allock prende ispirazione da una persona da lei realmente conosciuta, simile in tutto e per tutto nei comportamenti alla sua controparte fittizia. \u00c8 interpretato da Kenneth Branagh e doppiato in italiano da Antonio Sanna.\nFiorenzo.\nFiorenzo (Firenze) \u00e8 un centauro che salva Harry dall'incontro con Voldemort nella Foresta Proibita nella \"Pietra filosofale\". Nell\"Ordine della Fenice\", su richiesta di Silente, accetta di assumere la cattedra di Divinazione a Hogwarts, in seguito al licenziamento, da parte di Dolores Umbridge, di Sibilla Cooman; per questo motivo viene bandito dal suo branco, che reputa un tradimento la sua sottomissione agli umani. Dopo il reintegro di Cooman nel \"Principe mezzosangue\", lei e Fiorenzo si dividono i corsi di Divinazione. J. K. Rowling ha affermato che, dopo la sconfitta di Voldemort, Fiorenzo verr\u00e0 riaccettato dal branco e le relazioni tra i centauri e gli umani miglioreranno. \u00c8 interpretato da Ray Fearon e doppiato in italiano da Roberto Pedicini.\nHorace Lumacorno.\nHorace Lumacorno (Horace Slughorn) \u00e8 stato docente di Pozioni e direttore della casa dei Serpeverde dagli anni trenta-quaranta fino agli anni ottanta, quando decise di ritirarsi. Pur essendo un uomo ambizioso rappresenta un'eccezione allo stereotipo che vede i Serpeverde arroganti, malefici e sostenitori della purezza di sangue e di Voldemort; preferisce infatti evitare ruoli di primo piano e circondarsi di persone influenti o dall'avvenire brillante, che seleziona all'interno di una cerchia ristretta di studenti favoriti, detta Lumaclub, senza nutrire alcun pregiudizio nei confronti di mezzosangue e nati babbani. Con il ritorno di Voldemort, Lumacorno si nasconde per timore di essere costretto dai Mangiamorte a convertirsi alla loro causa. Nel \"Principe mezzosangue\" Silente cerca di convincerlo a tornare a insegnare, da una parte per colmare la carenza di professori a Hogwarts e dall'altra per estrargli il ricordo nel quale anni prima aveva spiegato a Tom Riddle, allora suo studente, come diventare immortale grazie agli Horcrux, ricordo che Lumacorno aveva corrotto e modificato per la vergogna di sentirsi responsabile nell'ascesa di quello che sarebbe poi diventato Voldemort. \u00c8 infine Harry a riuscire in entrambi gli intenti. Durante la battaglia di Hogwarts nei \"Doni della Morte\" Lumacorno \u00e8 dapprima titubante sul da farsi, ma in seguito raccoglie dei rinforzi e insieme a Minerva McGranitt e Kingsley Shacklebolt affronta Voldemort in persona. \u00c8 interpretato da Jim Broadbent e doppiato in italiano da Carlo Valli.\nArgus Gazza.\nArgus Gazza (Argus Filch) \u00e8 l'irascibile custode di Hogwarts, con l'incarico di vegliare sul rispetto delle regole scolastiche. \u00c8 un magon\u00f2, ovvero un figlio di maghi privo di poteri magici; per questo motivo apprendere le arti magiche rientra tra i suoi pi\u00f9 grandi desideri (anche se non pu\u00f2 riuscirci in alcun modo) e prova invidia e odio nei confronti degli studenti, divertendosi a tormentarli in tutti i modi possibili: cerca sempre di coglierli mentre stanno tenendo un comportamento contrario alle regole della scuola, anche inventandosi regole, in modo tale che vengano loro inflitte delle punizioni. Il suo ufficio \u00e8 una stanza nei sotterranei della scuola, maleodorante di pesce e illuminata da una lampada a petrolio. Pi\u00f9 volte Gazza chiede a Silente il permesso di infliggere punizioni corporali, ma si vede sempre opporre un netto rifiuto; a esaudire il suo desiderio \u00e8 solo, per un breve periodo, la professoressa Dolores Umbridge. Gazza possiede una gatta, Mrs Purr (Mrs Norris), che lo aiuta a pattugliare i corridoi della scuola e corre ad avvisarlo quando avvista degli studenti in contravvenzione alle regole. Nella \"Camera dei segreti\" Mrs Purr viene pietrificata temporaneamente dal Basilisco. \u00c8 interpretato da David Bradley e doppiato in italiano da , da Bruno Conti nel secondo e da Goffredo Matassi nei successivi.\nFondatori di Hogwarts.\nGodric Grifondoro.\nGodric Grifondoro (Godric Gryffindor) \u00e8 uno dei quattro fondatori di Hogwarts. Onesto, coraggioso e generoso, fond\u00f2 la casa che porta il suo nome prediligendo gli studenti con le medesime qualit\u00e0. Originario del villaggio di Godric's Hollow, cui d\u00e0 anche il nome, \u00e8 conosciuto per essere stato uno dei migliori duellanti magici di sempre; nei duelli risparmiava spesso la vita dei suoi avversari, anche quando essi avevano intenzione di ucciderlo. In battaglia ricorreva, oltre che alla bacchetta, a una spada argentata dall'elsa tempestata di rubini forgiata dal folletto Ranci il Primo: questi lo accus\u00f2 di avergliela rubata quando Godric, dopo averla legittimamente acquistata, si rifiut\u00f2 di rendergliela. Suo era, inoltre, il cappello che divenne poi il Cappello Parlante, incaricato di smistare gli studenti nelle quattro case dopo la morte dei fondatori; al Cappello, poi, \u00e8 stato affidato l'incarico di custodire la spada e di consegnarla a un vero Grifondoro in casi di estrema necessit\u00e0. Si batt\u00e9 sempre per la difesa dei babbani e dei nati babbani, e ci\u00f2 lo port\u00f2 a una pesante lite con un altro fondatore, Salazar Serpeverde, che culmin\u00f2 con la fuga di quest'ultimo da Hogwarts.\nTosca Tassorosso.\nTosca Tassorosso (Helga Hufflepuff), Tosca Tassofrasso nel nuovo adattamento, \u00e8 una dei fondatori di Hogwarts, dando cos\u00ec il nome a una delle quattro case. Descritta come una strega paziente, cortese e amante del duro lavoro, caratteristiche che ricercava nei membri della sua casa, era estremamente abile negli incantesimi, in particolar modo in quelli culinari. I banchetti che organizzava a Hogwarts avevano la particolarit\u00e0 di riuscire a mantenere in armonia la scuola. Sua era la piccola coppa d'oro dai poteri misteriosi poi trasformata in Horcrux da Voldemort.\nPriscilla Corvonero.\nPriscilla Corvonero (Rowena Ravenclaw) \u00e8 una dei fondatori di Hogwarts e la creatrice dell'omonima casa. Universalmente riconosciuta come la strega pi\u00f9 brillante di tutti i tempi, ricercava nei suoi studenti un'intelligenza fuori dal comune e una spiccata curiosit\u00e0 e voglia di imparare. Possedeva un diadema che aumenta la conoscenza di chi lo indossa e che le venne rubato da sua figlia Helena. Incaric\u00f2 quindi il Barone Sanguinario di ritrovare la figlia ma questi la uccise, cosicch\u00e9 poco dopo Priscilla si ammal\u00f2 e mor\u00ec per il dolore. Il nome italiano del personaggio ha subito molte variazioni dovute alla traduzione. Originariamente fu chiamata Priscilla Pecoranera, tuttavia il cognome, a partire dalla prima edizione del \"Calice di fuoco\" e in tutte le ristampe, fu modificato in Corvonero a causa del simbolo della sua casa, ossia un rapace. Per mantenere l'uniformit\u00e0 con i nomi degli altri fondatori che avevano uguali le prime lettere del nome e del cognome, nel film \"La camera dei segreti\" il nome venne modificato in Cosetta e nel nuovo adattamento dei libri in Corinna, eccetto che nei \"Doni della Morte\" dove torna a essere Priscilla.\nSalazar Serpeverde.\nSalazar Serpeverde (Salazar Slytherin) \u00e8 uno dei fondatori di Hogwarts e il creatore dell'omonima casa. Egli premiava determinazione, ambizione e astuzia e ricercava queste qualit\u00e0 negli studenti della sua casa. Fu un capace rettilofono e un esperto legilimante. Era l'unico dei fondatori a dare importanza alla purezza di sangue, disprezzando i nati babbani: a causa di ci\u00f2 nacquero degli attriti con gli altri, e il culmine giunse con un litigio tra Serpeverde e Grifondoro, a seguito del quale il primo lasci\u00f2 la scuola. Prima di andarsene cre\u00f2 una stanza segreta all'insaputa degli altri fondatori, la camera dei segreti, rinchiudendovi all'interno un Basilisco, che avrebbe potuto essere liberato da un suo erede al fine di epurare la scuola da tutti coloro che lui non riteneva degni di esercitare poteri magici. Da lui discende la famiglia Gaunt, e di conseguenza Lord Voldemort. Era in possesso di un medaglione con inciso il suo blasone, poi trasformato in Horcrux dallo stesso Voldemort. Salazar Serpeverde ha ispirato il nome di una nuova specie di serpente, scoperta nel 2019 da un team di ricercatori indiani e battezzata \"Trimeresurus salazar\".\nFantasmi di Hogwarts.\nSir Nicholas.\nSir Nicholas de Mimsy-Porpington, noto agli studenti come Nick-Quasi-Senza-Testa, \u00e8 il fantasma della casa di Grifondoro. Mago medievale condannato alla decapitazione il giorno di Halloween del 1492 per stregoneria, a causa dell'ascia non perfettamente affilata la sua testa rest\u00f2 attaccata al corpo per pochi centimetri di pelle e muscoli: ci\u00f2 gli causa non poco rimorso, invidiando i fantasmi perfettamente decapitati e considerando la sua condizione e in generale la sua esecuzione come imbarazzanti. Buon amico di Harry e degli studenti di Grifondoro, nella \"Camera dei segreti\" fa involontariamente da scudo a Justin Finch-Fletchley dal Basilisco, rimanendo investito in pieno dallo sguardo letale della creatura: Justin resta pietrificato e Nick, essendo gi\u00e0 morto, rimane incosciente e annerito per qualche tempo. Al termine dell\"Ordine della Fenice\" spiega a Harry che qualcuno decide di diventare fantasma perch\u00e9 ha paura della morte, dicendogli inoltre che Sirius Black non ritorner\u00e0, avendola invece accettata. \u00c8 interpretato da John Cleese e doppiato in italiano da Dario Penne.\nMirtilla Malcontenta.\nMirtilla Malcontenta (Moaning Myrtle), al secolo Mirtilla Elizabeth Warren, \u00e8 il fantasma che infesta il bagno delle ragazze fuori servizio al secondo piano di Hogwarts. Deve il suo soprannome alla tendenza a piangere, lagnarsi e rinfacciare la sua morte a chiunque. Cinquant'anni prima dell'inizio della storia era una studentessa di Corvonero e fu la prima e unica vittima del Basilisco quando la camera dei segreti fu aperta la prima volta. Aiuta Harry in due occasioni: nella \"Camera dei segreti\" lo aiuta a scoprire l'ubicazione della camera dei segreti stessa e nel \"Calice di fuoco\" gli fornisce alcuni indizi per risolvere l'indovinello della seconda prova del Torneo Tremaghi. Nel \"Principe mezzosangue\" consola Draco Malfoy preoccupato dai suoi continui fallimenti nel portare a termine il compito datogli da Voldemort. \u00c8 interpretata da Shirley Henderson e doppiata in italiano da Ilaria Stagni.\nPix.\nPix (Peeves) \u00e8 un poltergeist, ossia un fantasma particolarmente pestifero e amante degli scherzi. Totalmente irrispettoso verso chiunque, le uniche persone che mostra di temere sono Silente e il Barone Sanguinario, fantasma della casa di Serpeverde. Oltre agli studenti, la sua vittima preferita \u00e8 Argus Gazza, che \u00e8 obbligato costantemente a rimediare ai suoi disastri: questi tenta da anni di espellerlo dalla scuola, ma le sue richieste vengono puntualmente respinte da Silente. Non rispetta nemmeno gli ordini degli insegnanti, pur non osando farsi beffe di loro; l'unica volta che ha obbedito agli ordini di qualcuno \u00e8 stato quando i gemelli Weasley gli hanno chiesto di tormentare Dolores Umbridge dopo la loro fuga da Hogwarts. Prende parte alla battaglia di Hogwarts e ai festeggiamenti dopo di essa.\nHelena Corvonero.\nHelena Corvonero (Helena Ravenclaw), nota anche come Dama Grigia, \u00e8 il fantasma della casa di Corvonero. Figlia della fondatrice di Hogwarts Priscilla, Helena era invidiosa dell'intelligenza della madre: ci\u00f2 la port\u00f2 a rubare il suo diadema e a fuggire. La madre, preoccupata e desiderosa di riavere la figlia con s\u00e9, chiese al Barone Sanguinario di trovarla e riportarla indietro. Helena tuttavia si rifiut\u00f2 e l'uomo, incollerito, la pugnal\u00f2 e poi si tolse la vita. In seguito Helena torn\u00f2 come fantasma a Hogwarts, dove incontr\u00f2 Tom Riddle: questi la spinse a rivelargli il luogo dove era nascosto il diadema. Quando Helena scopr\u00ec che Riddle era diventato Voldemort, si pent\u00ec amaramente dell'aiuto che gli aveva dato; ci\u00f2 la spinge ad aiutare Harry nei \"Doni della Morte\" a capire dov'\u00e8 nascosto l'ultimo Horcrux, ossia il diadema stesso. \u00c8 interpretata da Nina Young nella \"Pietra filosofale\" e da Kelly Macdonald nei \"Doni della Morte - Parte 2\" e doppiata in italiano da Daniela Cal\u00f2 nei \"Doni della Morte - Parte 2\".\nMinistero della Magia.\nMinistro.\nCornelius Caramell.\nCornelius Caramell (Cornelius Fudge) \u00e8 il Ministro della Magia dalla \"Pietra filosofale\" all\"Ordine della Fenice\". Ritenuto da molti inadatto al ruolo e incapace, Caramell chiede costantemente aiuto a Silente nelle prime fasi del suo mandato e dimostra una notevole stima e simpatia nei confronti di Harry. Al termine del \"Calice di fuoco\", tuttavia, quando Harry e Silente cominciano a diffondere la notizia del ritorno di Voldemort, Caramell si spaventa all'idea di apparire effettivamente non all'altezza della situazione e di perdere il suo posto a favore di Silente; nega cos\u00ec il ritorno di Voldemort e dei suoi sostenitori e inizia una sistematica campagna di diffamazione contro Harry e Silente. Questa culmina nell\"Ordine della Fenice\" con il tentativo di estendere il controllo del Ministero su Hogwarts, affidando a Dolores Umbridge l'incarico di insegnante e in seguito di inquisitrice e preside. Quando al termine del quinto libro tutta la comunit\u00e0 magica \u00e8 costretta a prendere atto del ritorno di Voldemort, Caramell viene sollevato dall'incarico per aver anteposto i suoi interessi a quelli della comunit\u00e0 e rimpiazzato da Rufus Scrimgeour. J. K. Rowling ha dichiarato che l'attitudine negazionista di Caramell \u00e8 ispirata a quella del primo ministro britannico Neville Chamberlain nei confronti della crescente minaccia nazista nel periodo precedente alla seconda guerra mondiale. \u00c8 interpretato da Robert Hardy e doppiato in italiano da Sandro Pellegrini.\nRufus Scrimgeour.\nRufus Scrimgeour \u00e8 il successore di Cornelius Caramell come Ministro della Magia. Prima di ricoprire il nuovo incarico nel \"Principe mezzosangue\", Scrimgeour era a capo del Dipartimento degli Auror e per questo si presenta come un uomo risoluto, scorbutico e d'azione. Per migliorare l'immagine del Ministero tra la popolazione magica e dare l'impressione di fare progressi nella lotta contro Voldemort, Scrimgeour fa arrestare anche probabili innocenti con l'accusa di essere dei Mangiamorte e chiede a Harry in pi\u00f9 di un'occasione di sostenere le iniziative del Ministero, cosa che il ragazzo rifiuta sdegnosamente di fare. Quando Voldemort prende d'assalto il Ministero nei \"Doni della Morte\", Scrimgeour si rifiuta di rivelare informazioni su Harry e viene pertanto ucciso. \u00c8 interpretato da Bill Nighy e doppiato in italiano da Ennio Coltorti.\nPius O'Tusoe.\nPius O'Tusoe (Pius Thicknesse) \u00e8 a capo dell'Ufficio Applicazione della Legge sulla Magia del Ministero della Magia. Nei \"Doni della Morte\" viene posto da Yaxley sotto l'influenza della maledizione Imperius e quindi eletto Ministro della Magia, facendo s\u00ec che il Ministero finisca nelle mani di Voldemort. O'Tusoe partecipa assieme ai Mangiamorte alla battaglia di Hogwarts, dove viene sconfitto da Arthur Weasley. Dopo la sconfitta di Voldemort cessa l'effetto della maledizione Imperius e O'Tusoe viene sostituito alla guida del Ministero da Kingsley Shacklebolt. \u00c8 interpretato da Guy Henry e doppiato in italiano da Massimo Rossi.\nDipendenti.\nBarty Crouch Sr..\nBarty Crouch Sr. era a capo del Dipartimento di Applicazione delle Leggi Magiche al Ministero della Magia al tempo della prima ascesa di Voldemort. Di carattere severo e preciso, divenne implacabile e spietato contro gli adepti delle Arti Oscure e diede agli Auror la facolt\u00e0 di ucciderli e di utilizzare le maledizioni senza perdono. Crouch sembrava favorito al ruolo di futuro Ministro della Magia, quando il suo stesso figlio, Barty Crouch Jr., fu accusato di essere uno dei Mangiamorte responsabili della tortura dei Paciock. Crouch condann\u00f2 con inflessibilit\u00e0 il figlio ad Azkaban, ma il processo rovin\u00f2 la sua reputazione e venne quindi relegato al ruolo di direttore dell'Ufficio di Cooperazione Magica Internazionale. In questo ruolo agisce come organizzatore della coppa del mondo di Quidditch e del Torneo Tremaghi nel \"Calice di fuoco\". Su pressione della moglie morente, tuttavia, Crouch all'insaputa di tutti fa evadere il figlio da Azkaban e lo pone sotto la maledizione Imperius e le cure dell'elfa Winky per tenerlo d'occhio. Voldemort e Peter Minus vengono a sapere della sua evasione e lo liberano dall'incantesimo, ponendo invece sotto la maledizione Imperius lo stesso Crouch. Egli riesce infine a contrastare l'incantesimo e a evadere, ma viene ucciso dal figlio, trasfigurato in un osso e seppellito nel terreno di Hogwarts. \u00c8 interpretato da Roger Lloyd-Pack e doppiato in italiano da Carlo Reali.\nLudo Bagman.\nLudovic \"Ludo\" Bagman \u00e8 il direttore dell'Ufficio per i Giochi e gli Sport Magici del Ministero della Magia. Da giovane era un giocatore di quidditch attivo come battitore nelle Vespe di Wimbourne e nella nazionale inglese. In passato venne scagionato dall'accusa di fornire informazioni ai Mangiamorte, sebbene da allora Barty Crouch Sr. lo tenga sott'occhio. Nel \"Calice di fuoco\" \u00e8 nominato giudice del Torneo Tremaghi; in tale ruolo mostra evidenti favoritismi per Harry, dato che aveva scommesso coi folletti sulla vittoria del ragazzo per far fronte ad alcuni suoi debiti.\nDolores Umbridge.\nDolores Umbridge \u00e8 la sottosegretaria del Ministro della Magia Cornelius Caramell e un membro del Wizengamot. Nell\"Ordine della Fenice\" architetta l'assalto dei Dissennatori ai danni di Harry nel tentativo di mettere a tacere i suoi moniti sul ritorno di Voldemort. In seguito viene nominata professoressa di Difesa contro le Arti Oscure a Hogwarts, per la volont\u00e0 di Caramell di aumentare il controllo del Ministero sulla scuola. \u00c8 una donna dal fisico basso e tozzo, melliflua, leziosa e sadica, ossessionata dal potere e dalla disciplina, e per questo si attira presto le antipatie di gran parte del corpo docente e degli studenti. Il suo approccio teorico alla materia e la sua ostinazione nel negare il ritorno di Voldemort portano alcuni studenti, guidati da Harry, a istituire un gruppo clandestino di preparazione pratica alla Difesa contro le Arti Oscure chiamato Esercito di Silente. Nel corso dell'anno la Umbridge \u00e8 sostenuta da Caramell con una serie di nuovi decreti che le attribuiscono poteri sempre maggiori, fino alla sua nomina a inquisitore supremo di Hogwarts e, con l'allontanamento di Albus Silente, a preside della scuola. In questa sua nuova veste allontana Sibilla Cooman e Rubeus Hagrid dall'insegnamento e istituisce una brigata d'inquisizione con il potere di far rispettare le regole dell'istituto e infliggere punizioni corporali ai trasgressori. Attirata con l'inganno nella Foresta Proibita da Hermione, la Umbridge si imbatte nei centauri e li tratta con disprezzo finendo aggredita. Dopo la scoperta del ritorno di Voldemort e le conseguenti dimissioni di Caramell, anche la Umbridge \u00e8 costretta a dimettersi dai suoi incarichi pur rimanendo impiegata del Ministero. Nei \"Doni della Morte\" viene nominata presidente della Commissione per il Censimento dei Nati Babbani. Harry si introduce nel suo ufficio e le sottrae il medaglione di Serpeverde che la donna aveva acquistato da Mundungus Fletcher. Dopo la caduta di Voldemort viene processata e rinchiusa ad Azkaban per i suoi crimini. Il suo nome, \"Dolores\", deriva dal latino \"dolor\" e significa \"dolore\", \"sofferenza\", mentre il cognome \"Umbridge\" deriva dall'inglese \"to take umbradge\", ossia \"offendere\", \"umiliare\". \u00c8 interpretata da Imelda Staunton e doppiata in italiano da Ida Sansone.\nAlleati.\nOrdine della Fenice.\nL'Ordine della Fenice \u00e8 un'organizzazione fondata da Albus Silente allo scopo di riunire tutti i maghi e le streghe che si oppongono apertamente a Voldemort e ai Mangiamorte. Tra i suoi membri figurano anche Lily e James Potter, Minerva McGranitt, Severus Piton, Rubeus Hagrid, Aberforth Silente e tutta la famiglia Weasley.\nSirius Black.\nSirius Black \u00e8 il padrino di Harry. \u00c8 un personaggio testardo e ribelle, ma leale e sempre pronto a buttarsi nella mischia. Discendente della nobile stirpe dei Black, rigett\u00f2 le concezioni sulla purezza di sangue e l'attrazione per le Arti Oscure tipiche della sua famiglia, fugg\u00ec di casa e venne per questo disconosciuto dai suoi stessi genitori. A Hogwarts strinse una forte amicizia coi compagni di Grifondoro James Potter, Remus Lupin e Peter Minus, con i quali formava il gruppo dei Malandrini. Per poter trascorrere le notti di luna piena in compagnia di Lupin, i suoi tre compagni divennero degli Animagus; Sirius in particolare impar\u00f2 a trasformarsi in un grosso cane nero e per questo era soprannominato \"Felpato\". Quando Voldemort si mise in cerca dei Potter essi scelsero Sirius come custode segreto per l'Incanto Fidelius, ma questi li convinse a ripiegare invece su Minus, il quale li trad\u00ec. Dopo la morte di James e Lily, Sirius cerc\u00f2 di vendicarli, ma Minus simul\u00f2 la sua morte e uccise con un'esplosione una dozzina di babbani che si trovavano nei paraggi facendo ricadere la colpa su Sirius, che venne catturato e condannato alla reclusione ad Azkaban. L\u00ec trascorre dodici anni, fino a quando riesce a evadere nel \"Prigioniero di Azkaban\". Trovato Minus, spiega la verit\u00e0 a Harry ma non riesce a provare la colpevolezza e a far arrestare il traditore, venendo cos\u00ec costretto a darsi nuovamente alla fuga. Nel \"Calice di fuoco\" riesce comunque a mettersi in contatto sporadicamente con Harry, per il quale diviene una sorta di figura paterna e un intimo confidente. Quando Silente riunisce l'Ordine della Fenice, Sirius mette a disposizione come ritrovo la vecchia casa ereditata dai suoi genitori a Grimmauld Place, dove si trasferisce. Interviene durante la battaglia al Ministero in difesa di Harry, dove rimane ucciso quando la cugina Bellatrix Lestrange lo colpisce con un incantesimo e il suo corpo sparisce dietro al velo di un'arcata misteriosa l\u00ec presente. \u00c8 interpretato da Gary Oldman e doppiato in italiano da Massimo Venturiello nel \"Prigioniero di Azkaban\", nel \"Calice di fuoco\" e nell\"Ordine della Fenice\" e da Pasquale Anselmo nei \"Doni della Morte - Parte 2\".\nRemus Lupin.\nRemus Lupin \u00e8 il professore di Difesa contro le Arti Oscure a Hogwarts nel \"Prigioniero di Azkaban\". Da bambino venne morso da Fenrir Greyback trasformandosi da allora in lupo mannaro a ogni luna piena. Lupin pot\u00e9 frequentare comunque Hogwarts grazie alle misure di sicurezza progettate da Silente, il quale fece realizzare un tunnel segreto per la Stamberga Strillante e vi piant\u00f2 all'ingresso il Platano Picchiatore, cos\u00ec che il giovane potesse trascorrere isolato le notti di luna piena. Per essergli di conforto durante le sue trasformazioni, i suoi amici James Potter, Sirius Black e Peter Minus, divennero degli Animagus. I tre e Lupin, soprannominato \"Lunastorta\", crearono poi la Mappa del Malandrino, per facilitare le loro avventure e scherzi a Hogwarts. Uomo paziente, comprensivo e pacato, Lupin si dimostra un insegnante competente ed entusiasmante, e insegna a Harry l'Incanto Patronus per fronteggiare i Dissennatori, tuttavia una trasformazione incontrollata e un'indiscrezione di Severus Piton, che rivela pubblicamente la sua natura di licantropo, mettono fine alla sua carriera. In qualit\u00e0 di membro dell'Ordine della Fenice riceve poi l'incarico di controllare i lupi mannari e convincerli a non allearsi con Voldemort. Dopo un lungo indugio causato dalla sua natura di licantropo, nei \"Doni della Morte\" si sposa infine con Ninfadora Tonks e diviene padre di Teddy Lupin. Partecipa poi alla battaglia di Hogwarts nella quale \u00e8 ucciso dal Mangiamorte Antonin Dolohov. \u00c8 interpretato da David Thewlis da adulto e da James Utechin da giovane e doppiato in italiano da Danilo De Girolamo.\nNinfadora Tonks.\nNinfadora Tonks (Nymphadora Tonks) \u00e8 la figlia del nato babbano Ted Tonks e di Andromeda Black, sorella di Bellatrix Lestrange e Narcissa Malfoy. Non le piace il suo nome, per questo si fa chiamare \"Tonks\" o \"Dora\". Ha la particolarit\u00e0 di essere una Metamorfomagus, ovvero una strega capace di modificare il proprio aspetto a piacimento. Nonostante la sua goffaggine \u00e8 una Auror e fa parte dell'Ordine della Fenice. Viene descritta come una giovane donna allegra e vivace, dalla battuta sempre pronta e l'inclinazione allo scherzo. Nell\"Ordine della Fenice\" Tonks fa parte del gruppo che accompagna Harry a Grimmauld Place e prende parte alla battaglia dell'Ufficio Misteri. Si innamora di Remus Lupin e, dopo gli indugi iniziali dell'uomo dovuti alla sua natura di lupo mannaro, i due si sposano all'inizio dei \"Doni della Morte\" e hanno un figlio, che chiameranno Teddy. In seguito Tonks prende parte alla battaglia di Hogwarts in cui viene uccisa da Bellatrix Lestrange. \u00c8 interpretata da Natalia Tena e doppiata in italiano da Domitilla D'Amico.\nKingsley Shacklebolt.\nKingsley Shacklebolt \u00e8 un membro dell'Ordine della Fenice che lavora come Auror per conto del Ministero. Grazie al suo doppio incarico pu\u00f2 fornire all'Ordine notizie di prima mano sulle attivit\u00e0 ministeriali o sviare le indagini su Sirius Black, anch'egli membro dell'Ordine ma creduto un Mangiamorte e un pericoloso assassino dal Ministero. Descritto come un uomo di colore alto e calvo, che porta un orecchino dorato ed ha una voce profonda e rassicurante, nell\"Ordine della Fenice\" Shacklebolt fa parte della scorta che accompagna Harry a Grimmauld Place e in seguito prende parte alla battaglia nell'Ufficio Misteri. Nel \"Principe mezzosangue\" lavora sotto copertura come guardia del corpo del primo ministro babbano su richiesta di Rufus Scrimgeour. Nei \"Doni della Morte\" svia i Mangiamorte durante il trasferimento di Harry dalla casa dei Dursley e partecipa poi alla battaglia di Hogwarts, dove affronta Voldemort insieme a Minerva McGranitt e Horace Lumacorno. Al termine degli scontri viene nominato in via provvisoria nuovo Ministro della Magia, carica che ricoprir\u00e0 poi ufficialmente. \u00c8 interpretato da George Harris e doppiato in italiano da Fabrizio Pucci.\nAlastor Moody.\nAlastor Moody \u00e8 un ex Auror. Nel corso della sua lunga e gloriosa carriera, che lo ha reso uno dei migliori di sempre nel suo ruolo, ha catturato numerosi maghi oscuri e Mangiamorte, cercando sempre di consegnarli vivi alla giustizia; i tanti nemici che si \u00e8 fatto a causa del suo lavoro lo hanno portato a sviluppare un carattere estremamente paranoico e diffidente. Le molte battaglie affrontate gli hanno procurato cicatrici e menomazioni: ha perso parte del naso, una gamba, sostituita da una protesi, e un occhio, al posto del quale porta un occhio magico perennemente all'erta e in grado di vedere attraverso la materia che gli \u00e8 valso il soprannome di \"Malocchio\" (Mad-Eye). Nel \"Calice di fuoco\" viene chiamato a Hogwarts come insegnante di Difesa contro le Arti Oscure ma prima dell'inizio delle lezioni viene catturato, imprigionato e impersonato da Barty Crouch Jr. tramite la Pozione Polisucco per l'intero anno scolastico; una volta tornato libero si riunisce all'Ordine della Fenice e partecipa alla battaglia dell'Ufficio Misteri. Nei \"Doni della Morte\" viene messo a capo della spedizione che si occupa di prelevare Harry dalla casa dei Dursley, ma durante l'operazione viene abbandonato dal compagno Mundungus Fletcher e ucciso da Voldemort. \u00c8 interpretato da Brendan Gleeson e doppiato in italiano da Paolo Buglioni.\nMundungus Fletcher.\nMundungus Fletcher \u00e8 un piccolo truffatore e ricettatore che collabora con l'Ordine della Fenice per via di un debito di riconoscenza che ha verso Silente. Si rende utile con la ricerca di informazioni, tuttavia dimostra anche una grande inaffidabilit\u00e0, come quando trascura di sorvegliare Harry nell\"Ordine della Fenice\", facendo s\u00ec che il ragazzo venga attaccato dai Dissennatori, o quando nei \"Doni della Morte\", durante il trasferimento di Harry da Privet Drive, si spaventa all'arrivo di Voldemort e abbandona il compagno Alastor Moody alla morte. Quando Harry apprende da Kreacher che Mundungus ha rubato tra le altre cose anche il medaglione di Serpeverde da Grimmauld Place, incarica Kreacher di scovarlo e portarlo da lui; interrogato da Harry, Mundungus confessa che il medaglione gli \u00e8 stato a sua volta sottratto da Dolores Umbridge. \u00c8 interpretato da Andy Linden e doppiato in italiano da Renzo Stacchi.\nElphias Doge.\nElphias Doge \u00e8 un vecchio compagno di scuola e amico di Albus Silente. In qualit\u00e0 di membro dell'Ordine della Fenice nell\"Ordine della Fenice\" scorta Harry a Grimmauld Place. Nei \"Doni della Morte\" scrive un necrologio per Silente sulla \"Gazzetta del Profeta\" in netto contrasto con la biografia scritta da Rita Skeeter. Compare inoltre al matrimonio di Bill Weasley e Fleur Delacour, dove Harry gli fa domande sul defunto preside. \u00c8 interpretato da Peter Cartwright nell\"Ordine della Fenice\" e da David Ryall nei \"Doni della Morte - Parte 1\", e doppiato in italiano da Dante Biagioni.\nFrank e Alice Paciock.\nFrank e Alice Paciock (Frank e Alice Longbottom) sono i genitori di Neville. Sono stati due grandi maghi e Auror che facevano parte del primo Ordine della Fenice. Un anno dopo la nascita del loro figlio, i due furono individuati da un gruppo di seguaci di Voldemort, Bellatrix Lestrange, suo marito Rodolphus, suo cognato Rabastan e Barty Crouch Jr., e torturati fino alla pazzia con la maledizione Cruciatus. Da allora sono ricoverati in modo permanente all'ospedale San Mungo, dove Neville e la nonna Augusta si recano regolarmente a trovarli.\nDedalus Lux.\nDedalus Lux (Dedalus Diggle) \u00e8 un membro dell'Ordine che appare nel primo, nel quinto e nel settimo libro della saga. Viene descritto come un mago eccentrico e facilmente eccitabile, che indossa sempre un cappello a cilindro. Fa parte del gruppo che trasferisce Harry da Privet Drive a Grimmauld Place ed \u00e8 incaricato, nel settimo libro, di proteggere la famiglia Dursley insieme a Hestia Jones.\nAntagonisti.\nLord Voldemort.\nLord Voldemort \u00e8 uno dei pi\u00f9 potenti maghi oscuri di tutti i tempi e l'antagonista principale della serie. Il suo vero nome \u00e8 Tom Orvoloson Riddle, che cambi\u00f2 per via del disprezzo che nutriva nei confronti del padre babbano e per assumere un appellativo che la gente avrebbe temuto e rispettato, fino ad arrivare ad aver paura di pronunciarlo. Vent'anni prima dell'inizio della storia, diede inizio a un regno di terrore, supportato dai fedeli Mangiamorte e da quegli strati della popolazione magica che aderirono ai suoi propositi totalitari e si fecero influenzare dalle sue idee sulla purezza di sangue e sulla superiorit\u00e0 di maghi e streghe sui babbani. Nella sua sete di potere e immortalit\u00e0, Voldemort framment\u00f2 la sua anima in sette Horcrux, che gli permisero di sopravvivere quando l'incantesimo Avada Kedavra rimbalz\u00f2 contro il neonato Harry Potter e lo lasci\u00f2 privo di forze. Dopo una serie di tentativi infruttuosi, nel \"Calice di fuoco\" Voldemort riacquista nuovamente il suo corpo e minaccia di prendere nuovamente il controllo del mondo magico.\nMangiamorte.\nI Mangiamorte sono dei maghi oscuri al servizio di Voldemort, che come lui professano la supremazia dei maghi sui babbani e l'importanza della purezza di sangue ed eliminano chi si oppone ai loro piani di conquista. Tutti i Mangiamorte presentano sul braccio sinistro un simbolo raffigurante un teschio dalla cui bocca esce un serpente, detto Marchio Nero.\nBellatrix Lestrange.\nBellatrix Lestrange, nata Bellatrix Black, \u00e8 la cugina di Sirius Black, la sorella maggiore di Andromeda Tonks e Narcissa Malfoy, e la moglie di Rodolphus Lestrange. Figura tra i Mangiamorte pi\u00f9 forti e fedeli, con una lealt\u00e0 verso Voldemort al limite dell'ossessione; \u00e8 inoltre arrogante, cinica, spietata e crede fermamente alla purezza di sangue. Catturata e processata per aver torturato fino alla pazzia Frank e Alice Paciock assieme al marito e a Barty Crouch Jr., viene rinchiusa ad Azkaban, da dove fugge durante un'evasione di massa. Riunitasi a Voldemort nell\"Ordine della Fenice\", partecipa alla battaglia al Ministero dove uccide Sirius Black. Nel \"Principe mezzosangue\" fa da garante al Voto Infrangibile stretto da Severus Piton e Narcissa. Nei \"Doni della Morte\" tortura Hermione, prigioniera a Villa Malfoy, ritenendo che lei, Harry e Ron si siano introdotti nella sua camera blindata alla Gringott, dove tiene custodite la coppa di Tassorosso e la spada di Grifondoro affidatele da Voldemort. Durante la fuga dei ragazzi dalla villa colpisce e uccide Dobby, giunto in loro soccorso. Partecipa infine alla battaglia di Hogwarts, dove uccide Ninfadora Tonks per poi essere uccisa da Molly Weasley. \u00c8 interpretata da Helena Bonham Carter e doppiata in italiano da Laura Boccanera.\nRodolphus Lestrange.\nRodolphus Lestrange \u00e8 un Mangiamorte ricco e arrogante e il marito di Bellatrix Lestrange. Insieme al fratello Rabastan, alla moglie Bellatrix e a Barty Crouch Jr. viene imprigionato ad Azkaban per aver torturato fino alla pazzia Frank e Alice Paciock. Nell\"Ordine della Fenice\" fugge dal carcere in un'evasione di massa e partecipa alla battaglia dell'Ufficio Misteri, al termine della quale \u00e8 nuovamente imprigionato. Nei \"Doni della Morte\" evade con il ritorno al potere di Voldemort e prende parte alla battaglia di Hogwarts.\nPeter Minus.\nPeter Minus (Peter Pettigrew) \u00e8 uno dei Malandrini insieme a James Potter, Sirius Black e Remus Lupin. Durante il suo periodo da studente a Hogwarts divenne un Animagus con la capacit\u00e0 di trasformarsi in topo e per questo soprannominato \"Codaliscia\". Era il custode segreto dell'Incanto Fidelius che proteggeva la casa dei Potter, ma li trad\u00ec consegnandoli a Voldemort. Sirius, in preda all'ira, si mise sulle sue tracce per ucciderlo, ma Minus caus\u00f2 un'esplosione che uccise alcuni babbani, finse la sua morte e si diede alla fuga, facendo ricadere la colpa del tradimento ai Potter e della sua uccisione su Sirius, il quale venne ingiustamente imprigionato ad Azkaban. Minus visse per dodici anni in forma di topo, Crosta, cio\u00e8 l'animale domestico dei Weasley, il che fu affidato per ultimo a Ron. Nel \"Prigioniero di Azkaban\" Sirius e Lupin gli fanno confessare i suoi crimini, ma prima che possano giustiziarlo Harry si frappone e Minus riesce a fuggire e a ricongiungersi al suo signore Voldemort. Nel \"Calice di fuoco\" uccide Cedric Diggory per ordine di Voldemort, e lo aiuta a riottenere il proprio corpo, sacrificando la sua mano destra, che viene rimpiazzata da Voldemort con una d'argento. Nei \"Doni della Morte\" Minus ha la possibilit\u00e0 di uccidere Harry tenuto prigioniero a Villa Malfoy, ma esita a causa del debito di riconoscenza che ha verso il ragazzo e viene pertanto strangolato dalla sua stessa mano d'argento. Nel film invece viene colpito alle spalle e tramortito da Dobby. \u00c8 interpretato da Timothy Spall da adulto e da Charles Hughes da giovane, e doppiato in italiano da Roberto Stocchi.\nBarty Crouch Jr..\nBarty Crouch Jr. \u00e8 il figlio di Barty Crouch Sr. e uno dei Mangiamorte pi\u00f9 fedeli, dotati e spietati. Per aver torturato i coniugi Paciock fino alla pazzia tramite la maledizione Cruciatus venne condannato all'ergastolo ad Azkaban dal padre, al tempo a capo del Dipartimento di Applicazione delle Leggi Magiche del Ministero della Magia; su richiesta della moglie morente, tuttavia, Crouch accett\u00f2 di scambiare la donna e il figlio tramite la Pozione Polisucco e permise a quest'ultimo di vivere in libert\u00e0 sotto l'effetto della maledizione Imperius, nascosto da un mantello dell'invisibilit\u00e0 e sorvegliato costantemente dall'elfa Winky. Aiutato da Voldemort e da Peter Minus, tuttavia, Barty riusc\u00ec a liberarsi e a porre il padre sotto l'influsso della maledizione Imperius; successivamente riesce a catturare l'ex Auror Alastor Moody e, impersonandolo tramite la Pozione Polisucco, ne assume il ruolo come insegnante di Difesa contro le Arti Oscure a Hogwarts nel \"Calice di fuoco\". \u00c8 Barty a iscrivere e a far s\u00ec che Harry vinca il Torneo Tremaghi, cos\u00ec che Voldemort possa tornare in vita tramite il sangue del ragazzo. Tenta infine di assassinare Harry, ma \u00e8 scoperto da Silente, Piton e McGranitt, arrestato e condannato da Cornelius Caramell al bacio del Dissennatore, venendo privato per sempre dell'anima. \u00c8 interpretato da David Tennant e doppiato in italiano da Riccardo Niseem Onorato.\nWalden Macnair.\nWalden Macnair \u00e8 un Mangiamorte impiegato come boia dall'Ufficio Regolazione e Controllo delle Creature Magiche. Nel \"Prigioniero di Azkaban\" viene incaricato di giustiziare l'ippogrifo Fierobecco, ma la creatura fugge grazie all'aiuto di Harry e Hermione. Nell\"Ordine della Fenice\" \u00e8 inviato in missione per convincere i giganti a schierarsi con Voldemort e partecipa alla battaglia nel Dipartimento dei Misteri, in seguito alla quale \u00e8 catturato e imprigionato ad Azkaban. Tornato in libert\u00e0, nei \"Doni della Morte\" prende parte alla battaglia di Hogwarts, in cui \u00e8 sconfitto da Rubeus Hagrid. \u00c8 interpretato da Peter Best nel \"Prigioniero di Azkaban\" e \"L'Ordine della Fenice\" e da Ashley Artus nel \"Calice di fuoco\".\nAntonin Dolohov.\nAntonin Dolohov \u00e8 uno dei Mangiamorte pi\u00f9 forti e fedeli. Viene condannato e imprigionato ad Azkaban per l'omicidio di Gideon e Fabian Prewett, fratelli di Molly Weasley, ma fugge nell'evasione di massa dell\"Ordine della Fenice\" e partecipa alla battaglia al Dipartimento dei Misteri. \u00c8 poi arrestato al termine dei combattimenti e rispedito ad Azkaban, da cui fugge nuovamente un anno pi\u00f9 tardi. Nei \"Doni della Morte\", assieme a Rowle, attacca Harry, Ron e Hermione in un pub di Londra, ma non riesce a catturarli. Nella battaglia di Hogwarts uccide Remus Lupin e viene infine sconfitto da Filius Vitious. \u00c8 interpretato da Arben Bajraktaraj.\nAugustus Rookwood.\nAugustus Rookwood \u00e8 un Mangiamorte che lavorava come spia di Voldemort all'Ufficio Misteri del Ministero della Magia. Il suo doppio gioco venne scoperto grazie alla testimonianza di Igor Karkaroff. Nell\"Ordine della Fenice\" evade da Azkaban e partecipa alla battaglia all'Ufficio Misteri. Nuovamente catturato ed evaso, nei \"Doni della Morte\" prende parte alla battaglia di Hogwarts, nella quale uccide Fred Weasley ed \u00e8 infine sconfitto da Aberforth Silente.\nFenrir Greyback.\nFenrir Greyback \u00e8 un lupo mannaro schierato con Voldemort e i Mangiamorte. \u00c8 considerato il lupo mannaro pi\u00f9 feroce d'Inghilterra, per la sua voglia di contaminare e trasformare in licantropi quanti pi\u00f9 umani possibili e per la sua perversa bramosia di attaccare i pi\u00f9 piccoli. A causa di questa sua mania di infettare chiunque, Fenrir \u00e8 spesso utilizzato dai Mangiamorte come minaccia per coloro che si rifiutano di collaborare. Tra i numerosi umani che ha infettato figura anche Remus Lupin. Nel \"Principe mezzosangue\" Fenrir \u00e8 tra i Mangiamorte che si introducono a Hogwarts per uccidere Silente, e durante gli scontri successivi sfigura al volto Bill Weasley. Nei \"Doni della Morte\" cattura Harry e i suoi compagni e li porta alla residenza dei Malfoy; in seguito partecipa alla battaglia di Hogwarts, dove viene sconfitto da Ron e Neville. \u00c8 interpretato da Dave Legeno.\nCorban Yaxley.\nCorban Yaxley \u00e8 un Mangiamorte che lavora al Ministero della Magia e agisce come spia per Voldemort. Nel \"Principe mezzosangue\" partecipa alla battaglia della Torre di Astronomia. \u00c8 lui a imporre la maledizione Imperius su Pius O'Tusoe, permettendo a Voldemort e ai Mangiamorte di prendere il controllo del Ministero. Nei \"Doni della Morte\" \u00e8 a capo dell'Ufficio dell'Applicazione della Magia quando Harry, Ron e Hermione si intrufolano nel Ministero; scopertili, Yaxley fa in tempo ad afferrare la spalla di Ron mentre questi si stanno smaterializzando, raggiungendo Grimmauld Place e rendendolo accessibile ai Mangiamorte. Nella battaglia di Hogwarts \u00e8 sconfitto da George Weasley, Lee Jordan e Minerva McGranitt. \u00c8 interpretato da Peter Mullan e doppiato in italiano da Massimo Corvo.\nRegulus Arcturus Black.\nRegulus Arcturus Black \u00e8 il fratello minore di Sirius Black. Aderisce alle convinzioni della famiglia Black sulla superiorit\u00e0 dei maghi purosangue e inizialmente diventa un Mangiamorte, ma in seguito, inorridito dai metodi utilizzati da Voldemort, se ne allontana. Con l'aiuto del suo elfo domestico Kreacher, sottrae l'Horcrux racchiuso nel medaglione di Serpeverde, sostituendolo con un falso in cui inserisce un messaggio di sfida per Voldemort firmato R.A.B. Regulus perisce nella missione, ordinando per\u00f2 a Kreacher di mettersi in salvo e di distruggere il medaglione.\nAlecto e Amycus Carrow.\nAlecto e Amycus Carrow sono due fratelli Mangiamorte. Nei \"Doni della Morte\" vengono nominati da Voldemort professori rispettivamente di Babbanologia, per rimpiazzare Charity Burbage uccisa da Voldemort stesso, e di Difesa contro le Arti Oscure a Hogwarts. La prima trasmette agli alunni che i babbani sono violenti e odiosi e che hanno costretto i maghi a darsi alla clandestinit\u00e0, mentre Amycus insegna Arti Oscure e non Difesa contro di esse, torturando ad esempio gli studenti in punizione. Alecto tenta di impedire a Harry di ritrovare l'ultimo Horcrux, il diadema di Corvonero, ma \u00e8 sconfitta da Luna Lovegood. Dopo averla rinvenuta priva di sensi, Amycus minaccia di torturare gli studenti per scoprire chi l'ha colpita, arrivando a sputare in faccia alla professoressa McGranitt che si era opposta; per questo gesto viene colpito da Harry con la maledizione Cruciatus, perdendo i sensi. Al termine della battaglia vengono processati e rinchiusi ad Azkaban. Sono interpretati rispettivamente da Suzie Toase e Ralph Ineson.\nAltri.\nBeauxbatons.\nOlympe Maxime.\nMadame Olympe Maxime \u00e8 la preside di Beauxbatons e uno dei giudici del Torneo Tremaghi nel \"Calice di fuoco\". \u00c8 una mezzogigante, e ci\u00f2 \u00e8 dimostrato dalla sua grande altezza, anche se lei nega e cerca di far passare inosservata la sua natura, affermando che ha soltanto le \"ossa grandi\" e facendo di tutto per non ricalcare gli stereotipi a cui sono associati i giganti e coloro che hanno sangue di gigante: cura molto il proprio aspetto, veste molto elegante ed \u00e8 un'ottima ballerina. \u00c8 descritta come una bella donna dai capelli nerissimi raccolti in uno chignon, profondi occhi scuri, la carnagione olivastra e il naso aquilino.\nNell\"Ordine della Fenice\" viene inviata in missione insieme a Rubeus Hagrid dai giganti per convincerli a schierarsi contro Voldemort, tuttavia i due non riescono nell'impresa. \u00c8 interpretata da Frances de la Tour e doppiata in italiano da Anne Marie Sanchez.\nFleur Delacour.\nFleur Delacour \u00e8 una studentessa di Beauxbatons. La sua grande bellezza deriva dal sangue veela di sua nonna, e a causa di ci\u00f2 molti ragazzi sono attratti da lei, sebbene lei mantenga un atteggiamento freddo e altezzoso. Ha lunghi capelli argentei, grandi occhi blu e un fisico alto e flessuoso. Viene scelta per rappresentare la sua scuola al Torneo Tremaghi nel \"Calice di fuoco\". Nella seconda prova Fleur deve salvare la sua sorellina Gabrielle dal lago di Hogwarts, ma fallisce e Gabrielle viene infine liberata da Harry, facendo s\u00ec che Fleur si comporti in modo pi\u00f9 aperto e amichevole. Al termine del torneo intraprende un lavoro part-time alla Gringott per migliorare il suo inglese; qui conosce Bill Weasley e se ne innamora ricambiata. Nel \"Principe mezzosangue\" Fleur e Bill hanno in programma di sposarsi, sebbene l'atteggiamento della ragazza indisponga Ginny e la signora Weasley, oltre che Hermione. Quando per\u00f2 Fleur accetta di sposare Bill anche dopo che questi viene sfigurato da Fenrir Greyback, affermando di essere abbastanza bella per entrambi e che le cicatrici sono un segno di coraggio del suo futuro marito, la tensione tra lei e la signora Weasley si allenta. Il matrimonio si celebra nei \"Doni della Morte\" alla Tana e in seguito Fleur partecipa alla battaglia di Hogwarts insieme al marito. Con Bill avr\u00e0 tre figli: Victoire, Louis e Dominique. \u00c8 interpretata da Cl\u00e9mence Po\u00e9sy e doppiata in italiano da S\u00e9gol\u00e8ne Thomas.\nDurmstrang.\nIgor Karkaroff.\nIgor Karkaroff \u00e8 il preside di Durmstrang, una delle scuole che partecipa al Torneo Tremaghi nel \"Calice di fuoco\". La sua voglia di vincere la competizione a ogni costo lo porta a mostrare chiari favoritismi per il suo rappresentante Viktor Krum e a tentare di barare con ogni mezzo. In passato era un Mangiamorte, ma si salv\u00f2 dalla condanna rivelando i nomi di molti suoi compagni e facendoli rinchiudere ad Azkaban. Terrorizzato dall'essere punito per il suo tradimento dopo il ritorno di Voldemort, si d\u00e0 alla fuga, ma due anni dopo nel \"Principe mezzosague\" si viene a sapere che \u00e8 stato ritrovato morto in una baracca del Nord Europa, ucciso dai Mangiamorte. \u00c8 interpretato da Predrag Bjelac e doppiato in italiano da Greg Snegoff.\nViktor Krum.\nViktor Krum \u00e8 il giovane e prodigioso cercatore della nazionale bulgara di Quidditch. Nel \"Calice di fuoco\" viene scelto come rappresentante della scuola di Durmstrang per partecipare al Torneo Tremaghi. Durante l'anno si frequenta con Hermione; la loro storia termina alla fine del torneo perch\u00e9 Viktor deve tornare in Bulgaria, ma due rimangono comunque buoni amici di penna; a causa di ci\u00f2 subisce la gelosia di Ron, con cui si riappacifica alla fine dell'anno, arrivando a firmargli un autografo. Dopo aver appurato che non ci fosse niente tra Hermione e Harry, stringe amicizia anche con quest'ultimo, complimentandosi con lui per le sue abilit\u00e0 di volo. Durante la prova finale viene posto da Barty Crouch Jr. sotto l'influsso della maledizione Imperius e costretto ad attaccare Cedric Diggory per spianare la strada alla vittoria di Harry. Nei \"Doni della Morte\" Krum viene invitato al matrimonio di Bill Weasley e Fleur Delacour. Viene descritto come un ragazzo robusto, dalla postura ingobbita, capelli e occhi scuri, e un gran naso a becco. Caratterialmente appare scontroso e imbronciato, ma in realt\u00e0 dimostra di essere una persona piuttosto aperta e amichevole, specie con Hermione e Harry. \u00c8 interpretato da Stanislav Janevski.\nElfi domestici.\nDobby.\nDobby \u00e8 l'elfo domestico della famiglia Malfoy. Essendo venuto a conoscenza del piano di Lucius Malfoy per liberare il Basilisco, nella \"Camera dei segreti\" tenta in tutti i modi di dissuadere Harry dal tornare a Hogwarts, dal momento che nutre una vera e propria venerazione per il ragazzo. A differenza dei suoi simili Dobby ama la libert\u00e0, e per questo si mostra felice quando grazie a uno stratagemma Harry lo libera. Nel \"Calice di fuoco\" ottiene un impiego stipendiato a Hogwarts insieme agli altri elfi e procura a Harry l'Algabranchia per la seconda prova del Torneo Tremaghi. Si rende molto utile a Harry, come quando nell\"Ordine della Fenice\" spiega al ragazzo come trovare la Stanza delle Necessit\u00e0 o nel \"Principe mezzosangue\", su sua richiesta, pedina Draco Malfoy. Informato da Aberforth Silente che il suo eroe \u00e8 in pericolo, nei \"Doni della Morte\" Dobby libera Harry, Ron, Hermione, Luna Lovegood, Olivander, Dean Thomas e Unci-Unci dalle segrete di Villa Malfoy, ma mentre si sta smaterializzando viene ferito mortalmente da Bellatrix Lestrange con una pugnalata e seppellito presso Villa Conchiglia, con Harry che, come tributo all'aiuto che l'elfo gli ha dato negli anni, decide di scavarne la tomba a mano, senza usare la magia. \u00c8 doppiato da Toby Jones e in italiano da Nanni Baldini.\nWinky.\nWinky \u00e8 l'elfa domestica di Barty Crouch. Appare per la prima volta nel \"Calice di fuoco\" alla coppa del mondo di quidditch, dove fa finta di tenere il posto al suo padrone per permettere a Barty Crouch Jr. di assistervi. Spaventata dall'apparizione dei Mangiamorte al termine del torneo, scappa nei boschi, perdendo cos\u00ec di vista il giovane, che riesce a scagliare il Marchio Nero con la bacchetta rubata a Harry. Crouch, irritato dal fatto che l'elfa ha disobbedito ai suoi ordini facendo quasi scappare il figlio, la licenzia, nonostante le suppliche di quest'ultima. Winky quindi si trasferisce a Hogwarts insieme a Dobby, dove il preside Albus Silente li accoglie. L'elfa, tuttavia, ancora provata dal licenziamento, affoga le sue pene nell'alcool, costringendo Dobby a prendersi costantemente cura di lei.\nKreacher.\nKreacher \u00e8 l'elfo domestico della famiglia Black, che ha servito per generazioni fino a quando non venne ereditato insieme a Grimmauld Place da Sirius Black. Viene trattato con durezza da Sirius, per il quale Kreacher rappresenta un legame con la famiglia che tanto odia; Kreacher, dal canto suo, detesta Sirius e lo insulta continuamente dietro le spalle. A causa di un ordine ambiguo di Sirius, nell\"Ordine della Fenice\" Kreacher si rifugia da Narcissa Malfoy e tradisce il suo padrone innescando gli eventi che lo conducono alla morte. Nel \"Principe mezzosangue\" Kreacher viene lasciato in eredit\u00e0 a Harry, che gli ordina di lavorare a Hogwarts insieme agli altri elfi e gli affida la missione di pedinare Draco Malfoy insieme a Dobby. Nei \"Doni della Morte\" Harry scopre che Kreacher aveva accompagnato il suo padrone Regulus Black nella missione per recuperare l'Horcrux del medaglione di Serpeverde, ma che non era poi riuscito a distruggere l'artefatto che venne trafugato da Mundungus Fletcher. Diventato pi\u00f9 servizievole, accudisce Harry, Ron e Hermione durante il loro soggiorno a Grimmauld Place e in seguito guida gli elfi domestici nella battaglia di Hogwarts contro i Mangiamorte. \u00c8 doppiato da Timothy Bateson e in italiano da Oreste Rizzini nell\"Ordine della Fenice\" e da Simon McBurney e in italiano da Franco Zucca nei \"Doni della Morte - Parte 1\".\nCreature.\nEdvige.\nEdvige (Edwig) \u00e8 la civetta delle nevi di Harry. Svolge il compito di gufo postino, recapitando lettere e pacchi da e per Harry; possiede un senso dell'orientamento e una resistenza elevati (come tutti i pennuti che trasportano la corrispondenza nella serie), trovando da sola Sirius Black mentre questi era fuggitivo e recapitando un pacco dalla Francia da parte di Hermione. Molto affezionata al padrone, \u00e8 tuttavia molto orgogliosa e si offende facilmente. Viene uccisa da Bellatrix Lestrange durante il trasferimento di Harry nei \"Doni della Morte\".\nFanny.\nFanny (Fawkes) \u00e8 la fenice di Albus Silente. Dalla sua coda provengono le piume che costituiscono i nuclei delle bacchette di Harry e Voldemort, creando cos\u00ec un anomalo legame tra le due. Giunge in soccorso di Harry nella camera dei segreti, consegnandogli il Cappello parlante contenente la spada di Godric Grifondoro e salva il ragazzo dal veleno del Basilisco con le sue lacrime dal forte potere guaritivo. Nell\"Ordine della Fenice\" prima viene utilizzata da Silente come mezzo di fuga da Hogwarts, per scampare all\u2019arresto ordinato da Cornelius Caramell e poi aiuta nuovamente Silente nello scontro con Voldemort al Ministero della Magia. Alla morte del suo padrone, dopo aver intonato un lamento funebre, scompare per sempre.\nAragog.\nAragog \u00e8 un enorme ragno appartenente alla specie delle Acromantule. In passato era l'animale domestico di Rubeus Hagrid, ma venne accusato ingiustamente da Tom Riddle di essere il mostro della camera dei segreti e fu quindi cacciato dal castello e Hagrid espulso. Si stabil\u00ec nella Foresta Proibita, dove mise al mondo svariati altri ragni giganti; nonostante questi si nutrano di carne umana, Aragog impose loro di non attaccare Hagrid. Harry e Ron lo incontrano nella \"Camera dei segreti\", in cui aiuta loro a capire la natura del mostro della camera e dove si trova l'ingresso, ma in seguito li fa attaccare dalla sua progenie. Muore nel \"Principe mezzosangue\" e viene seppellito accanto alla casa di Hagrid. Al funerale partecipa anche Horace Lumacorno per ricavare del prezioso veleno dalle zanne della creature da rivendere sul mercato nero; in quest'occasione Harry riesce inoltre a estrarre il ricordo degli Horcrux dal professore. \u00c8 doppiato da Julian Glover e in italiano da Renato Mori.\nFierobecco.\nFierobecco (Buckbeak) \u00e8 un ippogrifo allevato da Hagrid. Viene condannato a morte nel \"Prigioniero di Azkaban\", poich\u00e9 aveva aggredito Draco Malfoy quando questi lo aveva provocato, ma viene fatto fuggire da Harry e Hermione assieme a Sirius Black. Da quel momento Fierobecco inizier\u00e0 a vivere assieme al padrino di Harry, per poi essere riportato da Hagrid dopo la morte di questi e rinominato Alisecco (Witherwings).\nGrop.\nGrop (Grawp) \u00e8 un gigante fratellastro di Hagrid, essendo nato dall'unione della gigantessa Fridwulfa, madre di Hagrid, e di un altro gigante. Hagrid lo incontra nell\"Ordine della Fenice\" durante la sua missione presso i giganti per conto di Silente. Essendo un gigante di taglia relativamente ridotta, in quanto \u00e8 alto poco meno di cinque metri mentre i giganti normalmente sono alti almeno sette metri, \u00e8 oggetto di angherie da parte dei suoi simili; per questo Hagrid decide di portarlo a Hogwarts e nasconderlo nella Foresta Proibita, tentando anche di educarlo e di insegnargli a parlare, con scarsi risultati. Durante la battaglia di Hogwarts affronta i giganti di Voldemort. \u00c8 doppiato da Tony Maudsley.\nNagini.\nNagini \u00e8 la serpentessa di Lord Voldemort, il quale \u00e8 in grado di comunicare con lei in serpentese o di possederla per brevi periodi. \u00c8 l'unico Horcrux creato da Voldemort dopo la sua caduta, con l'assassinio di Bertha Jorkins; egli \u00e8 particolarmente attaccato a lei perch\u00e9 il suo veleno gli ha permesso di rimanere in vita prima di acquisire nuovamente il suo corpo; anche se Voldemort, essendo un Rettilofono, pu\u00f2 dialogare con qualsiasi serpente controllandolo, il suo ascendente e il suo controllo su Nagini sono particolarmente forti. Nagini viene impiegata da Voldemort come strumento per uccidere i suoi oppositori, attaccando in particolare Arthur Weasley nell\"Ordine della Fenice\" e Bathilda Bath e Severus Piton nei \"Doni della Morte\". Viene decapitata da Neville Paciock con la spada di Grifondoro durante la battaglia di Hogwarts. Nella serie \"Animali fantastici\" viene rivelato che Nagini era in origine una Maledictus, ossia una strega in grado di trasformarsi in serpente e condannata poi a rimanere per sempre in quelle vesti. \u00c8 interpretata da Claudia Kim e doppiata in italiano da Erica Necci in \"Animali fantastici\".\nVari.\nGarrick Olivander.\nGarrick Olivander (Garrick Ollivander) \u00e8 uno dei fabbricanti di bacchette magiche pi\u00f9 rinomati del mondo, che gestisce un negozio a Diagon Alley. Ha una memoria prodigiosa e ricorda perfettamente le caratteristiche di tutte le bacchette che ha venduto, incluse quelle di Harry e di Tom Riddle. Nel \"Principe mezzosangue\" e \"I Doni della Morte\" si scopre che \u00e8 stato rapito da Voldemort per farsi indicare come risolvere il problema delle bacchette gemelle e per ottenere informazioni sulla leggendaria Bacchetta di Sambuco. Viene liberato dalla sua prigionia da Dobby e durante la sua convalescenza a Villa Conchiglia fornisce a Harry informazioni sulla Bacchetta di Sambuco e sul funzionamento delle bacchette magiche. \u00c8 interpretato da John Hurt e doppiato in italiano da Giorgio Lopez.\nStan Picchetto.\nStan Picchetto (Stan Shunpike nell'originale e Stan Tiracorto nelle nuove traduzioni) \u00e8 il bigliettaio del Nottetempo, la corriera magica per maghi e streghe. Compare per la prima volta nel \"Prigioniero di Azkaban\", quando Harry \u00e8 costretto a fuggire da Privet Drive per aver gonfiato Marge Dursley. Nel \"Principe mezzosangue\" viene imprigionato con l'accusa di essere un Mangiamorte, anche se Silente e Harry sono convinti della sua innocenza e cercano di farlo scagionare. Nei \"Doni della Morte\" Stan \u00e8 tra i Mangiamorte che attaccano Harry durante il tragitto da Privet Drive alla Tana, sebbene Harry ritenga che abbia agito sotto l'influenza della maledizione Imperius. \u00c8 interpretato da Lee Ingleby e doppiato in italiano da Simone Crisari.\nRita Skeeter.\nRita Skeeter \u00e8 una giornalista inviata della \"Gazzetta del Profeta\" perennemente a caccia di articoli sensazionalistici, che non esita a distorcere o riportare in modo parziale le notizie. La sua attivit\u00e0 \u00e8 facilitata dal fatto che \u00e8 una Animagus non registrata, capace di trasformarsi in uno scarabeo per origliare di nascosto le conversazioni private dei suoi soggetti. Nel \"Calice di fuoco\" viene inviata al Torneo Tremaghi e nel corso dell'anno scrive alcuni articoli diffamatori nei confronti di Harry, Hermione e Rubeus Hagrid, fino a quando Hermione non scopre il suo segreto, la cattura mentre \u00e8 in forma di scarabeo e la costringe a porre fine a questa attivit\u00e0. Sotto minaccia di denunciarla al Ministero, nell\"Ordine della Fenice\", Hermione ottiene che Rita intervisti Harry sul ritorno di Voldemort, articolo che viene poi pubblicato sul \"Cavillo\". Nei \"Doni della Morte\" pubblica \"Vita e menzogne di Albus Silente\", la sua biografia del deceduto preside che mette a nudo alcuni risvolti del suo passato e della sua vita privata. \u00c8 interpretata da Miranda Richardson e doppiata in italiano da Alessandra Korompay.\nXenophilius Lovegood.\nXenophilius Lovegood \u00e8 il padre di Luna Lovegood e il direttore del \"Cavillo\", giornale che riflette la sua passione per argomenti eccentrici e notizie improbabili. Dalle colonne del suo giornale nell\"Ordine della Fenice\" \u00e8 tra i pochi a sostenere Harry e la verit\u00e0 sul ritorno di Voldemort che il Ministero vorrebbe invece insabbiare. Nei \"Doni della Morte\" Harry, Ron e Hermione si recano da Xenophilius nella loro caccia agli Horcrux, il quale rivela loro la storia e il segreto dei Doni della Morte. In seguito cerca di consegnare i tre ai Mangiamorte in cambio della liberazione della figlia Luna, che avevano rapito, ma Harry e compagni riescono a fuggire e apprendono poi che Xenophilius \u00e8 stato rinchiuso ad Azkaban; dopo la morte di Voldemort viene liberato assieme agli altri innocenti l\u00ec rinchiusi. \u00c8 interpretato da Rhys Ifans e doppiato in italiano da Gianluca Tusco.\nBathilda Bath.\nBathilda Bath (Bathilda Bagshot) \u00e8 un'illustre studiosa di storia e autrice del libro \"Storia della magia\", nonch\u00e9 prozia di Gellert Grindelwald. Vive nel villaggio di Godric's Hollow ed \u00e8 un'amica di lunga data dei Potter e dei Silente; per questo funge da fonte d'informazione per il romanzo \"Vita e menzogne di Albus Silente\" di Rita Skeeter, alla quale rivela numerosi retroscena sul passato di Silente sotto l'effetto del Veritaserum. Nei \"Doni della Morte\", Harry e Hermione si recano a farle visita per chiederle informazioni, ignari del fatto che Bath sia nel frattempo deceduta e il suo corpo utilizzato come travestimento per il serpente di Voldemort Nagini. \u00c8 interpretata da Hazel Douglas.\nUnci-Unci.\nUnci-Unci (Griphook) \u00e8 un folletto che lavora alla Gringott. Nella \"Pietra filosofale\" accompagna Harry e Rubeus Hagrid alle camere di sicurezza a prelevare del denaro e la pietra filosofale. Nei \"Doni della Morte\" \u00e8 anche lui imprigionato a Villa Malfoy, da dove viene salvato da Dobby. Harry, Ron e Hermione gli chiedono aiuto per penetrare nella Gringott e sottrarre l'Horcrux della coppa di Tassorosso dalla camera di sicurezza di Bellatrix Lestrange in cambio della spada di Grifondoro. Una volta nei sotterranei della banca, per\u00f2, Unci-Unci li tradisce, d\u00e0 l'allarme e scappa con la spada. Nel film viene poi ucciso da Voldemort. \u00c8 interpretato da Verne Troyer nella \"Pietra filosofale\" e da Warwick Davis nei \"Doni della Morte - Parte 1\" e \"Parte 2\", e doppiato in italiano da Mario Scaletta.\nAugusta Paciock.\nAugusta Paciock (Augusta Longbottom) \u00e8 la nonna paterna di Neville. Ha cresciuto il nipote da sola dopo che i genitori di Neville furono torturati fino alla pazzia dai Mangiamorte. A causa del suo carattere inflessibile, severo e perfezionista, Neville, pur volendole bene, ne ha molta soggezione. Nonostante le apparenze da gracile vecchietta, \u00e8 molto versata nelle arti magiche e un avversario temibile: nei \"Doni della Morte\" sconfigge l'Auror Dawlish, che era giunto a casa sua per arrestarla, e in seguito prende parte alla battaglia di Hogwarts.\nArabella Figg.\nArabella Figg \u00e8 una vicina di casa dei Dursley con la passione per i gatti, che si prende cura di Harry quando i suoi zii sono impegnati. In seguito si rivela essere una Magan\u00f2 nonch\u00e9 membro dell'Ordine della Fenice incaricata di vegliare su Harry. Partecipa all'udienza disciplinare al Ministero e la sua testimonianza si rivela determinante nello scagionare Harry. \u00c8 interpretata da Kathryn Hunter e doppiata in italiano da Graziella Polesinanti.\nMadama Rosmerta.\nMadama Rosmerta \u00e8 la proprietaria e barista del pub I Tre Manici di Scopa a Hogsmeade. Viene descritta come una donna nel fiore degli anni, avvenente e buona. Nel \"Principe mezzosangue\" cade vittima della maledizione Imperius di Draco Malfoy e, sotto la sua influenza, consegna a Katie Bell una collana maledetta destinata a Silente e confeziona una bottiglia di idromele avvelenato per Horace Lumacorno, che intendeva regalarlo sempre a Silente. \u00c8 interpretata da Julie Christie e doppiata in italiano da Ludovica Modugno."}
{"id": "2773563", "revid": "106908", "url": "https://it.wikipedia.org/wiki?curid=2773563", "title": "Lega Nazionale B 2008-2009 (calcio femminile)", "text": "La Lega Nazionale B 2008-2009, campionato svizzero femminile di seconda serie, si concluse con la promozione di Rapperswil-Jona e Staad.\nClassifica finale.\nLegenda:\nNote:"}
{"id": "2773568", "revid": "1305772", "url": "https://it.wikipedia.org/wiki?curid=2773568", "title": "Carlo Del Teglio", "text": "Biografia.\nNasce a Premana in Alta Valsassina da Antonio Codega (cognome che il poeta cambier\u00e0 in \"Del Teglio\" nel 1952) e da Giulia Gianola.\nTerminate le scuole elementari, Carlo, frequenta il ginnasio presso i Padri del Pime di Milano, che dovr\u00e0 interrompere subito a causa dello scoppio della guerra. Dall'aprile '44 all'aprile '45, prender\u00e0 parte alle operazioni di guerra in montagna in qualit\u00e0 di partigiano volontario nella \"Formazione Rosselli\". Riprende gli studi alla fine del conflitto e alle soglie degli anni Cinquanta conseguir\u00e0 il Diploma di Maestro elementare.\nNell'aprile del '57 conseguir\u00e0 la laurea in Belle Lettere a Milano con una tesi su Paolo Rolli, un poeta arcadico settecentesco. Trasferitosi successivamente a Lecco, inizia l'attivit\u00e0 di insegnamento di lettere e storia nelle scuole statali di istruzione secondaria.\nSempre agli anni Cinquanta risalgono le sue prime pubblicazioni in versi che risentiranno molto degli influssi dei crepuscolari e dei decadenti Pascoli e D'Annunzio; talvolta \u00e8 stato notato il sentimento del contatto con la natura o del contrasto natura-cultura.\nDagli anni Sessanta in poi, collaborer\u00e0 attivamente a diversi periodici e riviste nazionali e alle rubriche letterarie e culturali della Radio della Svizzera Italiana.\nUn gruppo di sue poesie sono state accolte nell'\"Almanacco dello Specchio\" di Arnoldo Mondadori Editore per il 1985.\nAll'indomani della morte, viene esposta nel Museo Etnografico di Premana una bacheca alla sua memoria, dove sono custoditi, accanto alle sue opere, anche diplomi, targhe e medaglie.\nNel 2002 viene fondato a Lecco il Premio Nazionale di Poesia \"Carlo Del Teglio\".\nNel 2012 viene pubblicato postumo, a cura di Giuseppe Leone, \"Il ricamo della regina\", un racconto storico inedito ambientato al tempo della Rivoluzione francese. Nel 2014, sempre a cura di Giuseppe Leone, viene pubblicata per le edizioni \"Il Melab\u00f2\" l'opera poetica omnia di Carlo Del Teglio, con il titolo di \"Tutte le poesie\".\nIl 16 agosto 2013 a Barzio, alle ore 17,30 nella Sala assemblee della Comunit\u00e0 Montana Valsassina, Valvarrone, Val d\u2019Esino e Riviera, l'Associazione culturale \"Il Melab\u00f2\", ha presentato \"La valle del Lied, \u201cParole\u201d di Antonia Pozzi e Versi di Carlo Del Teglio, un \"Viaggio poetico-musicale fra \u201csillabe d\u2019acqua\u201d e tremolanti rime\"."}
{"id": "2773569", "revid": "287204", "url": "https://it.wikipedia.org/wiki?curid=2773569", "title": "Prima Lega 2008-2009 (calcio femminile)", "text": "La Prima Lega 2008-2009, campionato svizzero femminile di terzo livello, si concluse con la promozione di V\u00e9troz, Schwyz e M\u00fcnsterlingen.\nGruppo 1.\nClassifica finale.\nLegenda:\nNote:\nGruppo 2.\nClassifica finale.\nLegenda:\nNote:\nGruppo 3.\nClassifica finale.\nLegenda:\nNote:\nVerdetti.\nSeconda Lega (cantonale).\nPromosse in Prima Lega 2009-2010:"}
{"id": "2773570", "revid": "1573940", "url": "https://it.wikipedia.org/wiki?curid=2773570", "title": "Santuario della Madonna del Bagno (Deruta)", "text": "Il santuario della Madonna del Bagno si trova in localit\u00e0 Casalina nel comune di Deruta.\nStoria.\nIntorno alla met\u00e0 del XVII secolo un frate cappuccino scorse tra i sassi e l'erba i resti di una piccola tazza dal fondo basso con una foglia per manico, sul cui fondo era dipinta una piccola immagine della Madonna col Bambino; il frate depose l'immagine su una giovane quercia per evitare che venisse calpestata.\nNel 1657 un mercante di Casalina di nome Christofono, fiss\u00f2 solidamente l'immagine alla quercia per evitare che cadesse, e vi si rec\u00f2 a pregare per chiedere la guarigione della moglie, gravemente ammalata. \nA guarigione ottenuta si diffuse la notizia del miracolo e venne costruita una piccolissima cappella che racchiudeva la quercia e l'immagine sacra. L'autorit\u00e0 ecclesiastica fu costretta ad interdirne l'accesso.\nIl culto venne approvato con il nome di \"Madonna del Bagno\" e nel 1687 viene costruita una chiesa, dove ancora oggi vengono celebrate le liturgie.\nIl vero nome, come si legge sopra l'altare \"ego Mater Santa Spei\" \u00e8 Madre della Santa Speranza.\nChiesa.\nEsterno.\nSi tratta di una piccola, deliziosa chiesetta perfettamente inserita e perfino mimetizzata nel fondo rustico che la circonda. L'intero stabile misura 23,2 m di lunghezza e 13 m di larghezza. La chiesa attuale, completata intorno al 1687, \u00e8 un ampliamento della prima cappella, costruita fra il 1657 e il 1658 per volere dell'Abbate di S.Pietro, su disegno e progetto di Don Cornelio da Perugia, priore dello stesso monastero, e del maestro muratore Ruffino da Assisi.\nInterno.\nLa chiesa \u00e8 completamente soffittata a volta. L'interno \u00e8 a pianta rettangolare, a tre navate. Il corridoio dietro l'altar maggiore serviva ai fedeli per le \"passate\". La \"passata\" consisteva nell'entrare e uscire dalla chiesa passando davanti alla Quercia che accoglie l'Immagine e recitando determinate preghiere. A ogni passata era annessa un'indulgenza.\nL'altare maggiore.\nL'altare maggiore \u00e8 un esempio dell'arte \nbarocca. Parte in legno, parte in stucco, \u00e8 interamente dorato. Sulla cimasa una tela del pittore perugino Paolo Gismondi, rappresenta \"Il Padre Eterno\". Una bella grata in ferro battuto del 1928 funge da paliotto e lascia intravedere la base della quercia.\nAltare laterale di sinistra.\nTela del pittore perugino Paolo Gismondi: \"La gloria di san Benedetto\".\nL'iscrizione che sormonta la tela dice: LA GRAZIA DI BENEDETTO SIA CON NOI.\nAltare laterale di destra.\nPaolo Gismondi:\"San Nicola da Bari che distribuisce il pane ai poveri e sant'Antonio da Padova\".\nIl pittore ha datato e firmato le tele degli altari laterali 1660. I due altari laterali, notevoli per la loro semplice eleganza, sono in stucco e dorato con fregi floreali e geometrici.\nCappella del Crocifisso.\nLa suggestiva e raccolta cappella del Crocifisso \u00e8 stata fino al 1980 una cantina. Il \"Cristo Morente\" (Crocifisso)\nche vi campeggia \u00e8 del XV sec. Il suo acquisto \u00e8 stato reso possibile dalle offerte di alcune famiglie di Casalina. Sulla parete destra le quattordici stazioni della Via Crucis, pi\u00f9 la Resurrezione sono delle piastrelle in ceramica dipinte a mano. Una piastrella sulla parete di fondo, riporta i nomi degli offerenti o di loro familiari, vivi o defunti. Sulla parete dell'altare vi \u00e8, in basso a destra, una piccola e delicata \"Madonna col Bambino\", in alabastro bianco di Volterra, dono anch'essa di un devoto.\nCupola.\nAl centro la piccola leggiadra cupola, diametro 4 m, altezza 14 m, tutta contenuta tra la volta e il tetto, non manca di stupire l'osservatore che, dall'esterno, non ne sospetta minimamente l'esistenza. Il bel pavimento in cotto ne riproduce, in pianta, le misure.\nLa quercia.\nIncastonata come una pietra preziosa o una reliquia, nell'altare maggiore \u00e8 conservata la Quercia su cui il merciaio Cristoforo fiss\u00f2 la tazza: un albero scheletrito, scorteccieto e segnato dai chiodi degli ex-voto e dai tarli.\nTale soluzione era stata pensata e voluta per salvare la giovane pianta dalla predace devozione dei fedeli i quali non facevano scrupolo di strapparle le fronde, corteccia e teneri ramoscelli. Ma il rimedio adottato provoc\u00f2 danni irreparabili alla pianta, provocandone la morte. La quercia \u00e8 visibile anche dal corridoio dietro l'altare. Qui \u00e8 conservata la mattonella in ceramica che ricorda l'episodio che ha dato origine alla devozione: la guarigione miracolosa della moglie di Cristoforo. La mattonella si spezz\u00f2 tra le mani dei ladri che tentarono di rubarla nel 1980 e fu abbandonata sul posto. Restaurata essa \u00e8 l\u00ec, provvidenzialmente, a ricordare la singolare grazia che \u00e8 all'origine del santuario.\nIl furto del 4 e del 6 settembre 1980.\nIn un gravissimo doppio furto, vengono asportate 201 formelle votive. Altre 40 restarono danneggiate e abbandonate dai ladri sul pavimento. Il totale isolamento del santuario incustodito ha reso possibile l'ingente bottino.\nTra il 1980 e il 1987 circa una met\u00e0 degli ex-voto viene ritrovata in pi\u00f9 riprese dai nuclei operativi della Guardia di Finanza e dei Carabinieri. Altri tentativi di furto vanno a vuoto a causa delle difese nel frattempo predisposte.\nEx voto.\nAll'interno del santuario si conserva, murato alle pareti, un patrimonio di circa 700 formelle votive, tutte in ceramica, che ricoprono un arco di tempo di 350 anni, da cui si possono ricostruire le vicende sociali e culturali della popolazione locale. La maggior parte delle \"mattonelle\" riporta la sigla P.G.R cio\u00e8 per grazia ricevuta, mentre pi\u00f9 raramente la sigla V.F.G.A cio\u00e8 voto fatto grazia avuta."}
{"id": "2773577", "revid": "1005847", "url": "https://it.wikipedia.org/wiki?curid=2773577", "title": "Provincia di Huaraz", "text": "La provincia di Huaraz \u00e8 una provincia del Per\u00f9, situata nella regione di Ancash.\nGeografia antropica.\nSuddivisioni amministrative.\n\u00c8 divisa in 12 distretti:"}
{"id": "2773579", "revid": "287204", "url": "https://it.wikipedia.org/wiki?curid=2773579", "title": "Pentastomida", "text": "I pentastomidi (Pentastomida) sono un enigmatico gruppo di invertebrati parassiti, comunemente conosciuti come \"vermi - lingua\" a causa della somiglianza del genere \"Linguatula\" con una lingua di vertebrato.\nDescrizione.\nVi sono circa 130 specie di pentastomidi; sono tutti parassiti obbligati, con un'anatomia modificatasi di conseguenza. I vermi - lingua adulti variano da 1 centimetro a 14 centimetri di lunghezza, e sono parassiti del tratto respiratorio dei vertebrati. Possiedono cinque appendici anteriori: una \u00e8 la bocca, le altre sono due paia di uncini che vengono utilizzati per ancorarsi all'ospite. Questa disposizione ha condotto al loro nome scientifico, che significa \"cinque aperture\", ma nonostante le appendici siano effettivamente simili a bocche in alcune specie, una sola \u00e8 la vera bocca. Altri nomi usati per i pentastomidi sono Pentastoma (in realt\u00e0 un genere), Linguatulida e Acanthotheca.\nCiclo vitale.\nIl ciclo del parassita \"Linguatula serrata\" si attua nel modo seguente: l'adulto del parassita depone le uova embrionate all'interno dell'ospite, queste vengono veicolate, tramite l'apparato digerente, nell'ambiente esterno dove vengono ingerite da un ospite intermedio (lepre o coniglio). All'interno dell'ospite intermedio, le uova si metamorfosano in larve primarie le quali attraversano la parete intestinale, si portano nei circolo linfatico dal quale sono veicolate in diversi organi (polmoni, fegato, reni e gangli linfonodi meseraici). Qui si incistano e subiscono muta trasformandosi cos\u00ec in larve secondarie e larve terziarie (cuticola spinosa). Quando queste vengono ingerite dall'ospite definitivo, solitamente un canide, passano dallo stomaco all'esofago e quindi si portano alla faringe e alle coane nasali. Giunte alla meta compiono un ulteriore muta per liberarsi della cuticola spinosa e raggiungere lo stadio adulto. Talvolta \u00e8 anche possibile l'autoinfestazione."}
{"id": "2773588", "revid": "1005847", "url": "https://it.wikipedia.org/wiki?curid=2773588", "title": "Elezioni legislative in Portogallo del 2009", "text": "Le elezioni legislative in Portogallo del 2009 si tennero il 27 settembre per il rinnovo dell'Assemblea della Repubblica.\nIn seguito all'esito elettorale, Jos\u00e9 S\u00f3crates, espressione del Partito Socialista, fu confermato Primo ministro."}
{"id": "2773593", "revid": "767487", "url": "https://it.wikipedia.org/wiki?curid=2773593", "title": "Jake Zyrus", "text": "Biografia.\nNato (biologicamente donna) a Cabuyao, con suo fratello minore Carl crebbe solo con il rapporto affettivo della madre Raquel, fuggendo dal padre e dalla casa quando aveva 3 anni. Per contribuire a sostenere la famiglia, ha cominciato a gareggiare in concorsi di canto amatoriale da quando aveva sette anni partecipando a decine di concorsi.\nApparso in vari talk show come \"The Ellen DeGeneres Show\" il 19 dicembre 2007, \u00e8 stato anche attore di telenovela in \"Maalaala Mo Kaya\" e interpret\u00f2 se stesso in \"Alvin Superstar 2\".\nViene notato da un produttore televisivo che lo volle per l'edizione 2005 del programma \"Little Big Star\". Si tratta di un concorso di canto in onda sul canale ABS-CBN nelle Filippine di notevole importanza, inizialmente eliminato venne poi ripescato arrivando in finale. Come cantante, Charice ha inciso il singolo \"Note to God\", scritto da Diane Warren e cantato per la prima volta il 18 maggio 2009 durante la trasmissione \"The Oprah Winfrey Show\". L'altro singolo \"Pyramid\" \u00e8 stato annunciato, la canzone \u00e8 stata scritta dallo svedese David Jassy.\nNel gennaio 2009, Charice si esib\u00ec a due presidenziali eventi di inaugurazione a Washington, \u00e8 apparso anche al teatro Ariston di Sanremo, dove in occasione del programma \"Ti lascio una canzone\" si \u00e8 esibito in pi\u00f9 canzoni.\nIl 23 gennaio 2010 ha interpretato diverse canzoni, tra le quali una in italiano, al programma televisivo \"Io canto\".\nHa collaborato anche con altri cantanti all'incisione di molti dischi, fra le sue collaborazioni il duetto con Andrea Bocelli in \"The Prayer\", l'incontro si \u00e8 celebrato durante un live del suo compleanno.\nL'11 maggio 2010 pubblica il suo album di debutto \"Charice\", anticipato dal singolo \"Pyramid\". Il lavoro \u00e8 prodotto da David Foster, Twin, DEEKAY, Billy Steinberg, Claude Kelly e Klaus D. L'album debutta alla posizione numero 8 della Billboard Hot 100, con 43\u00a0000 copie vendute la prima settimana, e fa s\u00ec che Charice sia il primo cantante filippino nella storia ad apparire nei primi 10 posti di questa prestigiosa classifica.\nIl 22 giugno 2010, il cantante conferma che si unir\u00e0 al cast della seconda stagione della serie televisiva \"Glee\". Interpreta una studentessa straniera arrivata con uno scambio, che con la sua incredibile voce rappresenta una seria concorrenza per Rachel Berry (interpretata da Lea Michele), fino ad allora l'unica prima donna.\nIl 19 aprile 2011 esce un altro singolo \"One Day\" scritto e prodotto insieme a Nick Jonas della band statunitense Jonas Brothers.\nIl 3 febbraio 2012 \u00e8 uscito il videogioco Final Fantasy XIII-2, nel quale Charice ha dato la sua voce per la colonna sonora del gioco, un nuovo singolo inedito intitolato \"New World\".\nNel 2013 fa coming out dichiarandosi lesbica.. Nel gennaio 2015 annuncia la mancata partecipazione agli OUT Award Music negli USA. Continua la sua attivit\u00e0 discografica nelle Filippine. Nel 2017 si dichiara transessuale e cambia il proprio nome in Jake Zyrus.\nDiscografia.\nAlbum studio\nEP\nRiconoscimenti.\nFra i vari premi vinti:"}
{"id": "2773598", "revid": "1005847", "url": "https://it.wikipedia.org/wiki?curid=2773598", "title": "Elezioni legislative in Portogallo del 2005", "text": "Le elezioni legislative in Portogallo del 2005 si tennero il 20 febbraio per il rinnovo dell'Assemblea della Repubblica.\nIn seguito all'esito elettorale, Jos\u00e9 S\u00f3crates, espressione del Partito Socialista, divenne Primo ministro."}
{"id": "2773599", "revid": "767487", "url": "https://it.wikipedia.org/wiki?curid=2773599", "title": "Provincia di Huari", "text": "La provincia di Huari \u00e8 una provincia del Per\u00f9, situata nella regione di Ancash.\nGeografia antropica.\nSuddivisioni amministrative.\n\u00c8 divisa in 16 distretti:"}
{"id": "2773600", "revid": "1318658", "url": "https://it.wikipedia.org/wiki?curid=2773600", "title": "Niceta il Goto", "text": "Il suo nome deriva dal verbo greco \"nicao\" che significa vincere.\nBiografia.\nNato sotto il regno dell'imperatore Costantino I, era un uomo nobile e guerriero, convertitosi al cristianesimo con l'evangelizzazione del vescovo dei Goti, Teofilo. Si adoper\u00f2 in prima linea alla diffusione della fede cristiana. Atanarico, sovrano visigoto e pagano, perseguit\u00f2 i cristiani per costringerli a ritornare al paganesimo. Il rifiuto di Niceta determin\u00f2 il suo martirio e fu arso vivo nel 370. Il giorno della morte rimane sconosciuto; il 15 settembre \u00e8 il giorno della deposizione delle reliquie nella basilica di Mopsuestia, l'attuale Mamistra, nel 375.\nIl culto.\nDal Martirologio Romano: \u00abSulle rive del Danubio, san Niceta il Goto, martire, che fu messo al rogo per la sua fede cattolica per ordine del re ariano Atanarico.\u00bb \nIl culto di san Niceta si diffuse a Costantinopoli, dove fu edificata una chiesa. Il suo corpo si trova oggi nella Chiesa di San Nicol\u00f2 dei Mendicoli a Venezia. \nIn Italia il martire \u00e8 protettore della cittadina di Melendugno in provincia di Lecce, al quale \u00e8 dedicata anche l'abbazia di San Niceta del XII secolo. Qui si conserva una reliquia del braccio sinistro. Bisogna sottolineare che in tutto il mondo Melendugno \u00e8 l'unica cittadina che vanta il patronato di San Niceta il Goto.\nSecondo un'altra fonte, le reliquie conservate a Melendugno, non appartenerebbero a San Niceta il Goto, ma al teologo e missionario dei Bessi traci ed altre genti della peninsola balcanica, San Niceta, vescovo di Remesiana( oggi Bela Palanka nel sud della Serbia)."}
{"id": "2773601", "revid": "102713116", "url": "https://it.wikipedia.org/wiki?curid=2773601", "title": "Fallo antisportivo", "text": "Nella pallacanestro, il fallo antisportivo \u00e8 un contatto falloso di un giocatore che, a giudizio dell'arbitro, non \u00e8 un tentativo legittimo di giocare la palla. Dopo due falli antisportivi un giocatore deve essere espulso.\nL'arbitro per sanzionare un fallo antisportivo deve valutare solo l'azione. \nIl fallo in difesa viene sanzionato sempre assegnando due tiri liberi, anche se il giocatore non era in atto di tiro. Successivamente la squadra che ha beneficiato dei tiri liberi avr\u00e0 il possesso di palla, con una rimessa dalla linea di rimessa in zona d'attacco con 14\" sul cronometro dei 24\"."}
{"id": "2773604", "revid": "132266", "url": "https://it.wikipedia.org/wiki?curid=2773604", "title": "Federico Marcello Lante Montefeltro Della Rovere", "text": ""}
{"id": "2773607", "revid": "132266", "url": "https://it.wikipedia.org/wiki?curid=2773607", "title": "Paluzzo Paluzzi Altieri Degli Albertoni", "text": ""}
{"id": "2773608", "revid": "132266", "url": "https://it.wikipedia.org/wiki?curid=2773608", "title": "Federico Lante", "text": ""}
{"id": "2773609", "revid": "287204", "url": "https://it.wikipedia.org/wiki?curid=2773609", "title": "Eva Crane", "text": " Si \u00e8 occupata principalmente di api e di apicoltura. La sua formazione \u00e8 iniziata con la matematica quantistica, ma successivamente i suoi interessi si rivolsero alle api al cui studio dedic\u00f2 interi decenni della sua vita. Visit\u00f2 pi\u00f9 di 60 paesi, spesso anche in condizioni primitive.\nIl New York Times riferisce che \"la dott.sa Crane scrisse alcuni dei pi\u00f9 importanti libri sulle api e l'apicoltura\" e commenta che \"la sua sorella maggiore, Elsie Widdowson, anch'essa ricercatrice infaticabile, contribu\u00ec a rivoluzionare il campo della nutrizione, mostrando la stessa energia nel cacciare le foche sulla banchisa per studiare le loro abitudini alimentari\".\nNata a Londra con il nome di Ethel Eva Widdowson ottenne il Ph.D. nel 1941 in fisica nucleare. Divenne lecturer in fisica alla Sheffield University. Spos\u00f2 James Crane, un agente di borsa che nel 1942 prest\u00f2 servizio alla Royal Navy Volunteer Reserve. Il marito mor\u00ec nel 1978.\nInizi\u00f2 ad interessarsi alle api quando lei e suo marito ricevettero un alveare come dono di nozze; il donatore sperava che li avrebbe aiutati ad ottenere la loro razione di zuccheri durante il periodo di guerra.\nLa Crane scrisse pi\u00f9 di 180 pubblicazioni tra saggi, articoli e libri molti dei quali dai 70 ai 90 anni.. \"Honey: A Comprehensive Survey\" (1975), testo al quale contribu\u00ec per diversi importanti capitoli, fu pubblicato perch\u00e9 convinse l'editore (Heinemann Press) che un libro sull'argomento fosse assolutamente necessario. Sebbene oggi non venga pi\u00f9 stampato rimane uno dei libri pi\u00f9 significativi mai scritti sul miele. \"A Book of Honey\" (1980) e \"The Archaeology of Beekeeping\" (1983) trasmette il suo grande interesse sulla nutrizione e l'apicoltura pi\u00f9 antica.\nI suoi scritti culminarono in due possenti ed enciclopedici tomi, \"Bees and Beekeeping: science, practice and world resources\" (1990, 614 pagine) e \"The World History of Beekeeping and Honey Hunting\" (1999, 682 pagine). Questi libri costituiscono la sintesi delle conoscenze e delle esperienze di una vita e sono considerati dei libri di testo fondamentali nel mondo dell'apicoltura.\nMor\u00ec all'et\u00e0 di 95 anni a Slough in Inghilterra."}
{"id": "2773610", "revid": "132266", "url": "https://it.wikipedia.org/wiki?curid=2773610", "title": "Federico Marcello Lante", "text": ""}
{"id": "2773611", "revid": "767487", "url": "https://it.wikipedia.org/wiki?curid=2773611", "title": "Provincia di Huarmey", "text": "La provincia di Huarmey \u00e8 una provincia del Per\u00f9, situata nella regione di Ancash.\nGeografia antropica.\nSuddivisioni amministrative.\n\u00c8 divisa in 5 distretti:"}
{"id": "2773613", "revid": "1005847", "url": "https://it.wikipedia.org/wiki?curid=2773613", "title": "Elezioni legislative in Portogallo del 2002", "text": "Le elezioni legislative in Portogallo del 2002 si tennero il 17 marzo per il rinnovo dell'Assemblea della Repubblica.\nIn seguito all'esito elettorale, Jos\u00e9 Manuel Barroso, espressione del Partito Social Democratico, divenne Primo ministro; nel 2004 fu sostituito da Pedro Santana Lopes, anch'egli di estrazione socialdemocratica."}
{"id": "2773614", "revid": "15756", "url": "https://it.wikipedia.org/wiki?curid=2773614", "title": "Italians (film)", "text": "Italians \u00e8 un film del 2009 diretto da Giovanni Veronesi e interpretato da Carlo Verdone, Sergio Castellitto, Riccardo Scamarcio, Ksenia Rappoport e Dario Bandiera, che si sviluppa in due distinti episodi.\nIl film (riconosciuto come d'interesse culturale nazionale dalla Direzione Generale per il Cinema del Ministero per i Beni e le Attivit\u00e0 Culturali italiano) si propone di raccontare in due episodi i vizi e le virt\u00f9 degli italiani all'estero nelle localit\u00e0 di Dubai e San Pietroburgo.\nIl titolo del film riprende una identica definizione del giornalista e scrittore Beppe Severgnini, che, come appare nei titoli, ne ha concesso l'utilizzo.\nTrama.\nPrimo episodio.\nFortunato \u00e8 un camionista specializzato nel trasporto di veicoli di lusso, specialmente Ferrari, verso l'Arabia Saudita e i Paesi del Golfo in special modo Dubai. Fortunato ormai stanco di una vita lontana da casa, che lo costringe a vedere poco la figlia comunica al principale l'intenzione di lasciare l'incarico ed andare in pensione. Viene scelto il giovane fratello Marcello come suo successore e Fortunato accetta di accompagnarlo per l'ultimo viaggio in modo da insegnargli i segreti del mestiere. Ma durante il viaggio Fortunato gli rivela che tutta l'attivit\u00e0 \u00e8 illegale; le Ferrari sono rubate, i passaporti sono falsi e Marcello deve passare per figlio di Fortunato.\nFortunato conosce ormai molto bene usi e abitudini del paese musulmano, in cui \u00e8 riuscito a superare la diffidenza dei locali e a farsi vari amici. Marcello, che invece non conosce tali usanze, rischia pi\u00f9 volte di mettere a repentaglio il loro viaggio: prima viene scoperto dalla polizia locale con una rivista porno, vietatissima nei Paesi musulmani, e poi litiga con Ahmed, un pastore amico di Fortunato che ha una figlia sfregiata. Nonostante ci\u00f2 arrivano a Dubai e consegnano le auto al proprietario dell'autosalone dove si trova anche un pilota inglese, che dovr\u00e0 partecipare, il giorno dopo, ad una gara tra auto di lusso, occasione di ricche scommesse. Conclusa la loro \"missione\" e incassati i soldi, i due decidono di spassarsela, assieme a due prostitute, in un locale.\nQui Fortunato, offeso dalle allusioni di tipo razzista del pilota inglese, lo picchia, scatenando una rissa che li porta entrambi in prigione. Li libera pagando la cauzione il padrone della concessionaria, ma in cambio Fortunato dovr\u00e0 partecipare alla gara al posto del pilota inglese che ha messo fuori combattimento nella rissa.\nFortunato riesce a vincere la gara ed il premio di 30.000 dollari messo in palio. Durante il viaggio di ritorno i due decidono di donare questa somma ad Ahmed affinch\u00e9 egli possa far operare sua figlia che da piccola era rimasta ustionata al viso.\nMentre sono sulla nave che li riporta a casa, Marcello rivela la sua vera identit\u00e0: egli \u00e8 in realt\u00e0 un agente dell'Interpol che si chiama Walter Lo Russo, infiltrato per smascherare il traffico di auto rubate, e gli comunica che lo deve arrestare. Durante il lungo viaggio, per\u00f2, Walter si \u00e8 affezionato a Fortunato, e cos\u00ec decide di offrirgli un'occasione di fuga raccontandogli di un sogno in cui lui si tuffava in mare da una nave.\nSecondo episodio.\nGiulio Cesare Carminati, un affermato dentista romano, \u00e8 costretto a recarsi a San Pietroburgo per un convegno medico che lui stesso ha organizzato ma al quale non vorrebbe partecipare a causa della depressione in cui \u00e8 caduto da quando la moglie l'ha lasciato. Le insistenze del suo collega di studio lo portano a contatto con Vito Calzone, un esuberante siciliano che vive in tale citt\u00e0 russa e organizza incontri con \"escort\" del posto a favore degli italiani.\nSenza molta convinzione Carminati, seguendo le vaghe indicazioni di Calzone, avvicina una donna, ma si tratta di un equivoco, che ne provoca una inviperita reazione. Il giorno dopo si scopre che in realt\u00e0 lei \u00e8 Vera, l'interprete italo-russa che gli organizzatori del convegno gli avevano destinato. Nonostante lui si scusi dell'accaduto, Vera durante una cena di gala si vendica, sottoponendo il dentista italiano ad una figuraccia , per poi confessargli di averlo messo in ridicolo. Consci entrambi di essersi comportati male, i due alla fine si perdonano ed entrano in reciproca simpatia.\nUna sera Carminati viene trascinato da Calzone ad una festa nella fastosa casa del magnate russo Vladimir Kabajenko, nel corso della quale si apparta con una prostituta che si rivela per\u00f2 dedita a pratiche sadomaso. Carminati riesce a sfuggire alle violente attenzioni della donna, ma intanto Kabajenko ha scoperto che la figlia ha un amante, cosa per lui intollerabile. Torturato, Calzone rivela che si tratta di Carminati, quando in realt\u00e0 l'amante \u00e8 proprio il siciliano. I due devono sfuggire ai sicari che Kabajenko ha inviato sulle loro tracce. Durante la fuga, Calzone rimane ferito, mentre Carminati riesce a scappare, non prima di aver assistito con orrore all'assassinio di Calzone per mano degli scagnozzi. Carminati si mette in salvo con l'aiuto di Vera, che lo nasconde presso un orfanotrofio, gestito assieme alla sorella, in un piccolo centro fuori citt\u00e0.\nQui Carminati allaccia, nonostante la barriera linguistica, un intenso ed affettuoso rapporto con i bambini orfani. Dopo qualche tempo, viene a sapere dell'arresto di Kabajenko e, realizzando di essere fuori pericolo, decide di lasciare il suo rifugio per tornare in Italia. Per\u00f2 alla fine ci ripensa e rimane l\u00ec, dove ha trovato l'affetto dei piccoli e, forse, anche di Vera.\nIncassi.\nIl film ha realizzato in Italia \u20ac 12.150.000 secondo i dati Cinetel.\n\u00c8 il film italiano di maggior successo dal 1\u00ba gennaio al 14 giugno 2009: quasi 2 milioni di spettatori, al 2\u00ba posto nella classifica generale dopo Angeli e demoni (USA), pur avendo avuto un cauto lancio pubblicitario.\nCritica.\nIn generale il film ebbe una buona accoglienza, a parte le osservazioni su un uso eccessivo di product placement. \u00c8 stato definito come \"una commedia che insegue il successo di \u00abManuale d'amore\u00bb e di \u00abChe ne sar\u00e0 di noi\u00bb e racconta, tra risate e lacrime, vizi e virt\u00f9 patrie\". Buone valutazioni anche sugli attori con \"\"Castellitto al vertice del suo talento eclettico, Scamarcio sempre pi\u00f9 convincente ed un gran talento della Rappoport. Siamo nel cinema di consumo, se volete, ma di rispettabile qualit\u00e0\".\" Pi\u00f9 articolato il giudizio di Maurizio Cabona: \"\"Per gli odierni mezzi di Cinecitt\u00e0, Italians di Giovanni Veronesi \u00e8 un kolossal. Ma che piccola figura fa il suo finanziarsi accatastando sfrontate, insistite pubblicit\u00e0! Il cinema italiano \u00e8 cos\u00ec: o lo stile pauperistico, detto \u00abdue stanze e cucina\u00bb, o belle riprese in esterni e all'estero, rese insopportabili dai colori da cartolina e dal vedere pi\u00f9 marchi\".\" \u00c8 stato anche richiamato \"il modello dei film ad episodi, concepiti come platea per gli assoli degli attori\" secondo una ispirazione che si rif\u00e0 \"\" un po' a Monicelli ed un po' a Scola\".\""}
{"id": "2773621", "revid": "1005847", "url": "https://it.wikipedia.org/wiki?curid=2773621", "title": "Provincia di Huaylas", "text": "La provincia di Huarmey \u00e8 una provincia del Per\u00f9, situata nella regione di Ancash.\nGeografia antropica.\nSuddivisioni amministrative.\n\u00c8 divisa in 10 distretti:"}
{"id": "2773623", "revid": "1005847", "url": "https://it.wikipedia.org/wiki?curid=2773623", "title": "Elezioni legislative in Portogallo del 1999", "text": "Le elezioni legislative in Portogallo del 1999 si tennero il 10 ottobre per il rinnovo dell'Assemblea della Repubblica.\nIn seguito all'esito elettorale, Ant\u00f3nio Guterres, espressione del Partito Socialista, fu confermato Primo ministro."}
{"id": "2773630", "revid": "1005847", "url": "https://it.wikipedia.org/wiki?curid=2773630", "title": "Elezioni legislative in Portogallo del 1995", "text": "Le elezioni legislative in Portogallo del 1995 si tennero il 1\u00ba ottobre per il rinnovo dell'Assemblea della Repubblica.\nIn seguito all'esito elettorale, Ant\u00f3nio Guterres, espressione del Partito Socialista, divenne Primo ministro."}
{"id": "2773632", "revid": "1005847", "url": "https://it.wikipedia.org/wiki?curid=2773632", "title": "Provincia di Mariscal Luzuriaga", "text": "La provincia di Mariscal Luzuriaga \u00e8 una provincia del Per\u00f9, situata nella regione di Ancash.\nGeografia antropica.\nSuddivisioni amministrative.\n\u00c8 divisa in otto distretti:"}
{"id": "2773634", "revid": "1005847", "url": "https://it.wikipedia.org/wiki?curid=2773634", "title": "Elezioni legislative in Portogallo del 1991", "text": "Le elezioni legislative in Portogallo del 1991 si tennero il 6 ottobre per il rinnovo dell'Assemblea della Repubblica.\nIn seguito all'esito elettorale, An\u00edbal Cavaco Silva, espressione del Partito Social Democratico, fu confermato Primo ministro."}
{"id": "2773638", "revid": "287204", "url": "https://it.wikipedia.org/wiki?curid=2773638", "title": "I Won't Tell You", "text": "I Won't Tell You \u00e8 il terzo singolo estratto dall'album \"Shallow Life\" dei Lacuna Coil.\nIl singolo.\nIl singolo venne lanciato nelle radio americane a partire dal 6 ottobre 2009..\nVideo musicale.\nIl video per il singolo \u00e8 stato girato il 5 dicembre a Milano, diretto da Roberto Cinardi sotto lo pseudonimo di SaKu. La band ha richiesto la partecipazione di tutti i fan che vivono nella zona per girare alcune scene, tra cui una messa in scena di un concerto con il pogo. Il giorno del debutto del videoclip on-line, il 12 gennaio, Andrea Ferro, il cantante del gruppo dichiar\u00f2:\nIl regista del video spieg\u00f2 cos\u00ec il concept del video:"}
{"id": "2773640", "revid": "110157", "url": "https://it.wikipedia.org/wiki?curid=2773640", "title": "Lega Nazionale A 2009-2010 (calcio femminile)", "text": "La Lega Nazionale A 2009-2010, campionato svizzero femminile di prima serie, si concluse con la vittoria del FC Z\u00fcrich Frauen.\nClassifica.\nLegenda:\nNote:\nPlay-off relegazione/promozione.\nPlay-off fra penultima classificata della LNA e seconda classificata della LNB.\nVerdetto"}
{"id": "2773641", "revid": "1305772", "url": "https://it.wikipedia.org/wiki?curid=2773641", "title": "Carlo Pio di Savoia", "text": "Carlo Pio di Savoia pu\u00f2 riferirsi a:"}
{"id": "2773643", "revid": "287204", "url": "https://it.wikipedia.org/wiki?curid=2773643", "title": "Lega Nazionale B 2009-2010 (calcio femminile)", "text": "La Lega Nazionale B 2009-2010, campionato svizzero femminile di seconda serie, si concluse con la promozione del San Gallo.\nClassifica finale.\nLegenda:\nNote:"}
{"id": "2773644", "revid": "1005847", "url": "https://it.wikipedia.org/wiki?curid=2773644", "title": "Elezioni legislative in Portogallo del 1987", "text": "Le elezioni legislative in Portogallo del 1987 si tennero il 19 luglio per il rinnovo dell'Assemblea della Repubblica.\nIn seguito all'esito elettorale, An\u00edbal Cavaco Silva, espressione del Partito Social Democratico, fu confermato Primo ministro."}
{"id": "2773645", "revid": "287204", "url": "https://it.wikipedia.org/wiki?curid=2773645", "title": "Prima Lega 2009-2010 (calcio femminile)", "text": "La Prima Lega 2009-2010, campionato svizzero femminile di terzo livello, si concluse con la promozione di Therwil, Aarau e Malters.\nGruppo 1.\nClassifica finale.\nLegenda:\nNote:\nGruppo 2.\nClassifica finale.\nLegenda:\nNote:\nGruppo 3.\nClassifica finale.\nLegenda:\nNote:"}
{"id": "2773646", "revid": "1005847", "url": "https://it.wikipedia.org/wiki?curid=2773646", "title": "Provincia di Ocros", "text": "La provincia di Ocros \u00e8 una provincia del Per\u00f9, situata nella regione di Ancash.\nGeografia antropica.\nSuddivisioni amministrative.\n\u00c8 divisa in 10 distretti:"}
{"id": "2773648", "revid": "73843", "url": "https://it.wikipedia.org/wiki?curid=2773648", "title": "Andy Bloom", "text": "Biografia.\nDi origine ebraica, \u00e8 vissuto a Schenectady, nello stato di New York, ove ha frequentato la scuola media superiore fino al 1991. In quell'anno stabil\u00ec il record delle scuole superiori dello stato di New York lanciando il disco a 202 piedi e 9 pollici.\nConsegu\u00ec il titolo di \"master\" in matematica presso la Wake Forest University nel 1998\nSposato, vive a Vacaville in California ed insegna matematica a Fremont."}
{"id": "2773649", "revid": "448277", "url": "https://it.wikipedia.org/wiki?curid=2773649", "title": "Alian\u00e7a Povo Unido", "text": ""}
{"id": "2773650", "revid": "371529", "url": "https://it.wikipedia.org/wiki?curid=2773650", "title": "Honey Wilder", "text": "Molto attiva negli anni ottanta, \u00e8 apparsa in oltre 90 film e viene ricordata per aver partecipato ai film della saga Taboo.\nBiografia.\nPer tutti gli anni ottanta, Honey Wilder ha rappresentato la donna MILF nel segmento dei film pornografici. Spesso partecipava in ruoli di supporto, ed era conosciuta per la sua buona recitazione, il fisico e le \"performance\". Il suo ruolo perfetto era interpretare una \"madre\", come ha fatto in 3 film della serie Taboo (1982-'84-'85), dove recit\u00f2 accanto a Kay Parker, e nel film It's My Body (1985) con Traci Lords. Si \u00e8 anche distinta nel ruolo di \"moglie disprezzata\" nel film Dallas Wild Honey (1982). La sua voce \u00e8 stata a lungo utilizzata per l'avviso \"Surgeon General\" della VCA Pictures."}
{"id": "2773652", "revid": "1005847", "url": "https://it.wikipedia.org/wiki?curid=2773652", "title": "Elezioni legislative in Portogallo del 1985", "text": "Le elezioni legislative in Portogallo del 1985 si tennero il 6 ottobre per il rinnovo dell'Assemblea della Repubblica.\nIn seguito all'esito elettorale, An\u00edbal Cavaco Silva, espressione del Partito Social Democratico, divenne Primo ministro."}
{"id": "2773653", "revid": "921573", "url": "https://it.wikipedia.org/wiki?curid=2773653", "title": "Philipp Sonntag", "text": "Biografia.\nSonntag ha studiato presso l'accademia di Belle arti a Monaco di Baviera, ha girato inoltre molti teatri in svariate citt\u00e0: Dussendorf, Essen, Colonia, Bonn, Amburgo, Berlino, Monaco e Norimberga.\nSonntag \u00e8 conosciuto anche per aver presentato la famosa serie a livello nazionale per bambini \"Automobili rosso fuoco\", ha partecipato ad oltre 50 film e nel 2004 ha ricevuto un premio (Deutscher Kleinkunstpreis, il cabaret tedesco). Dal 2007 al 2012 ha partecipato alle serie \"Tempesta d'amore\", interpretando il sindaco Alois Pachmeyer e dal 2008 alla serie \"Lindenstra\u00dfe\" (la prima e pi\u00f9 longeva soap opera della televisione tedesca, inedita in Italia), nel ruolo dell'anticonformista Adolph \"Adi\" Stadler."}
{"id": "2773657", "revid": "132266", "url": "https://it.wikipedia.org/wiki?curid=2773657", "title": "Carlo Pio di Savoia seniore", "text": ""}
{"id": "2773660", "revid": "1005847", "url": "https://it.wikipedia.org/wiki?curid=2773660", "title": "Provincia di Pallasca", "text": "La provincia di Pallasca \u00e8 una provincia del Per\u00f9, situata nella regione di Ancash.\nGeografia antropica.\nSuddivisioni amministrative.\n\u00c8 divisa in 11 distretti:"}
{"id": "2773663", "revid": "1005847", "url": "https://it.wikipedia.org/wiki?curid=2773663", "title": "Elezioni legislative in Portogallo del 1983", "text": "Le elezioni legislative in Portogallo del 1983 si tennero il 25 aprile per il rinnovo dell'Assemblea della Repubblica.\nIn seguito all'esito elettorale, M\u00e1rio Soares, espressione del Partito Socialista, divenne Primo ministro."}
{"id": "2773665", "revid": "287204", "url": "https://it.wikipedia.org/wiki?curid=2773665", "title": "Challenge League 2009-2010", "text": "La Challenge League, campionato svizzero di seconda serie, si concluse con la vittoria del FC Thun.\nClassifica finale.\nLegenda:\nNote:"}
{"id": "2773666", "revid": "287204", "url": "https://it.wikipedia.org/wiki?curid=2773666", "title": "Prima Lega 2009-2010 (calcio)", "text": "La Prima Lega 2009-2010 \u00e8 la 113\u00aa edizione del terzo livello del calcio svizzero.\nGruppo 1.\nClassifica finale.\nLegenda:\nNote:\nGruppo 2.\nClassifica finale.\nLegenda:\nNote:\nGruppo 3.\nClassifica finale.\nLegenda:\nNote:"}
{"id": "2773667", "revid": "287204", "url": "https://it.wikipedia.org/wiki?curid=2773667", "title": "Seconda Lega interregionale 2009-2010", "text": "La Seconda Lega Interregionale 2009-2010 \u00e8 la 88\u00aa edizione del quarto livello del calcio svizzero.\nSeconda Lega.\nPromosse in Seconda Lega interregionale:"}
{"id": "2773668", "revid": "121556381", "url": "https://it.wikipedia.org/wiki?curid=2773668", "title": "Cyril Lionel Robert James", "text": "Originario della colonia britannica di Trinidad e Tobago nelle Antille, Cyril Lionel Robert James, pi\u00f9 noto come C. L. R. James fu uno dei primi militanti anticolonialisti neri, marxista e internazionalista.\nFu autore di numerose opere narrative, di saggi politici e storici, di opere teatrali.\nCronista di cricket e storico della letteratura.\nNel corso degli anni trenta era molto noto per i suoi scritti sul cricket, pubblicati sul \"Manchester Guardian\", nei quali mescolava arditamente riferimenti alla storia e all'estetica del cricket, alla lotta di classe, alla storia dei popoli colonizzati, all'arte, alla filosofia e alla letteratura. Fu autore di uno studio importante su Herman Melville e di numerosi articoli sull'opera di William Shakespeare.\nAveva infatti lasciato il suo paese nel 1931 per recarsi nel Lancashire in Inghilterra, dove collabor\u00f2 all'autobiografia del suo amico Learie Constantine, famoso giocatore di cricket delle Antille che in seguito divent\u00f2 dirigente politico in Inghilterra e a Trinidad e fu il primo nero a essere nominato Lord.\nMilitante di sinistra.\nFrequent\u00f2 intensamente gli operai della citt\u00e0 \"rossa\" di Nelson, si orient\u00f2 politicamente verso sinistra. Mentre si trovava a Parigi per il suo libro su Toussaint Louverture, fu testimone del tentativo di colpo di stato fascista del 6 febbraio 1934. Deluso dall'atteggiamento di comunisti francesi, si convinse che l'Internazionale Comunista era diventata, sotto Stalin, una forza controrivoluzionaria.\nTornato in Inghilterra, si un\u00ec ad un piccolo gruppo trotskista, il Marxist Group, che praticava l'entrismo nei confronti del Partito laburista indipendente (partito socialista affiliato al Partito Laburista fino al 1932). Nel 1934 pubblic\u00f2 \"World Revolution 1917-1936. The Rise and Fall of the Communist International\", opera che fu apprezzata da Lev Trotsky e George Orwell (anch'egli membro dell'Indipendent Labour Party). Dopo aver lasciato l'ILP, nel 1938 il gruppo di James si fuse con altri per dar vita alla Revolutionary Socialist League.\nIn quegli anni la sua azione anticolonialista e antimperialista si leg\u00f2 a quella per la rivoluzione proletaria mondiale. Fu uno dei principali iniziatori del panafricanismo a partire da quando, nel 1935, divenne presidente di una associazione di difesa dell'indipendenza dell'Abissinia, vittima dell'aggressione dell'Italia fascista. Era anche attivo in seno all'International African Service Bureau.\nNel 1938 pubblic\u00f2 il suo fondamentale saggio su Toussaint Louverture e la rivoluzione haitiana.\nLa \"questione nera\" negli Stati Uniti.\nNel 1938 James part\u00ec per svolgere attivit\u00e0 politica negli Stati Uniti, dove divent\u00f2 specialista della \"questione nera\" (i suoi dibattiti con Trotsky sono celebri nel movimento trotskista). Nel 1940 ruppe con il principale gruppo trotskista americano, il Socialist Workers' Party e ader\u00ec al Workers' Party di Max Schachtman, formando una tendenza (la tendenza Johnson-Forest) con Raya Dunayevskaya, che era stata la segretaria di Trotsky. In quest'epoca, elabor\u00f2 l'idea secondo la quale l'Unione Sovietica non era uno \"Stato operaio degenerato\" (come ritenevano i trotskisti ortodossi) ma una forma di capitalismo di stato. In quegli anni tradusse in inglese la biografia demistificatrice di Stalin scritta da Boris Souvarine.\nIn risposta alla tendenza destrorsa del Workers' Party, il gruppo di James rientr\u00f2 nel Socialist Workers' Party nel 1947, ma due anni pi\u00f9 tardi, mentre il movimento trotskista attraversava in tutto il mondo una grave crisi, si separ\u00f2 definitivamente dal trotskismo ortodosso e fece un passo teorico importante rifiutando la nozione di \"partito d'avanguardia\", bench\u00e9 seguitasse a valutare positivamente l'esperienza rivoluzionaria di Lenin.\nEspulso verso l'Inghilterra.\nPoich\u00e9 i suoi documenti di soggiorno risultavano irregolari, nel 1952 fu dichiarato \"persona non gradita\" e segregato per diversi mesi nell'isola-reclusorio per immigrtai di Ellis Island. Nel 1953 (nel pieno dell'ondata maccartista), fu infine espulso dagli Stati Uniti, dove torn\u00f2 nel 1968 per insegnare nell'Universit\u00e0 del Distretto di Columbia.\nDopo alcuni anni passati in Inghilterra, James ritorn\u00f2 a Trinidad nel 1958 e divenne caporedattore di \"The Nation\", il giornale del \"People's National Movement\" del futuro primo ministro Eric Williams, suo ex allievo.\nS'impegn\u00f2 fortemente per la creazione di una Federazione delle Antille, che effettivamente vide la luce ma che dur\u00f2 solo per alcuni anni dopo la conquista dell'indipendenza.\nJames e l'Africa.\nL'influenza personale ed intellettuale di James nelle Antille, in Gran Bretagna, negli Stati Uniti e in Africa fu considerevole. Attraverso l'International African Service Bureau ritrov\u00f2 un amico di infanzia, il comunista George Padmore (conosciuto anche come Malcom Nurse), uno dei teorici del movimento panafricanista, e rincontr\u00f2 Kwame Nkrumah, primo presidente del Ghana dal 1960 al 1966 e leader del Movimento dei paesi non allineati. Ebbe una grande influenza su un'intera generazione di giovani intellettuali delle Antille e della diaspora antillese come Tim Hector (con il quale diresse per qualche tempo l'International Caribbean Service Bureau) e lo storico e attivista Walter Rodney (ucciso nel 1980).\nI suoi scritti su Toussaint L'Ouverture hanno ispirato il poeta Aim\u00e9 C\u00e9saire, autore anch'esso di un'opera teatrale sulla rivoluzione haitiana. Negli anni cinquanta collabor\u00f2 con il filosofo Cornelius Castoriadis, fondatore della rivista francese Socialisme ou Barbarie. Era anche vicino alle posizioni di Daniel Gu\u00e9rin, autore tra l'altro di \"Le Antille decolonizzate\" (1956).\nJames trascorse gli ultimi anni della sua vita in Inghilterra, dove viveva a Brixton, quartiere di Londra celebre per la numerosa comunit\u00e0 antillese. Non \u00e8 stato dimenticato, la sua opera ha un'influenza considerevole sulla nuova generazione di militanti neri e di sinistra."}
{"id": "2773680", "revid": "599013", "url": "https://it.wikipedia.org/wiki?curid=2773680", "title": "Federico Moretti (calciatore)", "text": "Caratteristiche tecniche.\nCentrale dal grande senso tattico, viene spesso utilizzato per calciare le punizioni. Pu\u00f2 essere impiegato anche come mediano o pi\u00f9 delle volte come trequartista offensivo.\nCarriera.\nClub.\nMuove i suoi primi passi nel settore giovanile della Sampdoria, prelevato dal Bogliasco all'et\u00e0 di 10 anni, per poi approdare nel vivaio del . Dopo essere entrato nel giro della prima squadra dove viene convocato varie volte sia in campionato che in Coppa Italia, il 29 novembre 2006 esordisce tra i professionisti oltre che nelle competizioni europee, rimanendo in campo per tutti i 90 minuti in occasione di Lens-Parma (1-2), partita valevole per la fase a gironi di Coppa UEFA. Il 15 dicembre 2006 sottoscrive il suo primo contratto da professionista con la societ\u00e0 ducale.\nIl 18 maggio 2008 all'ultima giornata esordisce in Serie A nel corso di Parma-Inter (0-2), subentrando nei minuti finali al posto di Parravicini.\nIl 16 luglio 2008 passa in prestito al , in Lega Pro Seconda Divisione, Nel corso della stagione segna i suoi primi gol in carriera (nella Coppa Italia Lega Pro, aiutando la squadra al termine della stagione a vincere il campionato. Tornato a Parma, L'11 luglio 2009 passa a titolo definitivo al Catania. Fa il suo esordio con il club etneo il 2 dicembre 2009 nella Coppa Italia, segnando all'esordio la rete del momentaneo 1-0, nella partita che terminer\u00e0 poi 2-0 per la sua squadra ai danni dell'Empoli passando il turno. Durante l'annata viene utilizzato col contagocce scendendo in campo solo in due occasioni in campionato, entrambi da subentrato.\nIl 25 giugno 2010 passa in compropriet\u00e0 all'. Nell'arco della stagione si rivela uno dei migliori giocatori del club ascolano andando a segno ben 4 volte su 37 partite. Il 20 giugno 2011 la compartecipazione viene risolta a favore del Catania. Facendolo rimanere nell'organico ed impiegandolo per tutti i 90 minuti nella vittoria per 2-1 contro il Brescia valevole per il 3\u00ba Turno di Coppa Italia.\nIl 31 agosto 2011 viene ceduto in prestito con diritto di riscatto al , in Serie B. Il 17 dicembre durante la partita disputata contro l'Empoli, riporta la rottura del crociato anteriore sinistro. Rientra in campo il 20 maggio 2012 alla penultima giornata di campionato contro l'Empoli, subentrando al 30' della ripresa al posto di Sciacca. e chiudendo la stagione con 13 presenze e zero gol.\nIl 31 agosto 2012 passa in prestito al . giocando una buona stagione segnando un gol in 33 partite. L'11 luglio passa in prestito con diritto di riscatto della met\u00e0 del cartellino allo Spezia. Dopo aver trovato poco spazio nella formazione spezina di mister Michele Serena, scendendo in campo in 13 occasioni di cui solo tre volte partito titolare, il 20 gennaio 2014 si trasferisce in prestito al Padova.\nEsordisce con il club euganeo quattro giorni dopo nella sconfitta interna contro il Trapani. Il 5 aprile segna il suo primo gol con la maglia biancorossa contro la sua ex squadra lo Spezia, al termine della stagione dopo 16 presenze ed una rete non viene riscattato tornando ancora una volta al Catania.\nIl 15 settembre passa a titolo temporaneo al ripescato Vicenza, in Serie B. L'8 novembre 2014 mette a segno una doppietta, la prima in carriera (entrambe le reti su calcio di punizione) ai danni della Pro Vercelli. Durante la stagione si rivela uno dei migliori centrocampisti del campionato oltre che della sua squadra, aiutandola al termine della stagione con 36 presenze e ben 7 gol a raggiungere il terzo posto finale e le semifinali dei play-off.\nTornato dal prestito dal Vicenza a Catania, resta svincolato per difficolt\u00e0 del club coinvolto in calcioscommesse; il 13 agosto 2015 sottoscrive un triennale con il , ma l'11 gennaio 2016 torna gi\u00e0 in biancorosso sempre in prestito. Il 14 gennaio 2017, dopo aver collezionato soltanto sei presenze totali con la squadra pontina nella prima parte di stagione (di cui due in Coppa Italia), rescinde il contratto che lo legava al club nerazzurro.\nPoche ore dopo viene ingaggiato dall', con cui si lega fino al giugno 2019. In occasione del suo debutto casalingo, il 28 gennaio contro la Virtus Entella, mette a segno la sua prima rete irpina che vale il 2-2 finale..\nRimasto svincolato, il 2 febbraio 2019 si accasa all'Albissola, club ligure neopromosso in Serie C. Esordisce il 10 febbraio nel pareggio esterno contro il Piacenza, mette a segno la sua prima ed unica rete il 13 aprile contro il Siena nella vittoria casalinga avvenuta per 3-2. Con 11 presenze ed una rete riesce a salvare la squadra alla penultima giornata, salvo vedere al termine della stagione il club non rinnovare l\u2019iscrizione per la mancanza di uno stadio idoneo a disputare le partite di terza serie, ripartendo dalla Seconda Categoria.\nIl 24 luglio 2019 voluto fortemente da mister Giuseppe Sannino suo allenatore ai tempi del Varese, firma un contratto biennale con il club ungherese dell'Honved, squadra di Budapest. iniando cos\u00ec la sua prima esperienza all'estero. Esordisce nel ritorno del 2\u00ba turno di Europa League contro il CSU Craiova, esordendo in campionato l'11 agosto contro il Paks. Il 31 agosto dopo solo un mese trascorso in Ungheria rescinde il contratto per motivi familiari, decidendo di abbandonare definitivamente il calcio professionistico.\nIl 4 agosto 2019 firma con il Busalla compagine ligure militante in Eccellenza.\nNazionale.\nDal 2004 al 2005 ha esordito nel giro della nazionale giovanile con l'Under-16 raccogliendo 6 presenze ed un gol, successivamente \u00e8 stato un punto fermo sia dell'Under-17 con 12 presenze e 2 reti, sia dell'Under-18 con 11 presenze ed un gol. Dal 2007 fino al 2009 \u00e8 stato convocato dal ct Francesco Rocca con l'Under-20 con 7 presenze all'attivo, nel 2009 viene convocato per alcune partite amichevoli da Pierluigi Casiraghi ct dell'Under-21 rimanendo tuttavia sempre in panchina.\nStatistiche.\nPresenze e reti nei club.\n\"Statistiche aggiornate al 5 settembre 2019.\""}
{"id": "2773684", "revid": "124609348", "url": "https://it.wikipedia.org/wiki?curid=2773684", "title": "Andretta", "text": "Andretta \u00e8 un comune italiano di abitanti della provincia di Avellino in Campania.\nOrigini del nome.\nL'etimologia si collega con i cognomi Andretta, Andrietta o Andrietti che derivano a loro volta dal nome greco \"Andrea\". Secondo altri invece il nome deriverebbe dal greco \"andreia\", \u03b1\u03bd\u03b4\u03c1\u03b5\u03af\u03b1, ossia fermezza, fortezza.\nGeografia fisica.\nTerritorio.\nSi estende su una superficie di . Il paese ha subito notevoli danni materiali a causa del terremoto dell'Irpinia del 1980.\nLa piccola citt\u00e0, sorge su un'alta collina che domina l'Appennino. Nelle vicinanze scorre il fiume Ofanto.\nStoria.\nSimboli.\nLo stemma di Andretta reca nello scudo sannitico in campo azzurro un leone d'oro rampante che regge un ramo d'alloro. Sotto lo scudo vi \u00e8 una doppia fronda di alloro unita da un nastro tricolore. Il tutto \u00e8 sormontato da una corona d'argento. Il gonfalone \u00e8 su drappo giallo con bordature azzurre.\nSociet\u00e0.\nEtnie e minoranze straniere.\nAl 31 dicembre 2020 nel comune risultano residenti 37 cittadini stranieri.\nL'unica comunit\u00e0 che supera le 10 unit\u00e0 \u00e8 quella rumena con 16 cittadini residenti sul territorio comunale.\nGeografia antropica.\nContrade.\nAiafalca, Alvano, Arenara, Bosco San Giovanni, Casadonica, Castelluccio, Cervino, Conici, Coste di Calamita, Difesa, Fontana dell'Olmo, Gessara, Liardi, Margine, Montefelice, Nocemanna, Occhino, Orcomone, Piani del Monaco, Pietra Rapone, Pisciolo, Ponte Raponciello, Santa Maria, Schiavi, Selice Serrabianca, Vallone delle Canne, Valle Santa Maria, Valle Toline\nAmministrazione.\nSindaci.\n\u2022Le elezioni comunali nel 2014 non sono risultate valide a causa di una mancanza del quorum dei votanti.\nAltre informazioni amministrative.\nIl territorio fa parte della Comunit\u00e0 montana Alta Irpinia."}
{"id": "2773685", "revid": "1226", "url": "https://it.wikipedia.org/wiki?curid=2773685", "title": "Antony and Cleopatra", "text": ""}
{"id": "2773686", "revid": "149727", "url": "https://it.wikipedia.org/wiki?curid=2773686", "title": "Circondario di San Remo", "text": ""}
{"id": "2773688", "revid": "80598", "url": "https://it.wikipedia.org/wiki?curid=2773688", "title": "Lato side", "text": ""}
{"id": "2773692", "revid": "1005847", "url": "https://it.wikipedia.org/wiki?curid=2773692", "title": "Elezioni presidenziali in Portogallo del 2006", "text": "Le elezioni presidenziali in Portogallo del 2006 si tennero il 22 gennaio; videro la vittoria di An\u00edbal Cavaco Silva, esponente del Partito Social Democratico."}
{"id": "2773695", "revid": "446353", "url": "https://it.wikipedia.org/wiki?curid=2773695", "title": "Nahr al-Bared", "text": "Nahr al-Bared (in arabo: \u0646\u0647\u0631 \u0627\u0644\u0628\u0627\u0631\u062f, letteralmente \"fiume freddo\") \u00e8 un campo-profughi palestinese situato nel nord del Libano, a 16 chilometri dalla citt\u00e0 di Tripoli; all'incirca 30.000 palestinesi e loro discendenti vivono nel campo o nei suoi dintorni. In base ai termini degli Accordi del Cairo del 1969, la sicurezza del campo \u00e8 affidata alle forze palestinesi e non a quelle libanesi.\nIl campo fu stabilito nel dicembre del 1949 dalla Croce Rossa per ospitare i profughi palestinesi alle prese con le difficolt\u00e0 date dal clima invernale che imperversava nella vicina Valle della Beqa' e nei sobborghi di Tripoli. La posizione di Nahr al-Bared lo rende isolato dai maggiori centri cittadini libanesi se paragonato ad altri campi profughi palestinesi; a dispetto di ci\u00f2, tuttavia, la sua collocazione attraverso la principale via di comunicazione con la Siria e la sua vicinanza al confine siriano lo rendono un importante punto di passaggio commerciale."}
{"id": "2773702", "revid": "76963", "url": "https://it.wikipedia.org/wiki?curid=2773702", "title": "Manuel Alegre", "text": "Biografia.\nManuel Alegre, nato ad \u00c1gueda, era figlio di Jos\u00e9 de Faria de Sousa de Melo Ferreira Duarte e de Maria Manuela Alegre de Melo Duarte.\nLa sua famiglia ha ottime referenze nel mondo della politica e dello sport: il trisavolo paterno, Francisco da Silva Melo Soares de Freitas, fondatore delle ferrovie del Barreiro e primo visconte di quella localit\u00e0, partecip\u00f2 alle rivolte contro Michele del Portogallo e fu per questo decapitato; il nonno materno, Manuel Ribeiro Alegre, fece parte della Carbon\u00e1ria e fu deputato nell'Assemblea Costituente nel 1911, come Governatore Civile del Santar\u00e9m; il bisnonno paterno, Carlos de Faria e Melo, 1\u00ba barone di Cadoro, fu amministratore del Concilio di Aveiro; il nonno paterno, M\u00e1rio Ferreira Duarte, introdusse, insieme a Guilherme Pinto Basto, molte pratiche sportive in Portogallo e diede il suo nome al vecchio stadio di calcio di Aveiro; il padre, Francisco Jos\u00e9 de Faria e Melo Ferreira Duarte, ha giocato nella squadra di calcio dell'Acad\u00e9mica e fu campione di atletica e lo stesso Manuel Alegre si laure\u00f2 campione nazionale di nuoto e partecip\u00f2 a gare internazionali con l'Universit\u00e0 di Coimbra. Un ritratto di questi primi anni di infanzia e giovent\u00f9 si pu\u00f2 trovare nel suo romanzo \"Alma\" (1995).\nAd eccezione dei primi studi, svolti ad \u00c1gueda, Manuel fece il primo anno del liceo a Passos Manuel, a Lisbona, nel secondo pass\u00f2 tre mesi nel collegio Almeida Garrett, a Cartaxo, sei mesi nel collegio Castilho, a S\u00e3o Jo\u00e3o da Madeira, poi si trasfer\u00ec a Porto, e concluse i suoi studi secondari al liceo Alexandre Herculano, dove fond\u00f2, con Jos\u00e9 Augusto Seabra, il giornale \"Prel\u00fadio\".\nNel 1956 entr\u00f2 nella facolt\u00e0 di giurisprudenza dell'Universit\u00e0 di Coimbra. Poco dopo inizi\u00f2 il suo percorso politico, nei gruppi studenteschi di opposizione al salazarismo. Si iscrisse come militante del Partito Comunista Portoghese, nel 1957. Divenne membro della commissione dell'Accademia, e appoggi\u00f2 la candidatura di Humberto Delgado alla presidenza della repubblica, nel 1958. Anche la sua attivit\u00e0 culturale era gi\u00e0 molto rilevante: partecip\u00f2 alla fondazione del Circolo di iniziazione teatrale dell'Accademia di Coimbra ed divenne attore del Teatro degli studenti dell'Universit\u00e0 di Coimbra, recitando anche in citt\u00e0 estere, come Bruxelles (1958), Capo Verde (1959) e Bristol (1960).\nNel 1960 pubblic\u00f2 le sue prime poesie, nella rivista \"Briosa\" (che poi diriger\u00e0), \"V\u00e9rtice\" e \"Via Latina\", partecipando inoltre alla raccolta \"A Poesia \u00datil e Poemas Livres\", insieme a Rui Namorado, Fernando Assis Pacheco e Jos\u00e9 Carlos Vasconcelos.\nNel 1961 fu chiamato a compiere il servizio militare. Svolse l'addestramento alla Scuola Pratica di Fanteria a Mafra, e poco dopo fu mandato all'isola di S\u00e3o Miguel. L\u00ec, fond\u00f2 il movimento d'insieme di Azione Patriottica degli Studenti, costituito da militari e civili. Oltre a questo, arriv\u00f2 a progettare, con Ernesto Melo Antunes e altri, un piano per prendere possesso dell'isola, che non si concretizz\u00f2. Nel 1962 fu mobilitato per l'Angola, dove fu arrestato dalla PIDE e condannato a sei mesi di reclusione nella Fortezza di S. Paulo, a Luanda, con l'accusa di tentativo di rivolta militare contro la guerra di Oltremare. In prigione conobbe scrittori angolani, come Luandino Vieira, Ant\u00f3nio Jacinto e Ant\u00f3nio Cardoso. Torn\u00f2 in Portogallo nel 1964. La minaccia di una nuova detenzione e di un giudizio dal Tribunale Militare per sospetto tradimento lo spinsero a partire clandestinamente e rifugiarsi in esilio, grazie anche all'aiuto del poeta Jo\u00e3o Jos\u00e9 Cochofel, che lo fece nascondere nel nord del paese.\nNel luglio del 1964 arriv\u00f2 a Parigi. L\u00e0 partecip\u00f2 alla Terza Conferenza ed fu eletto nella direzione del Fronte Patriottico di Liberazione Nazionale, presieduta da Humberto Delgado. Questo gli dede l'opportunit\u00e0 di deporre sulla sua esperienza angolana davanti alle Nazioni Unite, come rappresentante di questa organizzazione e di prendere contatto con i leader dei movimenti africani di liberazione, come Agostinho Neto, Eduardo Mondlane, Samora Machel, Am\u00edlcar Cabral, M\u00e1rio Pinto de Andrade e Aquino de Bragan\u00e7a. Nel 1964 and\u00f2 in esilio per una decade ad Argel, dove fu speaker della stazione radio \"A Voz da Liberdade\". In questa stazione diffuse contenuti destinati alla lotta contro il salazarismo, dichiarando il suo appoggio ai movimenti di guerriglia dell'Oltremare, che lottavano contro le forze armate portoghesi. Nello stesso periodo i suoi primi due libri, \"Pra\u00e7a da Can\u00e7\u00e3o\" (1965) e \"O Canto e as Armas\" (1967), circolavano clandestinamente. Le sue poesie, cantate da Zeca Afonso e da Adriano Correia de Oliveira, diventarono emblemi della chiamata alla resistenza. Nel 1968 entr\u00f2 in rottura col Partito Comunista Portoghese, a seguito dei fatti della Primavera di Praga e dell'invasione delle forze armate del Patto di Varsavia in quel Paese.\nTorn\u00f2 in Portogallo solo il 2 maggio 1974, in seguito alla Rivoluzione dei Garofani. Entr\u00f2 nei quadri della radiodiffusione portoghese, come direttore dei servizi ricreativi e culturali, ed \u00e8 stato uno dei fondatori (con Piteira Santos, Nuno Bragan\u00e7a e altri) dei \"Centri Popolari 25 aprile\", una organizzazione che pretendeva una carta civica complementare a quella dei partiti. Sempre nel 1974 ader\u00ec al Partito Socialista, del quale sar\u00e0 dirigente nazionale. Si candid\u00f2 come deputato all'Assemblea Costituente ed fu eletto deputato all'Assemblea della Repubblica, nel 1976, facendo parte anche del primo governo costituzionale (di M\u00e1rio Soares), prima come ministro della Comunicazione Sociale, poi come viceministro agli Affari Politici. \nIn parlamento fu presidente della Commissione Parlamentare degli Affari Esteri, vicepresidente della Delegazione Parlamentare Portoghese al Consiglio d'Europa, vicepresidente del Gruppo Parlamentare del Partito Socialista e vicepresidente dell'Assemblea della Repubblica. Nel 2004 si candid\u00f2 per il posto di segretario generale del Partito Socialista, ma fu sconfitto da Jos\u00e9 S\u00f3crates. Nel 2006 si candid\u00f2 come indipendente alle elezioni presidenziali, ottenendo pi\u00f9 voti del candidato ufficiale del Partito Socialista M\u00e1rio Soares. A seguito di queste elezioni fond\u00f2 il Movimento di Intervento e Cittadinanza, di cui divent\u00f2 il coordinatore. Nel 2009 fin\u00ec il suo ultimo mandato, come deputato all'Assemblea della Repubblica, dopo 34 anni in parlamento. Nel 2010 annunci\u00f2 la sua candidatura per le elezioni presidenziali del 2011, appoggiato da PS, da BE e da PDA, oltre che dai dirigenti del Movimento di Intervento e Cittadinanza. Lavora come membro del Consiglio di Stato e degli Ordini Onorifici del Portogallo.\nOltre all'attivit\u00e0 politica, \u00e8 molto rilevante il suo grande lavoro letterario, sia come poeta, sia come romanziere. La sua opera \u00e8 dominata dall'innato spirito combattivo, ma anche dall'amarezza della prigione e dall'orrore della guerra, da lui vissuta in prima persona. \u00c8 l'unico autore portoghese inserito nella raccolta antologica \"Cent poemes sur l'exil\", edita dalla Lega dei Diritti dell'Uomo, in Francia (1993). Molte delle sue poesie sono state musicate, diventando veri e propri inni alla resistenza. Per l'insieme della sua opera ha ricevuto, tra gli altri riconoscimenti, il premio Pessoa (1999) e il Gran Premio di Poesia dell'Associazione Portoghese degli Scrittori (1998). La sua opera \u00e8 riconosciuta anche fuori dalle frontiere della sua nazione. Nel mese di aprile 2010 l'Universit\u00e0 di Padova ha inaugurato la cattedra Manuel Alegre, destinata allo studio della lingua, della letteratura e della cultura portoghese."}
{"id": "2773711", "revid": "62004", "url": "https://it.wikipedia.org/wiki?curid=2773711", "title": "Yauheni Hutarovich", "text": ""}
{"id": "2773713", "revid": "729019", "url": "https://it.wikipedia.org/wiki?curid=2773713", "title": "Queensland Open 2010", "text": "Il Queensland Open 2010 \u00e8 stato un torneo di tennis per giocatori diversamente abili della categoria ITF Wheelchair Tennis nell'ambito del NEC Tour 2010. Il torneo si \u00e8 giocato nella citt\u00e0 australiana di Caloundra su campi in cemento outdoor. Il torneo si \u00e8 svolto tra il 7 e il 10 gennaio 2010.\nVincitori.\nSingolare.\n Marc McCarroll ha battuto in finale Gordon Reid 7-6, 4-6, 6-4\nDoppio.\n Marc McCarroll / Gordon Reid hanno battuto in finale Michael Dobbie / Ben Weekes 7-5, 6-3"}
{"id": "2773719", "revid": "53673", "url": "https://it.wikipedia.org/wiki?curid=2773719", "title": "Il caso dei cioccolatini avvelenati", "text": "Il caso dei cioccolatini avvelenati (titolo originale \"The poisoned chocolates case\") \u00e8 un romanzo dello scrittore Anthony Berkeley pubblicato la prima volta nel 1929.\nTrama.\nIl presidente dell'esclusivo Club del Crimine, Roger Sheringham, ha una idea per vivacizzare le assemblee del Club. L'idea \u00e8 semplice, consiste nell'indagare su un caso vero, un caso reale che ha scosso l'opinione pubblica, un caso di omicidio. \u00c8 riuscito ad avere il permesso per fare questa esercitazione direttamente da Scotland Yard. Dopo aver riunito tutti i soci prende la parola e presenta alla platea l'ispettore capo Moresby.\nMoresby, dopo essersi presentato, dice che per loro questo caso \u00e8 praticamente chiuso e si mette a raccontare come sono avvenuti i fatti. Il 15 novembre Sir Eustace Pennefather ha ricevuto una scatola con un biglietto di accompagnamento. Nel biglietto c'era scritto che l'importante ditta di dolci Mason &amp; Sons voleva un parere, da lui, su i suoi nuovi cioccolatini, appena creati. Sir Eustace Pennefather odia i cioccolatini, per cui li regala al socio, del suo circolo ricreativo, Graham Bendix.\nIl biglietto accluso alla scatola dei cioccolatini e la confezione che l'avvolgevano, vengono gettati nel cestino dell'immondizia. Graham Bendix porta la scatola dei cioccolatini a casa da sua moglie e mentre lui ne assaggia un paio, sua moglie ne mangia otto o nove. I cioccolatini avevano, un sapore strano, piuttosto accentuato, forse troppo forte per poterli ritenere buoni. Dopo poco Graham Bendix torna al circolo, e si sente male. Sua moglie, che \u00e8 rimasta a casa, muore. In sospetto per il malore di Graham Bendix e la morte di sua moglie cade immediatamente sui cioccolatini. Dopo accurate analisi il sospetto si tramuta in realt\u00e0, i cioccolatini erano avvelenati.\nScotland Yard riesce a recuperare sia i cioccolatini rimasti nella scatola, sia il biglietto accluso che li accompagnava e anche la sua confezione che li avvolgeva. Dagli ultimi due indizi non riescono a capire chi possa aver voluto uccidere Sir Eustace Pennefather, salvatosi soltanto per una pura coincidenza. Questi sono i fatti nudi e crudi, ma \u00e8 anche quello che i giornali hanno gi\u00e0 riportato nelle pagine della cronaca nera. I soci del Club del Crimine vogliono sentirsi dire anche quello che i giornali non hanno riportato e che Scotland Yard ha scoperto.\nIl veleno utilizzato \u00e8 il nitrobenzolo, una sostanza che, a volte, \u00e8 usata anche per preparare dolci di qualit\u00e0 molto scadente. Gli investigatori pensano immediatamente ad una tragica fatalit\u00e0, ma dopo un pi\u00f9 attento esame dei cioccolatini rimasti, viene scoperto un piccolo forellino alla base degli stessi. Questa \u00e8 una prova schiacciante per dire che \u00e8 un omicidio e non una tragica fatalit\u00e0. Moresby dice che la confezione che avvolgeva i cioccolatini era una comunissima carta da pacchi con scritto, a mano, il nome di Sir Eustace Pennefather.\nPer quanto riguarda il biglietto che accompagnava la scatola viene scoperto che \u00e8 originale. \u00c8 un biglietto intestato, anche se non pi\u00f9 utilizzato da circa sei mesi, della ditta di dolci Mason &amp; Sons. Viene appurato che la ditta Mason &amp; Sons non invia, per prova, i suoi prodotti a nessuno. Dopo aver dato queste informazioni e dopo esser sollecitato dai soci del Club del Crimine, Moresby illustra la teoria di Scotland Yard. Secondo loro \u00e8 stato un pazzo a preparare i cioccolatini e ad inviarli a Sir Eustace Pennefather.\nIl motivo per cui sono stati inviati proprio a Sir Eustace Pennefather \u00e8 da ricercarsi, sicuramente, nel fatto che lui ha una vita piuttosto dissoluta. Nel caso che l'assassino fosse riuscito nel suo intento tutto il patrimonio di Sir Pennefather andrebbe alla moglie, da cui sta divorziando. Ma lei \u00e8 innocente, visto che in quei giorni si trovava all'estero e ci sono le prove di tutti i suoi spostamenti.\nDopo che Moresby ha lasciato il Club del Crimine i vari soci si mettono a parlare tra loro e tutti vengono a conoscenza di due \"fatti\" importanti. Il primo \"fatto\" \u00e8 quello che Alicia Dammers era stata insistentemente corteggiata da Sir Eustace Pennefather ma non aveva ceduto al suo fascino. Anzi, la Dammers, dopo aver troncato la relazione ne aveva scritto un duro resoconto che aveva dato alle stampe. Il secondo \"fatto\" \u00e8 quello di un quasi fidanzamento tra Sir Eustace Pennefather e l'unica figlia di Sir Charles Wildman e che quest'ultimo non ne fosse per niente contento.\nSubito dopo i vari soci si accordano su come lavorare a questo affascinante caso di omicidio. Le regole sono semplici, ogni uno potr\u00e0 lavorare a questa esercitazione come meglio crede e, a turno, esporre le proprie teorie e/o conclusioni al resto dei soci. Si incontreranno tutti i giorni a partire dal primo luned\u00ec e l'ordine di esposizione, dopo averlo estratto a sorte, sar\u00e0 questo: Sir Charles Wildman, signora Mabel Fielder-Flemming, signor Morton Harrogate Bradley, signor Roger Sheringham, signora Alicia Dammers e per ultimo il signor Ambrose Chitterwick.\nL'assemblea si scioglie e quando Roger Sheringham rientra a casa scopre che, ad aspettarlo, c'\u00e8 ispettore capo Moresby. Moresby confessa che, lui ed i suoi superiori, grazie a questa esercitazione, sperano di poter trovare nuove tracce per individuare il colpevole in modo da poterlo arrestare e consegnarlo alla giustizia. Onestamente nemmeno Scotland Yard crede che questo delitto sia stato architettato da un pazzo omicida, ma \u00e8 una buona ipotesi da dare in pasto all'opinione pubblica, senza passare per incompetenti.\nUn altro motivo per cui ispettore capo Moresby e i suoi superiori hanno permesso questa esercitazione \u00e8 che Scotland Yard non \u00e8 riuscita ad indagare sulla vita privata di Sir Eustace Pennefather. Sir Pennefather \u00e8 un baronetto ed \u00e8 per questo motivo che non \u00e8 stato possibile, ad un umile ufficiale di Scotland Yard, di poter svolgere delle indagini sulla sua vita privata. Roger Sheringham invece ne ha la possibilit\u00e0, visto che \u00e8 un suo pari, e conosce tutti i suoi amici e tutti i soci del circolo ricreativo Rainbow.\nPrimo giorno. Tocca a Sir Charles Wildman esporre la sua teoria.&lt;br&gt;\nSir Charles Wildman \u00e8 partito, nella sua indagine, da una semplice domanda. Chi ci guadagnerebbe dalla morte di Sir Pennefather? \u00c8 riuscito a scoprire che la carta del biglietto, accluso ai cioccolatini, \u00e8 stata riciclata e che il \"colpevole\", in passato, aveva avuto l'occasione di venire in possesso di tale tipo di carta. \u00c8 riuscito a scoprire che il \"colpevole\", nonostante abbia un alibi, quell'alibi fa acqua da tutte le parti. Per Sir Charles il colpevole \u00e8... la moglie di Sir Pennefather, Pauline. Ma la sua teoria viene smontata pezzo per pezzo dal resto dei soci del Club del Crimine e Sir Charles Wildman, dopo aver cercato di difenderla strenuamente, come tutti i bravi avvocati, si d\u00e0 definitivamente per sconfitto.\nSecondo giorno. Ora \u00e8 la volta della signora Fielder-Flemming.&lt;br&gt;\nLa signora Mabel Fielder-Flemming parte da un altro presupposto. Qui c'\u00e8 un triangolo e i tre lati del triangolo sono Sir Pennefather, la figlia di Sir Wildman e una persona che l'ama intensamente e non la voleva vedere insieme a uno sciupafemmine. La signora Fielder-Flemming dimostra che Sir Pennefather voleva sposare la figlia di Sir Wildman solo per i suoi soldi anzi, per i soldi di suo padre. Con quei soldi, Sir Pennefather, avrebbe potuto liquidare sua moglie Paoline e pagare anche tutti i suoi debiti.\nLa signora Fielder-Flemming riesce a dimostrare che il \"colpevole\" ha avuto, nel passato, la possibilit\u00e0 di venir in possesso di un po' di carta intestata della ditta di dolci Mason &amp; Sons. Riesce anche a dimostrare che il \"colpevole\" ha avuto il tempo ed il modo per poter far recapitare la scatola con i cioccolatini avvelenati. Per la signora Fielder-Flemming il colpevole \u00e8... Sir Charles Wildman. Sorgono delle perplessit\u00e0 sulla colpevolezza di Sir Charles Wildman da parte degli altri soci del Club del Crimine. Viene presa una decisione, aspettare una settimana e poi, casomai, denunciare a Scotland Yard quanto scoperto.\nTerzo giorno. Ora \u00e8 il turno del signor Morton Harrogate Bradley.&lt;br&gt;\nIl signor Morton Harrogate Bradley parte da un altro punto ancora, dal veleno. Dice che il veleno utilizzato \u00e8 un veleno atipico, e non troppo comune e il suo utilizzo indica che l'assassino deve essere una donna e non un uomo. Per Bradley solo una donna userebbe del veleno e solo una donna pu\u00f2 avere la manualit\u00e0 di scartare i cioccolatini, estrarre il liquore originale, sostituirlo con il veleno, sigillare il foro provocato dall'ago della siringa e rincartare i cioccolatini uno per uno. Dimostra che era abbastanza semplice poter venire in possesso di un po' di carta da lettera della ditta Mason &amp; Sons visto che loro utilizzano delle segretarie in sostituzione delle titolari ammalate o in ferie.\nBradley, rispetto ai suoi due precedenti ed autorevoli colleghi del Club del Crimine, non aveva cercato di adattare le prove al colpevole. Lui aveva cercato di fare l'inverso, cio\u00e8 aveva cercato di capire chi fosse il colpevole solo a partire dagli indizi. Bradley, declama una lunga lista di caratteristiche che deve avere l'assassino, ma lui non ha idea di chi possa avere queste caratteristiche. In verit\u00e0 ha un nome in mente, ma per il presidente del Club del Crimine, Roger Sheringham, \"lei\" non \u00e8 l'assassina. Bradley si sente sollevato dall'autorevole opinione del presidente Roger Sheringham.\nQuarto giorno. Ora sta al signor Roger Sheringham esporre la sua teoria.&lt;br&gt;\nIl signor Roger Sheringham parte da un'altra ipotesi ancora. Sinora l'ipotesi \u00e8 quella che l'omicida non sia riuscito nel suo intento e per una pura casualit\u00e0 sia morta la signora Joan Bendix. E se invece il bersaglio era proprio Joan Bendix? Se fosse cos\u00ec non \u00e8 detto che l'omicida sia una donna, ma potrebbe essere un uomo visto che il bersaglio era una donna. Per Roger Sheringham il colpevole \u00e8... il signor Bendix. Chi meglio di lui poteva avere interesse ad uccidere la signora Joan Bendix. Roger Sheringham porta molte prove circostanziali alla sua teoria, tanto da convincere tutti i soci del Club del Crimine, fuorch\u00e9 Alicia Dammers, a esporre le proprie conclusioni a Scotland Yard. Viene deciso di ascoltare quello che Alicia Dammers ha da dire prima di esporre la teoria e le prove, che la sostengono, alla polizia.\nQuinto giorno. La signora Alicia Dammers espone la sua teoria del caso.&lt;br&gt;\nAnche per Alicia Dammers il vero bersaglio era Joan Bendix. Ma prima di esporre la sua teoria deve demolire la teoria di Sheringham punto per punto. La demolisce in modo molto preciso e meticoloso dimostrando che Sheringham si era fidato di alcune testimonianze senza cercare le dovute ed indispensabili verifiche. La Dammers fa una rivelazione scolvolgente, Sir Eustace Pennefather aveva un'amante. Il nome di questa signora \u00e8 Joan Bendix. Secondo la teoria di Alicia Dammers l'assassino \u00e8... Sir Eustace Pennefather. Il motivo di questo omicidio \u00e8 che ora \u00e8 stanco della relazione con Joan Bendix e ha paura che se lei parler\u00e0 non potr\u00e0 sposare la figlia di Charles Wildman. Dopo questa serie di spiegazioni viene deciso che bisogna dirlo a Scotland Yard. C'\u00e8 un solo problema il signor Ambrose Chitterwick chiede, e ottiene, che prima di andare alla polizia lui vorrebbe esporre la sua teoria.\nSesto giorno. Ora \u00e8 il signor Ambrose Chitterwick che espone la sua teoria.&lt;br&gt;\nIl signor Ambrose Chitterwick riesce a demolire la teoria di Alicia Dammers. Per Chitterwick ogni membro del Club ha avuto alcune buone idee, ma ne ha tratto delle errate conclusioni. L'assassino, o meglio l'assassina della signora Joan Bendix \u00e8 una sua rivale in amore. Questa donna ha cercato di uccidere sia Joan Bendix sia Sir Eustace Pennefather. Lo scopo di questo doppio omicidio \u00e8 che Sir Eustace Pennefather voleva sposare Joan Bendix, visto che si amavano ed in pi\u00f9 lei era ricca. Il nome della donna che ha ucciso Joan Bendix \u00e8..."}
{"id": "2773721", "revid": "2044019", "url": "https://it.wikipedia.org/wiki?curid=2773721", "title": "Peter Ostrum", "text": "\u00c9 noto al pubblico per aver interpretato Charlie Bucket nel film \"Willy Wonka e la fabbrica di cioccolato\" di Mel Stuart del 1971. Crescendo si \u00e8 dedicato al teatro, per poi abbandonare il mondo della recitazione e diventare un veterinario.\nDoppiatori italiani.\nNelle versioni in italiano dei suoi lavori, Peter Ostrum \u00e8 stato doppiato da:"}
{"id": "2773726", "revid": "287204", "url": "https://it.wikipedia.org/wiki?curid=2773726", "title": "Conflitto libanese del 2007", "text": "Il conflitto libanese del 2007 \u00e8 stato una serie di scontri armati sul suolo libanese, iniziato con gli scontri tra Fath al-Islam, una organizzazione terroristica islamica e le Forze armate libanesi (LAF - Lebanese Armed Forces) il 20 maggio 2007 nel campo profughi di Nahr al-Bared, vicino a Tripoli.\nI combattimenti di Nahr el-Bared si propagano a Ain al-Hilweh, un altro campo di rifugiati collocato nel sud del Libano; in concomitanza altri attacchi terroristici dinamitardi vengono effettuati anche nei dintorni di Beirut, coinvolgendo anche personale delle Nazioni Unite, proseguendo fino all'inizio di settembre; il 7 settembre le forze armate libanesi dichiararono la cessazione delle ostilit\u00e0 con la repressione della minaccia.\nSecondo un bilancio 446 persone (tra i quali 168 soldati e 226 militanti) sono morte durante gli scontri, durati in totale 105 giorni, con l'uso di artiglieria ed elicotteri da parte delle forze di sicurezza libanesi. Inoltre tra i 400 e i 500 soldati sono rimasti feriti e pi\u00f9 di 215 militanti sono stati catturati. Vittime di attentati terroristici sono stati anche 12 civili libanesi e 6 soldati delle Nazioni Unite. Durante i combattimenti nel campo profughi e a Tripoli sono rimasti uccisi 54 civili, di cui 47 palestinesi. Tra i Palestinesi ospiti dei campi, 31.000 si sono rifugiati in altri campi del Paese. Tra i caduti l'ufficiale libanese Sobhi Al Akoury, a cui \u00e8 dedicata un'associazione che aiuti gli orfani libanesi fondata dalla vedova del caduto."}
{"id": "2773731", "revid": "29543534", "url": "https://it.wikipedia.org/wiki?curid=2773731", "title": "Cnossus", "text": ""}
{"id": "2773732", "revid": "713168", "url": "https://it.wikipedia.org/wiki?curid=2773732", "title": "Y\u00e9vogan", "text": "Lo Yovogan o Y\u00e9vogan era un alto funzionario dell'amministrazione del regno del Dahomey. Tale carica venne creata da re Agaja nel 1728. Inizialmente vi era uno y\u00e9vogan per ciascuno dei tre forti presso i quali si svolgevano le operazioni commerciali del porto di Igelefe che serviva la citt\u00e0 di Ouidah. Nel 1733 tale funzione venne accentrata in capo ad un unico funzionario. \nLe sue mansioni concernevano: i rapporti diplomatici con le potenze occidentali che si recavano nel regno per il commercio degli schiavi; la vendita degli schiavi (con precedenza data agli schiavi del re, che inoltre venivano venduti ad un prezzo maggiore); la riscossione delle tasse di sbarco; l'approvvigionamento delle navi; la raccolta dei proventi della tratta che dovevano poi essere trasportati nell'entroterra nella capitale Abomey assieme ai beni di lusso portati dall'estero come doni per il re dai mercanti di schiavi (ad esempio orologi, armi da fuoco, strumenti musicali). Lo y\u00e9vogan era dislocato nel centro costiero pi\u00f9 importante del regno, Ouidah, dove le potenze occidentali avevano fortilizi e basi commerciali occupate occasionalmente a seconda delle necessit\u00e0. Ad Ouidah lo y\u00e9vogan esercitava le funzioni di rappresentante oltre che di governatore in nome e per conto del re. Egli era assistito nell'esercizio dei suoi poteri da una serie di organi, tra i quali una sorta di consiglio con poteri consultivi. Tuttavia con il passare del tempo egli venne sempre pi\u00f9 frequentemente affiancato ad altri funzionari in modo da sottrargli l'esercizio esclusivo ed indiscriminato del potere. Lo y\u00e9vogan Tegan venne decapitato nel 1743 per ordine del re Tegbesu per aver intrapreso commerci illeciti di schiavi con gli Occidentali, violando il monopolio regio. Dei suoi successori, ben otto vennero destituiti e chiamati a rendere conto del loro operato presso il re; cinque di questi vennero successivamente condannati alla pena capitale."}
{"id": "2773733", "revid": "287204", "url": "https://it.wikipedia.org/wiki?curid=2773733", "title": "Ludwig Berger", "text": "Biografia.\nAttore, direttore della fotografia, produttore, regista e sceneggiatore, Ludwig lavor\u00f2 in Germania, Gran Bretagna, Francia, Austria, Svezia, Paesi Bassi e Stati Uniti. Diresse 36 film tra il 1920 e il 1969. Fu membro della giuria al sesto Festival Internazionale di Berlino.\nFiglio di Anna Klara Lewino e del banchiere Franz Bamberger, Ludwig Berger si diplom\u00f2 nel 1910. Studi\u00f2 Storia dell'Arte e Germanistica a Monaco di Baviera e a Heidelberg. Nel 1914, scrisse una tesi su Johann Conrad Seekatz, un pittore tedesco del diciottesimo secolo (Heidelberg 1916). Allo scoppio della guerra decise di arruolarsi volontario, ma venne presto esonerato a causa di una infiammazione alla cartilagine.\nBerger si dedic\u00f2 quindi alla regia e nel 1916 presso il Teatro statale di Magonza rappresent\u00f2 la sua opera \"Giardiniera dell'Amore\", un riadattamento dell'opera mozartiana \"La finta giardiniera\". Negli anni successivi port\u00f2 sul palcoscenico del teatro di Berlino diverse opere classiche, soprattutto Shakespeare.\nAltrettanto attivamente Berger lavor\u00f2 per il cinema. Fece il suo debutto alla regia nel 1920. Il successo artistico lo raggiunse con i film \"Ein Glas Wasser\" e \"La favola di Cenerentola\" (entrambi del 1923). Il suo primo film sonoro, girato negli USA, fu \"Se io fossi re\", mentre il suo film pi\u00f9 conosciuto e amato fu \"Guerra di valzer\" (1933), con Renate M\u00fcller, Hanna Waag, Willy Fritsch.\nNel 1935 emigr\u00f2, attraversando la Francia e l'Olanda, in Inghilterra."}
{"id": "2773735", "revid": "31455", "url": "https://it.wikipedia.org/wiki?curid=2773735", "title": "Regno del Dahomey", "text": ""}
{"id": "2773736", "revid": "62004", "url": "https://it.wikipedia.org/wiki?curid=2773736", "title": "Aliaksandr Bahdanovich", "text": ""}
{"id": "2773740", "revid": "118069656", "url": "https://it.wikipedia.org/wiki?curid=2773740", "title": "Georg Michael Pfaff", "text": "Biografia.\nDiscendente da una famiglia di artigiani di Kaiserslautern, presto impar\u00f2 l'arte di costruire strumenti in ottone. Dopo un lungo viaggio in vari paesi europei, nel 1848 ritorn\u00f2 nella sua citt\u00e0 natale e fond\u00f2 un'officina meccanica. Grazie alla qualit\u00e0 dei prodotti ebbe molto successo nelle due fiere mondiali di Londra nel 1851 e 1852. Fu in quel periodo che per la prima volta Georg Michael venne a contatto con le macchine per cucire, ed ebbe l'idea di costruirle lui stesso. Cos\u00ec nel 1862 venne costruita, esclusivamente a mano, la prima macchina per cucire PFAFF, che ora si trova nel Deutsches Museum di Monaco. "}
{"id": "2773742", "revid": "212348", "url": "https://it.wikipedia.org/wiki?curid=2773742", "title": "Undiscovered (Brooke Hogan)", "text": "Undiscovered \u00e8 il primo album di studio della cantante statunitense Brooke Hogan. Aveva gi\u00e0 registrato sedici tracce per il suo album di debutto \"This Voice\" nel 2004 che, dato lo scarso successo del singolo che lo ha anticipato, non \u00e8 mai stato pubblicato.\nHa fatto il suo debutto nella \"Billboard\" 200 al numero 28, vendendo 30.000 copie nella sua prima settimana. Nella sua seconda settimana, l'album vendette circa 13.000 copie, scendendo alla posizione numero 72. Le vendite per la terza e per la quarta settimana furono rispettivamente di circa 10.000 e 7.500 copie e le posizioni numero 116 e numero 179. L'album ha fino ad oggi venduto 127.000 copie.\nDall'album sono stati pubblicati tre singoli. \"About Us\" ha anticipato l'uscita dell'album, e ha ottenuto successo negli Stati Uniti. La canzone \u00e8 stata accompagnata da un video musicale. Gli altri due singoli furono \"Heaven Baby\" e \"For a Moment\", ma non ottennero successo."}
{"id": "2773743", "revid": "1442080", "url": "https://it.wikipedia.org/wiki?curid=2773743", "title": "Queensland Open 2010 - Singolare", "text": "Marc McCarroll ha battuto in finale Gordon Reid 7-6, 4-6, 6-4."}
{"id": "2773744", "revid": "123296380", "url": "https://it.wikipedia.org/wiki?curid=2773744", "title": "Omino Michelin", "text": "Bibendum, meglio noto in italiano come Omino Michelin (talvolta chiamato, erroneamente, Michelin), \u00e8 la mascotte dell'azienda produttrice di pneumatici Michelin nonch\u00e9 uno dei pi\u00f9 antichi marchi registrati. Il personaggio \u00e8 un omino bianco composto da camere d'aria di pneumatici.\nStoria.\nDurante la partecipazione all'Esposizione Universale e Coloniale di Lione nel 1894, \u00c9douard e Andr\u00e9 Michelin notarono una pila di pneumatici che sugger\u00ec a \u00c9douard la figura di un uomo senza braccia. Quattro anni dopo, nel 1898, Andr\u00e9 incontr\u00f2 il fumettista francese Marius Rossillon, popolarmente noto come O'Galop, che gli mostr\u00f2 un'immagine che aveva creato per un birrificio di Monaco che era stata rifiutata. Esso rappresentava una grande figura umana che regge un bicchiere di birra e la frase di Orazio \"Nunc est bibendum\" (\"Adesso \u00e8 il momento di bere\"). Andr\u00e9 sugger\u00ec di sostituire l'uomo con una figura fatta di pneumatici, simile alla pila vista anni prima; O'Galop trasform\u00f2 quindi l'immagine originale in quello che diverr\u00e0 il simbolo della Michelin. \nIl primo manifesto del 1898 lo ritraeva mentre offriva un brindisi ai suoi miseri concorrenti con la frase \"Nunc est bibendum,\" con in mano un bicchiere pieno di pericolosi chiodi e vetri rotti, mentre pronuncia la frase \"C'est \u00e0 dire: \u00c0 votre sant\u00e9. Le pneu Michelin boit l'obstacle\" (\"Vale a dire: alla vostra salute. Il pneumatico Michelin beve gli ostacoli\"). \u00a0L'implicazione \u00e8 che gli pneumatici Michelin supereranno facilmente i pericoli stradali al contrario degli altri pneumatici.L'azienda ha utilizzato questo tipo di poster come base per parecchi anni, aggiungendo i suoi ultimi prodotti al tavolo davanti alla figura. Non \u00e8 chiaro quando la parola \"Bibendum\" sia diventata il nome del personaggio stesso. Nel 1908 la Michelin commission\u00f2 a Curnonsky la redazione di una colonna di giornale firmata \"Bibendum\". Negli anni '20, \"Bibendum\" era anche il titolo di un periodico edito dalla filiale italiana dell'azienda.\nNel 1922, la Michelin organizz\u00f2 un concorso per \"nominare il Michelin Tyre Man\" negli Stati Uniti. \nLa forma del Bibendum \u00e8 cambiata negli anni, aggiornandosi nel secondo dopoguerra per renderlo pi\u00f9 in linea con le nuove esigenze pubblicitarie. Il logo di O'Galop era basato su pneumatici per biciclette, indossava occhiali pince-nez con il cordino e fumava un sigaro. Negli anni '70 e '80, Bibendum veniva mostrato in corsa e nel 1998, il suo centesimo anniversario, una versione ridotta divenne il nuovo logo dell'azienda. Aveva rinunciato da molti anni al sigaro e al pince-nez. Lo snellimento del logo rifletteva i pneumatici pi\u00f9 piccoli e di basso profilo delle auto moderne e conferiva al personaggio un'aria pi\u00f9 cordiale e affabile.\nOrigine del nome.\n\"Bibendum\" deriva dalla locuzione oraziana \"Nunc est bibendum\" che significa, tradotta letteralmente \"Ora bisogna bere\". La frase \u00e8 a sua volta un rifacimento dei versi del poeta greco Alceo. La frase per intero \"Nunc \u00e8st bib\u00e8ndum, n\u00f9nc pede l\u00ecbero pulsanda tellus\" (\u00abOra bisogna bere, ora bisogna far risuonare la terra con libero piede\u00bb, cio\u00e8 ci si pu\u00f2 dare alla pazza gioia) \u00e8 contenuta in un'ode di Orazio (I, 37), con la quale il poeta esprimeva l'esultanza sua e del popolo romano per la morte di Cleopatra e la fine del pericolo che essa rappresentava per Roma. \u00c8 divenuta perci\u00f2 d'uso comune come esortazione a festeggiare un lieto avvenimento o a brindare materialmente con un buon bicchiere.\nNella cultura di massa.\nLa \"sedia Bibendum\" \u00e8 stata progettata da Eileen Gray nel 1925.\nCayce Pollard, il personaggio principale del romanzo L'accademia dei sogni di William Gibson, ha una forte avversione per i marchi e i loghi aziendali: la vista di Bibendum in particolare le d\u00e0 attacchi di panico.\nBibendum ha fatto una breve apparizione nei fumetti di Asterix, come commerciante di ruote di carri in alcune traduzioni, tra cui quella inglese, di \"Asterix e gli Elvezi.\" La versione originale francese utilizzava la mascotte guerriera gallica della compagnia di stazioni di servizio francese Antar.\nLa mascotte appare in uno sketch comico del programma della BBC \"Not the Nine O'Clock News\", in cui un cameriere e uno chef di un ristorante sospettano che un commensale, vestito da Bibendum, possa essere un critico gastronomico per la Guida Michelin.\nNella versione francese del film Ghostbusters il gigante Stay Puft Marshmallow Man \u00e8 chiamato \"Bibendum Chamallow\" (\"chamallow\" era originariamente un dolce commercializzato in Francia con questo nome, che ricorda vagamente il marshmallow americano). \nNel cortometraggio animato del 2009 \"Logorama\", una serie di Bibendum interpreta una squadra di poliziotti e personale SWAT che lavorano tutti insieme per cercare di arrestare un criminale psicotico e ultraviolento interpretato da Ronald McDonald, la nota mascotte della catena di fast food McDonald's."}
{"id": "2773746", "revid": "132266", "url": "https://it.wikipedia.org/wiki?curid=2773746", "title": "Giuseppe Maria Doria Pamphili", "text": ""}
{"id": "2773747", "revid": "834", "url": "https://it.wikipedia.org/wiki?curid=2773747", "title": "Everything to Me (Brooke Hogan)", "text": "Everything to Me \u00e8 il singolo di debutto della cantante statunitense Brooke Hogan, pubblicato il 27 luglio 2004.\nNello stesso anno avrebbe dovuto essere successivamente incluso nel primo album da studio della Hogan, intitolato \"This Voice\", che per\u00f2, dato lo scarso successo ottenuto da questo singolo, non \u00e8 mai stato messo in commercio."}
{"id": "2773750", "revid": "834", "url": "https://it.wikipedia.org/wiki?curid=2773750", "title": "About Us (Brooke Hogan)", "text": "About Us \u00e8 il primo singolo della cantante statunitense Brooke Hogan pubblicato dall'album \"Undiscovered\", col quale ha fatto il suo debutto nel mondo della musica. \u00c8 finora il suo singolo di maggior successo ed \u00e8 accompagnato da un video musicale."}
{"id": "2773762", "revid": "834", "url": "https://it.wikipedia.org/wiki?curid=2773762", "title": "Heaven Baby", "text": "Heaven Baby \u00e8 il secondo singolo della cantante statunitense Brooke Hogan pubblicato dall'album \"Undiscovered\", col quale ha fatto il suo debutto nel mondo della musica."}
{"id": "2773763", "revid": "132266", "url": "https://it.wikipedia.org/wiki?curid=2773763", "title": "Giovanni Caccia-Piatti", "text": ""}
{"id": "2773764", "revid": "838137", "url": "https://it.wikipedia.org/wiki?curid=2773764", "title": "Premi BAFTA 2001", "text": "La 54\u00aa edizione dei British Academy Film Awards, conferiti dalla British Academy of Film and Television Arts alle migliori produzioni cinematografiche del 2000, ha avuto luogo il 25 febbraio 2001.\nPer la prima volta nella loro storia, i BAFTA Awards si tennero un mese prima della consegna dei premi Oscar dello stesso anno, quando in passato erano soliti essere celebrati nel corso del mese successivo.\nVincitori e candidati.\nIl film di Ridley Scott \"Il gladiatore\" era il grande favorito della serata, con tredici candidature, che si concretizzarono in quattro premi, tra cui miglior film. La commedia inglese \"Billy Elliot\" ricevette in tutto tre premi, tra cui miglior attore (Jamie Bell, che a quindici anni divenne il pi\u00f9 giovane vincitore della storia dei premi BAFTA), miglior attrice non protagonista (Julie Walters) e miglior film britannico, oltre ad altre sette nomination.\nTra le altre candidature spiccavano il film taiwanese \"La tigre e il dragone\" di Ang Lee, candidato come miglior film dell'anno e vincitore del premio al miglior regista, e l'italiano \"Mal\u00e8na\" di Giuseppe Tornatore.\nL'attore Oliver Reed ricevette una candidatura postuma per la sua interpretazione del mercante di schiavi Proximo in \"Il gladiatore\"."}
{"id": "2773765", "revid": "834", "url": "https://it.wikipedia.org/wiki?curid=2773765", "title": "For a Moment", "text": "For a Moment \u00e8 il terzo singolo della cantante statunitense Brooke Hogan pubblicato dall'album Undiscovered, col quale ha fatto il suo debutto nel mondo della musica."}
{"id": "2773766", "revid": "132266", "url": "https://it.wikipedia.org/wiki?curid=2773766", "title": "Giovanni Cacciapiatti", "text": ""}
{"id": "2773768", "revid": "149485", "url": "https://it.wikipedia.org/wiki?curid=2773768", "title": "Aliaksei Abalmasau", "text": ""}
{"id": "2773769", "revid": "834", "url": "https://it.wikipedia.org/wiki?curid=2773769", "title": "Falling (Brooke Hogan)", "text": "Falling \u00e8 il primo singolo della cantante statunitense Brooke Hogan pubblicato dal suo secondo album di studio The Redemption, che, nonostante la sua popolarit\u00e0, non ha garantito grandi vendite. Nel video musicale, Brooke si trova su una spiaggia di Miami, dove canta sdraiata sulla sabbia; si vedono inoltre alcune figure di Stack$, il rapper con cui ha collaborato durante la realizzazione la canzone."}
{"id": "2773770", "revid": "599013", "url": "https://it.wikipedia.org/wiki?curid=2773770", "title": "Ivan Benito", "text": "Biografia.\n\u00c8 zio del calciatore Loris Benito."}
{"id": "2773771", "revid": "180202", "url": "https://it.wikipedia.org/wiki?curid=2773771", "title": "One Piece - Tutti all'arrembaggio!", "text": ""}
{"id": "2773772", "revid": "599013", "url": "https://it.wikipedia.org/wiki?curid=2773772", "title": "Bob Riley", "text": ""}
{"id": "2773773", "revid": "834", "url": "https://it.wikipedia.org/wiki?curid=2773773", "title": "Hey Yo!", "text": "Hey Yo! \u00e8 il secondo singolo della cantante statunitense Brooke Hogan pubblicato dal suo secondo album di studio The Redemption, che, nonostante la sua popolarit\u00e0, non ha garantito grandi vendite. Ha fatto il suo debutto al #48 nella classifica di iTunes, e si pensava che la canzone potesse entrare nella classifica americana, ma non riusc\u00ec a penetrarvi."}
{"id": "2773776", "revid": "111556288", "url": "https://it.wikipedia.org/wiki?curid=2773776", "title": "FA Cup 1878-1879", "text": "La FA Cup 1878-79 fu l'ottava edizione del torneo calcistico pi\u00f9 vecchio del mondo. Vi presero parte 43 compagini, 6 delle quali non giocarono alcun incontro."}
{"id": "2773777", "revid": "599013", "url": "https://it.wikipedia.org/wiki?curid=2773777", "title": "George Montgomery (cestista)", "text": ""}
{"id": "2773778", "revid": "109651", "url": "https://it.wikipedia.org/wiki?curid=2773778", "title": "Hogan Knows Best", "text": "Hogan Knows Best \u00e8 stato il programma televisivo con cui l'ereditiera Brooke Hogan ha fatto debutto nel mondo dello spettacolo. \u00c8 incentrato sulla vita della famiglia di Hulk Hogan, un wrestler professionista degli anni 1980. Sono state realizzate 4 stagioni per il programma, e in totale si hanno 43 episodi. \u00c8 seguito da \"Brooke Knows Best\", ed \u00e8 stato trasmesso anche in Italia su MTV."}
{"id": "2773782", "revid": "339392", "url": "https://it.wikipedia.org/wiki?curid=2773782", "title": "Villa Fabris", "text": ""}
{"id": "2773783", "revid": "767487", "url": "https://it.wikipedia.org/wiki?curid=2773783", "title": "Ricky Wilson (cestista)", "text": ""}
{"id": "2773785", "revid": "1543377", "url": "https://it.wikipedia.org/wiki?curid=2773785", "title": "Teorema di Banach-Alaoglu", "text": "In matematica, teorema di Banach-Alaoglu o teorema di Banach-Alaoglu-Bourbaki \u00e8 un risultato noto nell'ambito dell'analisi funzionale che afferma che, dato uno spazio di Banach separabile, ogni successione limitata nel suo duale ammette una sottosuccessione debolmente* convergente. Se si denota con formula_1 lo spazio di Banach in questione, il teorema caratterizza la convergenza debole sul duale formula_2, non testata su tutti gli elementi del biduale formula_3 ma solo su quelli di formula_4, dove formula_5 \u00e8 la mappa canonica.\nPrende il nome da Stefan Banach, Leonidas Alaoglu e Nicolas Bourbaki.\nIl teorema di Bourbaki-Alaoglu generalizza il teorema al caso di topologie duali.\nIl teorema.\nSia formula_1 uno spazio normato; il suo spazio duale formula_2 \u00e8 un altro esempio di spazio normato (con la norma operatoriale). Il teorema di Banach-Alaoglu stabilisce che la sfera unitaria chiusa in formula_2 \u00e8 compatta rispetto alla topologia debole*.\nSi tratta di una motivazione per avere diverse topologie su uno stesso spazio: la sfera unitaria nella topologia della norma \u00e8 compatta se e solo se lo spazio \u00e8 finito-dimensionale (si veda il lemma di Riesz).\nUn caso speciale \u00e8 la versione del teorema che utilizza la compattezza per successioni: la sfera unitaria chiusa di uno spazio normato separabile \u00e8 sequenzialmente compatta nella topologia debole*. Infatti, la topologia debole* sulla sfera unitaria chiusa del duale di uno spazio separabile \u00e8 metrizzabile, e quindi compattezza e compattezza sequenziale sono equivalenti. Nello specifico, sia formula_1 uno spazio normato separabile e formula_10 la sfera unitaria chiusa in formula_2. Dato che formula_1 \u00e8 separabile, sia formula_13 un suo sottoinsieme numerabile denso. Allora si pu\u00f2 definire una metrica:\ndove formula_15 indica l'accopiamento duale tra formula_1 e formula_2. Con un argomento diagonale simile a quello utilizzato per provare il teorema di Ascoli-Arzel\u00e0 si mostra che formula_10 con tale metrica \u00e8 sequenzialmente compatto.\nLa versione \"per successioni\" del teorema \u00e8 utilizzata nell'ambito delle PDE per costruire soluzioni di problemi variazionali: ad esempio, un metodo spesso utilizzato per minimizzare un funzionale formula_19 definito sul duale di uno spazio vettoriale normato separabile formula_1 \u00e8 quello di costruire una successione formula_21 che si avvicina all'estremo inferiore dei valori assunti da formula_22, e utilizzare il teorema per estrarre una sottosuccessione convergente nella topologia debole* al limite formula_23, che si assume un \"minimizzatore\". \nSe formula_2 \u00e8 lo spazio delle misure di Radon sulla retta reale (in modo che formula_25 \u00e8 lo spazio delle funzioni continue che si annullano all'infinito per il teorema di rappresentazione di Riesz) il teorema nella versione per successioni \u00e8 equivalente al teorema di Helly.\nDimostrazione.\nPer ogni formula_26, siano:\nDato che ogni formula_28 \u00e8 un sottoinsieme compatto del piano complesso, formula_29 \u00e8 compatto anche nella topologia prodotto per il teorema di Tychonoff. Si pu\u00f2 identificare in modo naturale la sfera unitaria chiusa formula_30 in formula_2 come un sottoinsieme di formula_29:\nSi tratta di una mappa iniettiva e continua, di cui anche l'inversa (definita sull'immagine) \u00e8 continua, con formula_30 che possiede la topologia debole* e formula_29 la topologia prodotto. Se si ha una rete:\nin formula_29, allora il funzionale definito da:\n\u00e8 in formula_30. Essendo l'immagine di formula_40 chiusa, il teorema \u00e8 provato.\nConseguenze.\nIn uno spazio di dimensione finita, grazie al teorema di Bolzano-Weierstrass, da una successione limitata \u00e8 sempre possibile estrarre una sottosuccessione convergente. Questa propriet\u00e0 delle successioni limitate risulta utile per dimostrare alcuni teoremi fondamentali nell'analisi matematica. Purtroppo tale teorema non \u00e8 pi\u00f9 vero se lo spazio ha dimensione infinita. Ad esempio la successione dei versori nello spazio formula_41 \u00e8 limitata ma non ammette sottosuccessioni convergenti. Grazie al teorema di Banach-Alaoglu-Bourbaki la successione ammette per lo meno una sottosuccessione debolmente* convergente.\nGeneralizzazione.\nIl teorema di Bourbaki-Alaoglu \u00e8 una generalizzazione che si deve a Nicolas Bourbaki per topologie duali. Dato uno spazio localmente convesso separabile formula_1 avente duale continuo formula_43, l'insieme polare formula_44 di ogni intorno formula_45 in formula_1 \u00e8 compatto nella topologia debole formula_47 su formula_43."}
{"id": "2773786", "revid": "1486495", "url": "https://it.wikipedia.org/wiki?curid=2773786", "title": "Brooke Knows Best", "text": "Brooke Knows Best \u00e8 un programma televisivo statunitense, ideato da Brooke Hogan nel 2008 per VH1. Il programma \u00e8 il seguito di \"Hogan Knows Best\". \u00c8 incentrato sulla vita della famiglia di Hulk Hogan, un wrestler professionista degli anni 1980, ed \u00e8 stato trasmesso anche in Italia su MTV dal 1\u00ba gennaio 2009. Sono state realizzate 2 stagioni ognuna da 10 puntate."}
{"id": "2773788", "revid": "154893", "url": "https://it.wikipedia.org/wiki?curid=2773788", "title": "Comuni dell'Italia", "text": ""}
{"id": "2773791", "revid": "599013", "url": "https://it.wikipedia.org/wiki?curid=2773791", "title": "Tom Sewell", "text": ""}
{"id": "2773792", "revid": "729019", "url": "https://it.wikipedia.org/wiki?curid=2773792", "title": "Esercito libanese", "text": "L'Esercito Libanese \u00e8 la componente terrestre delle Forze armate libanesi. Fondato nel 1945, ha attraversato periodi di forte conflittualit\u00e0 interna, superati in parte con l'estromissione del generale Michel Aoun.\nForza.\nAttualmente \u00e8 composto da circa 60.000 uomini.\nLe forze terrestri sono composte da:\nIn aggiunta vi sono unit\u00e0 di supporto:"}
{"id": "2773793", "revid": "486946", "url": "https://it.wikipedia.org/wiki?curid=2773793", "title": "Gabriele della Genga", "text": ""}
{"id": "2773797", "revid": "62004", "url": "https://it.wikipedia.org/wiki?curid=2773797", "title": "Aleksandr Pavlov", "text": ""}
{"id": "2773798", "revid": "339392", "url": "https://it.wikipedia.org/wiki?curid=2773798", "title": "Universit\u00e4t Berlin", "text": ""}
{"id": "2773800", "revid": "1573940", "url": "https://it.wikipedia.org/wiki?curid=2773800", "title": "Andrenidae", "text": "Andrenidae \u00e8 una famiglia di insetti imenotteri apoidei.\nTassonomia.\nComprende le seguenti sottofamiglie e generi:"}
{"id": "2773803", "revid": "183694", "url": "https://it.wikipedia.org/wiki?curid=2773803", "title": "Franz Unger", "text": "Vita e opere.\nInizialmente, Unger ha studiato giurisprudenza presso l'Universit\u00e0 di Graz. Nel 1820 si trasfer\u00ec a Vienna per studiare medicina e nel 1822 si iscrisse alla Universit\u00e0 di Praga. Nel 1823 torn\u00f2 a Vienna e termin\u00f2 gli studi di medicina nel 1827.\nDal 1827 Unger lavor\u00f2 come medico in Stockerau nei pressi di Vienna, dal 1830 divenne medico di corte in Kitzb\u00fchel, Alto Adige. Nel 1836 fu nominato professore di botanica presso l'Universit\u00e0 di Graz e nel 1850 professore di fisiologia vegetale a Vienna. Nel 1852 ha viaggiato verso il nord Europa e l'Oriente. Nel 1866 Unger and\u00f2 in pensione e visse nella sua fattoria vicino a Graz.\nUnger \u00e8 stato uno dei maggiori contribuenti al campo di paleontologia e fisiologia vegetale. Egli ipotizz\u00f2 che le combinazioni di elementi semplici all'interno di una cellula vegetale potessero determinare l'ereditariet\u00e0 delle piante. Fu fortemente influenzato dagli esperimenti del suo allievo Johann Gregor Mendel. Unger fu un pioniere Storia della Scienza del Suolo (1836)."}
{"id": "2773807", "revid": "62004", "url": "https://it.wikipedia.org/wiki?curid=2773807", "title": "Andrei Bahdanovich", "text": ""}
{"id": "2773808", "revid": "438678", "url": "https://it.wikipedia.org/wiki?curid=2773808", "title": "Pygmalion (film 1937)", "text": "Pygmalion \u00e8 un film olandese del 1937 diretto da Ludwig Berger. \u00c8 tratto dall'omonima commedia di George Bernard Shaw, pi\u00f9 volte trasposta per il cinema. La storia della fioraia \"cockney\" viene trasferita ad Amsterdam. Precede di un anno la versione classica inglese di Asquith e Howard.\nTrama.\nLa vicenda si svolge ad Amsterdam. Elisa Doeluttel, detta Liesje, \u00e8 una povera ma impudente fioraia popolana dal rozzo accento amstelodamense. Il professor Higgins, linguista e insegnante di dizione, si imbatte brutalmente in lei e resta scioccato dal suo modo di esprimersi e dalla sua pronuncia."}
{"id": "2773809", "revid": "149485", "url": "https://it.wikipedia.org/wiki?curid=2773809", "title": "Artur Litvinchuk", "text": ""}
{"id": "2773813", "revid": "53251", "url": "https://it.wikipedia.org/wiki?curid=2773813", "title": "Subfattoriale", "text": ""}
{"id": "2773815", "revid": "2214872", "url": "https://it.wikipedia.org/wiki?curid=2773815", "title": "Stadio Quadrifoglio - Aldo Notari", "text": "Lo stadio \"Quadrifoglio - Aldo Notari\" \u00e8 uno stadio del baseball ubicato a Parma (Italia).\nStoria.\nIn precedenza centro federale della FIBS, composto da quattro campi disposti per l'appunto a quadrifoglio, nel 2007 l'intero impianto viene rilevato dal Comune di Parma e ristrutturato; i lavori si concludono nel marzo 2009, e nel settembre dello stesso anno la struttura viene intitolata ad Aldo Notari ed inaugurata in occasione del Campionato mondiale di baseball 2009, del quale ospita tre partite. L'impianto prende il posto dello Stadio Nino Cavalli, ora demolito.\nLa struttura \u00e8 sede delle partite casalinghe del Parma Baseball (militante nella Italian Baseball League)."}
{"id": "2773816", "revid": "155634", "url": "https://it.wikipedia.org/wiki?curid=2773816", "title": "Queensland Open 2010 - Doppio", "text": "Marc McCarroll e Gordon Reid hanno vinto il torneo battendo in finale Michael Dobbie e Ben Weekes per 7-5, 6-3."}
{"id": "2773817", "revid": "183694", "url": "https://it.wikipedia.org/wiki?curid=2773817", "title": "Andreas von Ettingshausen", "text": "Biografia.\nEgli studi\u00f2 filosofia e giurisprudenza a Vienna. Nel 1817 entr\u00f2 a far parte dell'Universit\u00e0 di Vienna e ha insegnato matematica e fisica. Nel 1819 divenne professore di fisica presso l'Universit\u00e0 di Innsbruck 1821 e professore di matematica superiore al Universit\u00e0 di Vienna. In quel periodo le sue lezioni lasciarono un segno nell'Universit\u00e0 di Vienna, e sono state pubblicate nel 1827 in due volumi. Nel 1834 Ettingshausen ottenne la cattedra di fisica.\nEttingshausen \u00e8 stato il primo a progettare una macchina elettromagnetica, che ha utilizzato l'induzione elettrica per la generazione di energia. Ha promosso l'ottica e ha scritto un libro di testo di fisica. Il suo metodo di lezioni \u00e8 stata ampiamente influente. Inoltre ha scritto un libro sull'analisi combinatoria che influenz\u00f2 molto il lavoro di Gregor Mendel (Vienna 1826). Nel 1866, si ritir\u00f2."}
{"id": "2773819", "revid": "599013", "url": "https://it.wikipedia.org/wiki?curid=2773819", "title": "James Forrest (cestista)", "text": ""}
{"id": "2773820", "revid": "132266", "url": "https://it.wikipedia.org/wiki?curid=2773820", "title": "Giuseppe Milesi Pironi", "text": ""}
{"id": "2773821", "revid": "1979849", "url": "https://it.wikipedia.org/wiki?curid=2773821", "title": "Giuseppe Milesi", "text": "Biografia.\nGiuseppe Milesi, nasce da una famiglia povera e apprende le prime nozioni artistiche presso l'Istituto Botta di Bergamo, dove imparer\u00e0 l'arte dell'intaglio e dal 1933 al 1938 frequente i corsi all'Accademia Carrara per poi proseguire gli studi a Milano, all'Accademia di Brera, ed \u00e8 proprio a Milano che esporr\u00e0 le sue prime opere, al Premio di pittura Sarfatti, ottenendo il primo premio al concorso Nazionale del Disegno nel 1939. &lt;br&gt;Negli anni del conflitto mondiale dovr\u00e0 interrompere gli studi universitari al Politecnico di Milano, partecipando al conflitto diventando granatiere sul fronte greco-albanese.\nFrequenti sono le sue esposizioni artistiche, nel dopoguerra, sia a Bergamo con il premio Dalmine nelle edizioni del 1953, 1954, 1956, 1958, sia a Milano.\nNel 1952 espose a Roma alla VI Quadriennale, cos\u00ec a Como, Verona, Perugia. &lt;br&gt;Nel 1957 \u00e8 tra i fondatori del Gruppo Bergamo, esponendo a Milano al \"Centro Culturale San Fedele\". &lt;br&gt;Si dedicher\u00e0 all'insegnamento sia al Liceo Artistico di Bergamo, successivamente all'Accademia di belle arti di Bologna, diventando titolare nel 1970 della cattedra di pittura e decorazione. &lt;br&gt;Nel 2001 gli venne conferito il \"Premio Ulisse\".\nOpere.\nL'artista predil\u00ec ritrarre la figura umana, e si autoritrasse in pi\u00f9 di sessanta immagini negli anni che andarono dalla sua giovent\u00f9 fino al 1997. &lt;br &gt;Nel 1970 dipinge il grande Cristo nell'abside della chiesa di Azzano San Paolo."}
{"id": "2773822", "revid": "827882", "url": "https://it.wikipedia.org/wiki?curid=2773822", "title": "24 Ore di Le Mans 1964", "text": "La 24 Ore di Le Mans 1964 \u00e8 stato la 32\u00aa edizione della gara francese e si \u00e8 disputata il 20 e 21 giugno 1964 sul Circuit de la Sarthe, ridotto nel 1956 a una lunghezza di 13,461\u00a0km dopo i lavori per aumentare la sicurezza dell'area dei box in seguito alla tragedia del 1955. \u00c8 stata anche la nona gara del Campionato del mondo sportprototipi di quell'anno.\nContesto.\nDopo aver cercato l'anno precedente e senza successo di acquisire la Ferrari, la Ford decise di sfidare il Commendatore sui campi di gara in quella che viene ricordata dagli appassionati come la Guerra Ferrari-Ford. Presentato al pubblico pochi mesi prima e alla sua prima apparizione a Le Mans, il prototipo Ford GT40 Mk.I (spinto da un motore V8 di 4,2 litri) aveva per\u00f2 dato una pessima impressione nelle prove pre-gara e non c'erano indizi che suggerissero che la Ford sarebbe stata in grado di fare miracoli nel limitato tempo a disposizione per risollevare le sorti delle 3 vetture schierate in gara. Il \"Drake\" prese comunque sul serio la minaccia americana e prepar\u00f2 meticolosamente la gara per difendere la vittoria conseguita l'anno precedente, affidandosi per le sue auto a componenti ben collaudati e, a scanso di equivoci, aveva schierato i suoi pi\u00f9 recenti prototipi: tre Ferrari 275 P ufficiali e tre Ferrari 330 P, di cui una ufficiale, una affidata alla squadra inglese \"Maranello Concessionaires\" e una al North American Racing Team (NART) dell'importatore statunitense Luigi Chinetti.\nOltre ad esse erano presenti anche le Ferrari 250 LM iscritte dai team \"Equipe Nationale Belge\" e \"NART\", vetture costruite secondo i dettami delle Granturismo stradali, ma a cui i regolamenti imponevano di iscriversi tra i prototipi in quanto non era stato ancora soddisfatto il requisito di produzione minima in serie.Quell'anno, tutti si aspettavano che la Ferrari vincesse a mani basse. Tra le due superpotenze della categoria \"Prototipi 5 litri\" tentava di inserirsi la Maserati Tipo 151/1 iscritta dalla Maserati France e pilotata da Andr\u00e9 Simon e Maurice Trintignant, mentre nella categoria \"Prototipi oltre 5 litri\" era iscritta la Iso-Rivolta Grifo AC3 spinta da un motore Chevrolet V8 5.3 litri, che poteva rappresentare una probabile sorpresa.\nGli uomini di Maranello erano inoltre favoriti per la vittoria anche nella categoria Gran Turismo, in cui avevano iscritto un agguerrito quartetto di Ferrari 250 GTO in versione aggiornata. I loro principali avversari erano di nuovo quelli della Ford, anche se in questo caso i loro motori equipaggiavano le Shelby Daytona Cobra Coup\u00e9 dotate di nuove e filanti carrozzerie chiuse nate dalla negativa esperienza dell'anno precedente con le \"Cobra Le Mans\", quando l'uso di \"hard-top\" su vetture dalla carrozzeria barchetta aveva mortificato le prestazioni velocistiche e le possibilit\u00e0 di vittoria della squadra statunitense guidata da Carroll Shelby. Poi c'erano la coppia di Jaguar E-Type Lightweight, da cui non ci si aspettava molto. I motori Ford erano utilizzati anche nelle Sunbeam Tiger, ma questo abbinamento non aveva dimostrato di essere efficace. Le Tiger non erano particolarmente veloci nei rettilinei e sembravano essere pi\u00f9 che nervose in curva. L'unico timore che incutevano negli avversari era l'attenzione necessaria nel momento in cui si doveva doppiarle.\nNella categoria due litri, la vittoria non sarebbe dovuta sfuggire alla Porsche, reduce dal successo di classe ottenuto alla 1000 km del N\u00fcrburgring, che si present\u00f2 in forze con due prototipi Porsche 904 con motore a 8 cilindri per la squadra ufficiale e cinque \"904 GTS\" a quattro cilindri per le squadre clienti nella categaria GT.\nVi erano inoltre le vetture francesi: l'Alpine-Renault con 4 vetture, la Ren\u00e9 Bonnet-Renault con 5 vetture e due vetture denominate \"CD 3\" (dalle iniziali di Charles Deutsch, ex socio di Ren\u00e9 Bonnet) che si basavano su componenti Panhard, ma le loro ridotte prestazioni le mettevano in grado di vincere unicamente il premio per l'Indice di Efficienza, che viene assegnato sulla base della distanza percorsa, il peso, la superficie frontale e il consumo di carburante. Delle tre vetture, l'ultima era dotata di un propulsore Panhard, con compressore, e della trazione anteriore, ma era degna di nota pi\u00f9 per la carrozzeria: coup\u00e9, con l'aspetto di una lacrima un po' appiattita e dotata di un paio di pinne molto importanti per la stabilit\u00e0 alle alte velocit\u00e0 che si presupponeva dovesse raggiungere.\nQualifiche.\nDurante le prove, la Ford GT40 mostra le proprie ambizioni con una velocit\u00e0 di punta superiore a 300\u00a0km/h sull'Hunaudi\u00e8res. Non sar\u00e0 sufficiente a scalzare John Surtees e la sua Ferrari 330P dalla pole position, siglata in 3:42,0: alle sue spalle si posizion\u00f2 la GT40 di Richie Ginther con 3:45,3 e dietro di essa la Ferrari 330 P della NART, la GT40 di Phil Hill e la Ferrari 275 P di Guichet e Vaccarella.\nGara.\nLa partenza \"stile Le Mans\" si svolse senza intoppi, con Pedro Rodr\u00edguez che prese il comando, mentre l'americano Phil Hill con la sua GT40 e una Sprite ebbero problemi e partirono attardati rispetto al gruppo. Notevole lo scatto al via di David Piper con la Ferrari 250 LM nr.58 del NART: il britannico si era allenato tutta la settimana per ridurre i suoi tempi nella particolare procedura di partenza ed era riuscito a guadagnare cinque posizioni, passando sotto il ponte Dunlop al terzo posto, ma una sovrappressione nel circuito di lubrificazione del motore fece saltare il filtro dell'olio, costringendolo al ritiro durante il primo giro. Al primo passaggio tre Ferrari conducevano la gara, seguite da Ginther sulla Ford GT40, che subito li raggiunse sul rettilineo dell'Hunaudi\u00e8res e sfruttando la scia del trenino formato dalle tre auto segn\u00f2 la notevole velocit\u00e0 di 339\u00a0km/h (211\u00a0mph) conquistando la testa della corsa, mentre i suoi compagni di marca erano costretti a ripetute soste ai box per rimediare a irregolarit\u00e0 di funzionamento dei loro propulsori. Una volta risolti tali problemi fu subito chiaro che, se fossero arrivate in fondo alla gara, le Ford avrebbero bastonato le Ferrari, in quanto erano pi\u00f9 veloci in rettilineo ed erano almeno alla pari con le vetture italiane in tutti gli altri settori. Sembrava che le Ferrari stessero solo prendendo tempo in attesa che le Ford si ritirassero coi motori esplosi.\nJohn Surtees, che divenne ben presto il pilota di punta della Ferrari, non corse sulla difensiva: stava spingendo forte sfruttando al massimo la vettura, ma tutto ci\u00f2 non era abbastanza per mantenere la vettura di Ginther e Masten Gregory in vista. Ginther aveva continuato ad allontanarsi e le altre Ford, che a questo punto era stato riparate, recuperavano terreno a gran velocit\u00e0. Si and\u00f2 avanti cos\u00ec per le prime ore di gara finch\u00e9 Ginther non ruppe la trasmissione al calar delle tenebre, mentre nelle retrovie le Cobra coup\u00e9 stavano strapazzando le Ferrari GT.\nLa notte, come di consueto, trascorse costellata di ritiri: la Ford GT40 di Richard Attwood e Jo Schlesser fu eliminata da un incendio nel vano motore mentre era in seconda posizione, la Cobra coup\u00e9 di Peter Bolton ebbe un incidente mentre era in lotta con una Ferrari (ritiro per entrambi e tre giovani spettatori, che attraversavano la pista, travolti e uccisi dalle vetture), la Cobra di Jochen Neerspasch e Chris Amon fu squalificata per aver riavviato la vettura con una batteria ausiliaria (procedura vietata dal regolamento) e all'alba Jean-Louis Marnat, alla guida dell'ultima Triumph superstite, ebbe un inspiegabile incidente sul rettilineo dei box impattando sul terrapieno a sinistra della pista, rimbalzando contro i box (che a quel tempo non erano protetti da nessun muretto) in un punto sgombro da persone e finendo la sua corsa all'altezza della prima curva: si ipotizz\u00f2 una perdita di conoscenza per avvelenamento da monossido di carbonio.\nA questo punto anche la Ferrari risentiva degli effetti dei primi giri corsi a ritmo da Gran Premio. La macchina di Surtees e le altre correvano disordinatamente mentre la GT40 di Phil Hill e Bruce McLaren correva ancora forte e, anche se una certa distanza, guadagnava velocemente terreno. In questa fase Hill registr\u00f2 un nuovo record assoluto sul giro in 3 minuti e 49 secondi, ma poco dopo la trasmissione della sua Ford diede forfait e Hill si ritir\u00f2. Se i piloti dei prototipi Ferrari si sentivano sollevati, lo stesso non poteva dirsi di quelli delle Gran Turismo, messi in riga dalla Cobra: Dan Gurney e Bob Bondurant la guidarono come sul velluto fino alla vittoria di classe GT e al quarto posto assoluto.\nMa il dominio di Gurney e Bondurant era stato messo a repentaglio al mattino, quando una perdita di pressione dell'olio motore li aveva spinti a ridurre fortemente il ritmo, dando una speranza alle Ferrari GTO, che si erano lanciate all'inseguimento abbassando di 10 secondi il tempo sul giro. Dopo una riparazione di fortuna al circuito di lubrificazione che non avrebbe retto ad uno sforzo prolungato, Gurney aveva \"bluffato\" forzando il ritmo sugli stessi tempi delle Ferrari per quei pochi giri che erano serviti a ingannare gli avversari e ridurli a pi\u00f9 miti consigli.\nAlla fine sotto la bandiera a scacchi passarono per primi i ferraristi Jean Guichet e Nino Vaccarella, poi Graham Hill e Jo Bonnier con la Ferrari del team \"Maranello Concesionaires\" e, un po' distanziati, Surtees e Lorenzo Bandini. Quarta, come detto, la Cobra di Gurney e Bondurant precedette le due Ferrari 250 GTO di Lucien Bianchi in coppia con \"Jean Beurlys\" e Innes Ireland in coppia con Tony Maggs. Questo fu l'ottavo successo della Ferrari a Le Mans.\nClassifica finale.\nNon Classificati.\nNon hanno coperto il 70% della distanza del vincitore, ovvero 244 giri"}
{"id": "2773823", "revid": "11959", "url": "https://it.wikipedia.org/wiki?curid=2773823", "title": "Linea Verde", "text": ""}
{"id": "2773824", "revid": "1305772", "url": "https://it.wikipedia.org/wiki?curid=2773824", "title": "Oscar Bonivento", "text": "Biografia.\nNato in Istria, dopo il secondo conflitto mondiale si trasfer\u00ec a Bologna, dove ha risieduto fino alla morte, avvenuta nel 2012 all'et\u00e0 di 97 anni. Ha svolto la professione di insegnante di lettere nelle scuole medie, e poi di storia e filosofia nei licei.\nCome compositore di quiz scacchistici egli ne compose pi\u00f9 di 300, principalmente diretti in due mosse e aiutomatti, di cui circa un quarto furono premiati.\nPubblicazioni.\nBonivento ha scritto diversi libri sui problemi di scacchi, questa la bibliografia completa::\nNote.\nPossedeva una vasta collezione di francobolli ed annulli scacchistici e una biblioteca scacchistica di circa 2000 volumi, per la maggior parte su temi legati ai problemi di scacchi."}
{"id": "2773825", "revid": "300067", "url": "https://it.wikipedia.org/wiki?curid=2773825", "title": "Derrick Taylor", "text": "\u00c8 il padre di David Taylor, a sua volta cestista."}
{"id": "2773827", "revid": "298229", "url": "https://it.wikipedia.org/wiki?curid=2773827", "title": "Marc McCarroll", "text": "\u00c8 un tennista diversamente abile e gioca su una carrozzina."}
{"id": "2773830", "revid": "599013", "url": "https://it.wikipedia.org/wiki?curid=2773830", "title": "Piano del New Jersey", "text": "Il piano della New Jersey (conosciuto anche con il nome di piano di Paterson ) fu una proposta dei delegati dello stato del New Jersey, nella persona di William Paterson per la struttura del governo degli Stati Uniti, a cui si oppose il piano della Virginia, entrambe furono presentate e giudicate durante la Convenzione di Filadelfia del 15 giugno 1787.\nStoria.\nMentre il piano redatto da James Madison prediligeva gli stati popolosi, quello di Paterson tendeva a favorire i piccoli stati. Infatti prevedeva un parlamento monocamerale, i cui membri erano suddivisi secondo un criterio paritario tra gli Stati. Con queste condizioni base ogni singolo Stato poteva esprimere un proprio voto, esattamente come per il Congresso della Confederazione). Si trov\u00f2 poi un accordo grazie al compromesso del Connecticut. Con tale accordo venne adottato il piano della Virginia con accorgimenti presi dal piano del New Jersey: al Senato venivano rappresentati tutti gli stati mentre nella camera dei rappresentanti i voti venivano distribuiti in base alla popolazione del paese rappresentato."}
{"id": "2773834", "revid": "114037854", "url": "https://it.wikipedia.org/wiki?curid=2773834", "title": "Ritratto di Carlo V seduto", "text": "Ritratto di Carlo V seduto \u00e8 un dipinto ad olio su tela (203x122 cm) realizzato nel 1548 da Tiziano Vecellio.\nQuesto dipinto \u00e8, assieme a \"Ritratto di Carlo V a cavallo\", una commissione dello stesso imperatore Carlo V, richiesta a gennaio, quando Tiziano \u00e8 chiamato alla corte di Augusta. L'immagine mostra Carlo V di sbieco, seduto su una sedia e posto alla sinistra dello spazio rettangolare della tela: di grande effetto, oltre allo sguardo del sovrano rivolto verso lo spettatore, \u00e8 il contrasto del nero delle vesti con il rosso e l'ocra dell'arredamento. A destra si apre uno sguardo sul paesaggio retrostante, appena abbozzato e dalle tinte chiare."}
{"id": "2773836", "revid": "726373", "url": "https://it.wikipedia.org/wiki?curid=2773836", "title": "The Guardian Legend", "text": " \u00e8 un videogioco sviluppato nel 1988 da Compile per Nintendo Entertainment System. Sequel di \"Guardic\", pubblicato nel 1986 per MSX, venne distribuito in Giappone dalla Irem, in America Settentrionale nel 1989 dalla Br\u00f8derbund e in Europa dalla Nintendo nel 1990. Nel gioco il giocatore controlla una protagonista solitario, la Guardiana, che \u00e8 in missione per distruggere un mondo, denominato Naju e infestato dagli alieni, prima che raggiunga il pianeta Terra. Il giocatore deve attivare dieci dispositivi di sicurezza disseminati su Naju per attivare la sequenza di autodistruzione del pianeta. Il giocatore esplora Naju in modo non lineare e pu\u00f2 acquisire diverse armi e bonus nel corso del gioco.\n\"The Guardian Legend\" ricevette valutazioni diverse da riviste come \"Electronic Gaming Monthly\" e \"Nintendo Power\". Mentre fu acclamato per la sua grafica, le musiche e il sistema di controlli fu criticato per il gameplay ripetitivo e il sistema di password ritenuto complicato. Il gioco non ebbe particolare successo all'uscita, ma \u00e8 stato da allora considerato un classico esempio di gioco a genere multiplo e impose uno standard assorbito da giochi successivi come \"Sigma Star Saga\", a sua volta incorpor\u00f2 elementi di gioco da altri titoli come \"The Legend of Zelda\", \"Metroid\", \"1942\", e \"Blaster Master\".\nTrama.\nIn \"The Guardian Legend\", il giocatore controlla la guardiana della Terra, un \"transformer aerobot altamente sofisticato\". La missione del giocatore \u00e8 quella di infiltrarsi in Naju, un enorme oggetto volante simile ad un pianeta le cui forme di vita aliene minacciano di invadere la Terra.\nMentre \u00e8 all'interno il giocatore deve attivare dei dispositivi (corridoi) collegati al sistema di autodistruzione di Naju per distruggerlo prima che raggiunga la Terra, evitando cos\u00ec l'invasione aliena. Tuttavia cinque trib\u00f9 ostili di forme di vita aliene rivaleggiano per il controllo dei territori in Naju, il giocatore deve combattere contro di esse per attivare gli interruttori e fuggire . Il prosieguo della storia \u00e8 assicurato da una serie di messaggi lasciati da uno o pi\u00f9 predecessori non identificati che tentarono di attivare senza successo il meccanismo di auto-distruzione prima dell'arrivo del Guardiano. Il primo messaggio, lasciato dall'ultimo sopravvissuto all'attacco di Naju, serve come introduzione; i messaggi successivi danno suggerimenti che aiutano il giocatore ad aprire i corridoi bloccati."}
{"id": "2773837", "revid": "767487", "url": "https://it.wikipedia.org/wiki?curid=2773837", "title": "La dama di Mosca", "text": "La dama di Mosca (\"The Woman from Moscow\") \u00e8 un film del 1928 diretto da Ludwig Berger, tratto dal dramma teatrale \"Fedora\" di Victorien Sardou che l'aveva scritto per la \"divina\" Sarah Bernhardt. La sceneggiatura del film, invece, firmata da John Farrow, venne pensata appositamente per la star Pola Negri che si cal\u00f2 da par suo nelle vesti della principessa russa Fedora.\nNel 1915, il regista Frank Powell aveva diretto per la Fox Film Corporation \"Princess Romanoff\", una prima versione della storia tratta da Sardou.\nTrama.\nSospettando che l'assassino di Vladimir, il suo fidanzato ritrovato morto nella tenuta di campagna, possa essere il nichilista Loris Ipanoff, la principessa Fedora cerca di rintracciarlo. Mentre \u00e8 alla sua ricerca, incontra un uomo di cui finisce per innamorarsi. Scopre, per\u00f2, che quello \u00e8 proprio Loris ma il suo amore per lui la induce adesso a crederlo innocente. Quando per\u00f2 Loris le confessa l'omicidio, Fedora lo denuncia al padre di Vladimir. La principessa si pentir\u00e0 del suo gesto, scoprendo che Vladimir era un miserabile che aveva insidiato e violato la sorella di Loris e che questi l'aveva ucciso per legittima difesa. La famiglia di Loris deve ora scontare una pena in Siberia: il fratello, cercando di resistere all'arresto, viene ucciso. Abbandonata da Loris, Fedora si avvelena. L'uomo, pentito, ritorna da lei in tempo per vederla morire tra le sue braccia.\nProduzione.\nLa sceneggiatura \u00e8 basata sul lavoro teatrale di Victorien Sardou, andato in scena per la prima volta a Parigi l'11 dicembre 1882. Le riprese del film, prodotto dalla Paramount Famous Lasky Corporation e a cui venne inizialmente dato il titolo \"The Lady from Moscow\", cominciarono il 14 aprile 1928\nDistribuzione.\nIl copyright, richiesto dalla Paramount Famous Lasky Corp., fu registrato il 3 novembre 1928 con il numero LP25791. Il film venne distribuito dalla Paramount Famous Lasky Corporation in versione sia muta che in versione sonora. Negli Stati Uniti, fu presentato in prima a New York il 2 novembre 1928.\nDate di uscita.\nIMDb\nAlias"}
{"id": "2773839", "revid": "131358", "url": "https://it.wikipedia.org/wiki?curid=2773839", "title": "Campionato mondiale di calcio 2010 (qualificazioni Europa)", "text": ""}
{"id": "2773842", "revid": "131358", "url": "https://it.wikipedia.org/wiki?curid=2773842", "title": "Campionato mondiale di calcio 2010 (qualificazioni Africa)", "text": ""}
{"id": "2773843", "revid": "131358", "url": "https://it.wikipedia.org/wiki?curid=2773843", "title": "Campionato mondiale di calcio 2010 (qualificazioni America del Sud)", "text": ""}
{"id": "2773846", "revid": "93556", "url": "https://it.wikipedia.org/wiki?curid=2773846", "title": "Nichelino (dollaro statunitense)", "text": "Il nome nichelino (\"nickel\") si applica popolarmente alla moneta statunitense pari a cinque cent, ossia un ventesimo o cinque centesimi di dollaro statunitense.\nDal 1938 il disegno del nichelino ha sempre presentato al dritto il profilo del presidente degli Stati Uniti Thomas Jefferson. Dal 1938 al 2003, sul rovescio era impresso il Monticello, ossia la tenuta presidenziale di Thomas Jefferson. Nel 2004 e 2005, i nickel avevano nuovi disegni commemorativi del bicentenario dell'acquisto della Louisiana e della spedizione di Lewis e Clark; questi nuovi disegni vennero chiamati la Westward Journey nickel series. Nel 2006, si torn\u00f2 a coniare il Monticello nel retro, mentre al dritto \u00e8 rappresentata una nuova immagine di Thomas Jefferson, di fronte.\nPrecedenti.\nPrima dell'introduzione del nickel, i pezzi da cinque centesimi erano monete in argento molto piccole che venivano chiamate half dime. A causa della mancanza di argento durante la Guerra civile americana, si rese necessario trovare un metallo alternativo per le monete di cinque cent, e venne scelta la lega di rame-nichel ancora in uso oggi. Numerosi problemi ammorbarono la coniazione dei nickel a met\u00e0 del XX secolo, a causa della durezza estrema di questa lega, ma le moderne apparecchiature di conio si sono dimostrate pi\u00f9 che adeguate al compito.\nI nickel hanno sempre avuto un valore di un centesimo di dollaro per grammo (anche quando, durante la seconda guerra mondiale vennero coniate versioni speciali prive del metallo nichel). Vennero progettati come pari a 5 grammi nel sistema metrico decimale, quando le prime monete dette \"nickel\" vennero ufficialmente introdotte nel 1866, poco prima che la legge U.S.A. Metric Act of 1866 dichiarasse legale l'utilizzo del sistema metrico negli Stati Uniti.\nL'applicare il termine \"nichelino\" a una qualsiasi moneta precede l'uso delle monete da cinque centesimi fatte in lega di nichel. Il termine venne utilizzato nel Nord America per la moneta Indian Head cent del 1859\u20131864, che era composta di rame-nichel. Nel corso della guerra civile americana ci si riferiva a questi bassi multipli dei cent come \"nickels\" o \"nicks\". Quando nel 1865 apparve il nickel da tre centesimi, questi erano i nuovi \"nickels\" per la persona comune della strada. Nel 1866, lo \"Shield nickel\" venne messo in circolazione e fiss\u00f2 nell'immaginario collettivo americano l'associazione tra la denominazione di 5 centesimi di dollaro con le monete realizzate in lega di nichel.\nShield nickel (1866\u20131883).\nLo Shield nickel, disegnato da James B. Longacre, fu il primo pezzo da cinque \"cent\" in nickel battuto negli Stati Uniti, in accordo con l'\"Act\" del 16 maggio 1866. Esiste una prima variet\u00e0 con i raggi che partono dal numerale 5 e passano tra gli spazi presenti tra le stelle. Queste monete furono coniase solo nel 1866 e in parte nel 1867. Il disegno originale di Longacre non teneva in conto le difficolt\u00e0 di coniare leghe dure e i raggi causavano una generale carenza di dettagli nelle aree corrispondenti nell'altra faccia della moneta.\nLe difficolt\u00e0 metallurgiche furono causa di molti errori di coniazione negli \"Shield nickel\". Non \u00e8 facile trovare monete che non presentino rotture nei conii, e questi esempi sono commerciati a un valore maggiore di quelli fior di conio, mentre per altre monete i difetti di conio sono considerati una interessante variet\u00e0 con un leggero valore in pi\u00f9.\nLiberty nickel o V nickel (1883-1912).\nIl Liberty nickel, disegnato da Charles Edward Barber, fu coniato tra il 1883 e io 1912. Viene chiamato anche V nickel, perch\u00e9 il nominale (5 cent) \u00e8 espresso in numeri romani (V). Nei primi esemplari coniati nel 1883 era presente solo la lettera V ma dopo pochi mesi si decise di introdurre la dicitura intera \"V cents\" in quanto i falsari le ricoprivano d'oro spendendole come monete da 5$ (Half Eagle), che all'epoca erano d'oro e avevano dimensioni simili.\nIl dritto raffigura il volto della Libert\u00e0 racchiuso tra stelle mentre il rovescio alcune spighe di grano e rami di cotone con all'interno l'indicazione del valore nominale \"V cents\".\nNel 1913 furono coniate solo 5 monete di questo tipo, che pertanto divennero una delle pi\u00f9 note e costose rarit\u00e0 numismatiche statunitensi.\nIndian head nickel o Buffalo nickel (1913\u20131938).\nLa moneta Indian head o Buffalo nickel venne prodotta dal 1913 al 1938. I marchi di zecca sono nel rovescio, sotto la dicitura \"Five Cents\". Tutte le tre zecche di Philadelphia, Denver, e San Francisco parteciparono alla coniazione.\nIl nichelino del bufalo, disegnato da James Earle Fraser, mostrava il profilo di un nativo americano nel dritto e un bisonte americano nel retro. Fraser disse che utilizz\u00f2 fattezze di diversi capi indiani, in un ritratto composito. I modelli pi\u00f9 probabili furono gli indiani Iron Tail, Two Moons e Adoeette. Adoeette era anche noto come \"Grande Albero\". Vi erano molti indiani che dichiaravano di essere stati i modelli per la moneta, includendo sia Two Gun White Calf che Isaac Johnny John \"John Big Tree\".\nIl modello per il bisonte poteva essere stato il bisonte americano \"Black Diamond\", in esibizione allo Zoo del Central Park di New York. Si ritiene che il disegno di Fraser sia tra i pi\u00f9 belli di qualsiasi moneta statunitense. La zecca di Philadelphia coni\u00f2 monete \"matte proof\" destinate specialmente ai collezionisti (dal 1913 al 1917).\nA causa della posizione in cui \u00e8 impressa, la data tende a cancellarsi con l'usura, di conseguenza molti esemplari in bassa conservazione si trovano privi di data.\nNickel col profilo di Thomas Jefferson (1938\u20132003).\nIl Jefferson nickel, disegnato da Felix Schlag per un concorso sponsorizzato dalla zecca, viene coniato sin dal 1938. Nel 1966 le sue iniziali vennero aggiunte alla base del busto. Il dritto presenta un profilo del presidente Thomas Jefferson, mentre il rovescio presenta la sua residenza virginiana, il Monticello. Le scalinate dell'edificio furono lievemente modificate durante il 1939, ma non vi furono altri cambi del disegno fino al 2003. Tutte le tre zecche USA produssero vasti quantitativi di nickel di Jefferson fino al 1954, quando la zecca di San Francisco interruppe la produzione per 14 anni, riprendendola soltanto dal 1968 al 1970. Dal 1970 tutti i nickel circolanti sono stati coniati in Filadelfia e Denver. Nei nickel dal 1938 al 1964 i segni di zecca (\"mint marks\") possono essere trovati nel rovescio, nel campo sinistro tra il Monticello e il bordo. Dal 1965 al 1967 non vennero apposte \"mint marks\" e nel 1968 i marchi vennero mossi sul dritto, sotto la data, dove sono oggi. Nel 1980, la Philadelphia mint inizi\u00f2 a marchiare con una \"P\" tutti i suoi nickel. Questo \u00e8 il disegno pi\u00f9 comune attualmente in circolazione.\nNickel del tempo di guerra (1942-1945).\nDal 1942 al 1945, apparvero i \"Wartime nickels\". Queste monete sono costituite per il 56% da rame, 35% d'argento e 9% manganese. Le uniche altre moneta U.S.A. che usano il manganese \u00e8 il dollaro di Sacagawea e i dollari presidenziali. Queste monete sono in genere un po' pi\u00f9 scure rispetto ai nickel normali, forse a causa del loro contenuto in manganese (come molte monete britanniche coniate dal 1921 al 1947). Comunque quando queste monete non vengono tenute a contatto con l'aria, diventa difficile distinguerle dalla lega standard. Una probabile ragione per l'aspetto pi\u00f9 scuro delle monete di guerra pu\u00f2 essere stata l'esposizione allo zolfo (del carbone di minore qualit\u00e0 bruciato in guerra o dei saponi anti-pidocchio) durante la circolazione, agente che invariabilmente d\u00e0 alle monete un aspetto pi\u00f9 scuro.\nIl disegno di queste monete \u00e8 uguale ai normali Jefferson nickel coniati tra il 1938 e il 1942 e di nuovo dal 1946 al 2003. Il segno di zecca (P, D o S) \u00e8 situato per\u00f2, pi\u00f9 grande, sopra il Monticello. A causa del loro contenuto di argento, oggi valgono pi\u00f9 del facciale.\nNickel commemorativi Westward Journey (2004-2005).\nDopo 65 anni di coniazioni con lo stesso disegno, sono stati coniati 2 tipi di nichelini commemorativi nel 2004 e altrettanti nel 2005. I quattro rovesci, invece che raffigurare il Monticello, commemorano il bicentenario della spedizione di Lewis e Clerk. Quelli del 2004 hanno sul dritto lo stesso ritratto di Jefferson presente nella serie 1938-2003, mentre quelli del 2005 raffigurano lo stesso presidente ma con un diverso ritratto (disegnato da Joe Fitzgerald), dritto utilizzato solo quell'anno.\nDesign 2006-oggi.\nI nichelini prodotti a partire dal 2006 raffigurano nel dritto il presidente Jefferson di fronte e non pi\u00f9 di profilo (disegno di Donna Weaver), mentre nel rovescio la stessa raffigurazione del Monticello presente nella serie 1938-2003.\nQuantit\u00e0 coniate.\nShield nickel (1866\u20131883)\nLiberty Head V nickel (1883\u20131913)\nIndian Head (o Buffalo nickel) (1913\u20131938)\nJefferson profile nickels, 1938-2003\n\"War nickels\" (35% argento, grande segno di zecca sopra il Monticello), 1942-1945\n\"Ritorno alla composizione prebellica\"\nWestward Journey nickel series, 2004-2005\nJefferson forward nickels, 2006-present\nValore del metallo.\nIl 13 giugno del 2008, il valore del metallo della moneta di 5 centesimi di dollaro (United States nickel coin) raggiunse i 0,06013 $, un premio del 20,3% sul valore facciale. Questo a causa dell'aumento del prezzo del rame e del nichel e per il costante declino nel valore del dollaro statunitense Nel tentativo di non perdere grossi quantitativi dei nickel circolanti a causa della fusione di essi per ricuperare il metallo, la United States Mint introdusse nuove regole \"ad interim\" il 14 dicembre del 2006, che criminalizzavano la fusione e l'esportazione dei cent e nickel. I trasgressori di queste regole possono essere puniti con una multa fino a 10.000 dollari, cinque anni di prigione, o entrambi.\nIl 28 dicembre del 2009, il valore del metallo contenuto in un nickel raggiunse i 0,0500305 $, pari al 0,06 percento in pi\u00f9 rispetto al valore facciale.\nI costi di produzione e distribuzione delle monete di 5 cent (nickel) durante l'anno fiscale del 2007 erano di $0,0953 per nickel. Ad esempio il Canada decise di produrre monete in acciaio placcato nell'anno 2000, che vede il valore facciale di alcune delle monete pi\u00f9 antiche inferiore al valore del contenuto in metallo di queste. L'8 febbraio 2008, la Camera dei Rappresentanti U.S.A., con una mossa simile, approv\u00f2 un disegno di legge che avrebbe permesso di cambiare i componenti metallici delle monete U.S.A. a causa del crescente costo delle materie prime e del declino del valore del dollaro statunitense. Questa proposta, per\u00f2, non \u00e8 stata trasformata in legge.\nIl contenuto in argento dei nickels coniati durante la Seconda guerra mondiale dal 1942 ad 1945 e pari a 1,75 grammi, ed \u00e8 valutato attorno a 0,9829 $, basandosi sul valore di chiusura dell'argento il 24 dicembre del 2009."}
{"id": "2773847", "revid": "131358", "url": "https://it.wikipedia.org/wiki?curid=2773847", "title": "Campionato mondiale di calcio 2010 (qualificazioni Asia)", "text": ""}
{"id": "2773849", "revid": "1821847", "url": "https://it.wikipedia.org/wiki?curid=2773849", "title": "George Cockburn", "text": "Biografia.\nFiglio di Sir James Cockburn (1729-1804) e della sua seconda moglie Augusta Anne Ayscough. All'et\u00e0 di 14 anni inizi\u00f2 il suo interessamento per il mare che rapidamente lo port\u00f2 alla Royal Navy. Si distinse durante le guerre napoleoniche. Comand\u00f2 diverse fregate e Sloop-of-war.\nNel 1809, al comando delle forze navali contribu\u00ec notevolmente all'invasione della Martinica. Nella Guerra del 1812 era contrammiraglio al servizio di John Borlase Warren ed in seguito di Alexander Cochrane. Oper\u00f2 insieme al generale maggiore Robert Ross in alcune azioni militari dove si distinse.\nTrasport\u00f2 Napoleone sull'isola di Sant'Elena nel 1815.\nCuriosit\u00e0.\nTra i suoi discendenti vi sono il giornalista Alexander Cockburn e l'attrice Olivia Wilde."}
{"id": "2773868", "revid": "33689", "url": "https://it.wikipedia.org/wiki?curid=2773868", "title": "5 centesimi di dollaro statunitense", "text": ""}
{"id": "2773886", "revid": "33689", "url": "https://it.wikipedia.org/wiki?curid=2773886", "title": "Bengalesi", "text": ""}
{"id": "2773890", "revid": "288534", "url": "https://it.wikipedia.org/wiki?curid=2773890", "title": "Associazione Calcio Fiorentina 1992-1993", "text": "Questa voce raccoglie le informazioni riguardanti l'Associazione Calcio Fiorentina nelle competizioni ufficiali della stagione 1992-1993.\nStagione.\nIn questa stagione arrivano a Firenze il centrocampista tedesco Stefan Effenberg, la punta Francesco Baiano, il danese Brian Laudrup, i difensori Daniele Carnasciali e Gianluca Luppi, e il centrocampista Fabrizio Di Mauro. Ad allenare la formazione \u00e8 ancora Luigi Radice.\nNelle prime giornate di Serie A i toscani stazionano ai primi posti della classifica. Alla tredicesima giornata la Fiorentina \u00e8 seconda in classifica alle spalle del Milan e a pari punti (15) con Inter e Torino ma nel turno successivo, dopo una sconfitta in casa contro l'Atalanta (0-1) che sar\u00e0 la rivelazione di quel campionato, l'allenatore viene a sorpresa esonerato da Vittorio Cecchi Gori per lasciar spazio ad Aldo Agroppi. Dalla sesta piazza in cui ha lasciato la squadra Radice, in breve si arriva agli ultimi posti a poche partite dalla fine, con un desolante ruolino di tre vittorie, nove pareggi e otto sconfitte nelle ultime venti giornate. Per le sfide conclusive del torneo viene chiamata in panchina la coppia di ex \"bandiere\" Luciano Chiarugi-Giancarlo Antognoni, per cercare di salvare la stagione.\nL'ultimo turno vede la Fiorentina vincere largamente contro il Foggia (6-2), ma il contemporaneo pareggio dell'Udinese contro la Roma (1-1) relega la squadra viola alla retrocessione, dopo cinquantaquattro anni, in Serie B. \u00c8 un'annata che vede i gigliati mettere a referto partite dalle numerose marcature, come la sconfitta di Firenze contro il Milan per 7-3 o le vittorie, che risulteranno inutili ai fini della lotta-salvezza, per 7-1 contro l'Ancona e il gi\u00e0 citato 6-2 ai foggiani. In Coppa Italia la squadra \u00e8 infine eliminata agli ottavi di finale dalla Roma.\nMaglie.\nLe maglie della stagione 1992-93, fornite da Lotto, furono contraddistinte da una storia travagliata, in particolare quelle da trasferta. Come prima divisa Lotto propose un completo tutto viola con colletto bordato di bianco: tutta la divisa era composta di trame di varie tonalit\u00e0 di viola.\nLa prima divisa da trasferta presentata era bianca con un'ampia zona di viola su braccia e petto costituita da varie geometrie di diverse tonalit\u00e0 del colore, a prima vista innocue ma che formavano in realt\u00e0, del tutto inavvertitamente, delle svastiche. Da una segnalazione ai media di uno spettatore, il caso divenne immediatamente di portata nazionale, e il fornitore intervenne a fine novembre sostituendo le maglie in questione prima con una divisa tutta bianca con colletto viola provvisoria, poi completamente bianca."}
{"id": "2773905", "revid": "1821847", "url": "https://it.wikipedia.org/wiki?curid=2773905", "title": "John Borlase Warren", "text": "Biografia.\nFiglio di John Borlase Warren (\u20201775), entr\u00f2 nell\"Emmanuel College\" a Cambridge nel 1769, ma nel 1771, lasci\u00f2 gli studi ed entr\u00f2 nella marina militare inglese, imbarcandosi sulla HMS \"Marlborough\".\nEntrato in politica nel 1774 divenne membro del parlamento per il \"Great Marlow\"; l'anno successivo divenne baronetto. Nel 1777 inizi\u00f2 la sua carriera sui mari e due anni dopo ottenne il comando della sua prima nave. Il 23 aprile del 1794, ormai commodoro e comandamte di una squadra di fregate, sconfisse e cattur\u00f2 una forza francese di simili dimensioni, divenendo membro dell'Ordine del Bagno in seguito a questa vittoria.\nFu uno dei comandanti in forza nello sbarco a Quiberon nel 1795 mentre l'anno successivo cattur\u00f2 220 navi, tra cui 37 navi da guerra al largo delle coste francesi.. Il 12 ottobre 1798 partecip\u00f2 alla battaglia di Tory Island, catturando quattro navi dello squadrone francese inviato ad invadere l'Irlanda e disperdendo il resto. Per questa vittoria venne ringraziato dai parlamenti di Londra e Dublino e insignito di una medaglia d'oro.\nDurante la guerra del 1812 ebbe il comando delle intere forze navali britanniche, con il grado di Admiral of the Blue.\nMor\u00ec al Greenwich Hospital, dov'\u00e8 ora l'Old Royal Naval College. Due suoi figli morirono prima di lui mentre la figlia Francesca Maria (1784-1837) spos\u00f2 Venables George-Vernon, il quarto barone di Vernon, dal quale ebbe George John Warren Vernon."}
{"id": "2773908", "revid": "450615", "url": "https://it.wikipedia.org/wiki?curid=2773908", "title": "The Hell EP", "text": ""}
{"id": "2773913", "revid": "121056766", "url": "https://it.wikipedia.org/wiki?curid=2773913", "title": "Aleksandr Abdulov", "text": ""}
{"id": "2773916", "revid": "1983214", "url": "https://it.wikipedia.org/wiki?curid=2773916", "title": "Vsevolod Dmitrievi\u010d Larionov", "text": ""}
{"id": "2773918", "revid": "767487", "url": "https://it.wikipedia.org/wiki?curid=2773918", "title": "Tragico amore", "text": "Tragico amore \u00e8 un film del 1912 diretto da Baldassarre Negroni."}
{"id": "2773920", "revid": "1347902", "url": "https://it.wikipedia.org/wiki?curid=2773920", "title": "Le 12 sedie", "text": "Le 12 sedie () \u00e8 un film del 1976 diretto da Mark Zacharov.\nTrama.\nSecondo il pubblico di appassionati di Zacharov, la sua trasposizione cinematografica del romanzo omonimo di Ill\u2019if e Petrov si ispira al genere picaresco che \u00e8 presente anche nella tradizione russa a partire dalle fiabe e dai detti che hanno come protagonista Ivan durak (Ivan lo Sciocco). In questo senso la coppia Mironov - Papanov \u00e8 insuperabile nelle gag e nello stile recitativo naturale quanto preciso nei minimi particolari.\nAndrej Mironov interpreta Ostap Bender uno scaltro truffatore un po\u2019 pasticcione ma a suo modo affascinante. Entra in scena sulle note di un tango \u201cO Rio De Janeiro!\u201d citt\u00e0 dei suoi sogni vestito alla Marsigliese e con un paio di baffetti alla Douglas Fairbanks e scarpe bicolore - senza calzini. Ippolit Matfeevic \u2013 ovvero Anatolij Papanov - \u00e8 lo sprovveduto erede di una fortuna in diamanti nascosta in una delle dodici sedie appartenute alla suocera e ormai sparse per tutta la Russia a seguito di una vendita all\u2019asta. I sogni di Ippolit sono invece orientati sulla Costa Azzurra e dominati dalla spumeggiante Cannes. Tante finezze del film vengono colte pi\u00f9 facilmente da chi conosce il romanzo ma lo spirito interlocutorio lettore - autore - personaggi \u00e8 trasmesso allo spettatore dall'impiego di una voce fuoricampo che sottolinea con effetto a volte comico varie situazioni.\nDurante l\u2019estenuante e rocambolesca ricerca i due strambi amici si imbattono continuamente in altri furfanti e imbroglioni e come risultante si ottiene una felice accolita di caratteristi e grandi attori che interpretano personaggi truffaldini nelle pi\u00f9 fantasiose varianti.\nUno di questi \u00e8 Padre F\u00ebdor che avendo confessato la moribonda era venuto a conoscenza del tesoro e comincia una ricerca parallela.\nPadre F\u00ebdor \u00e8 interpretato da Rolan Bykov."}
{"id": "2773928", "revid": "41666373", "url": "https://it.wikipedia.org/wiki?curid=2773928", "title": "CSRF", "text": ""}
{"id": "2773963", "revid": "300067", "url": "https://it.wikipedia.org/wiki?curid=2773963", "title": "Mihalis Kakiouzis", "text": ""}
{"id": "2774000", "revid": "205250", "url": "https://it.wikipedia.org/wiki?curid=2774000", "title": "Mim\u00ed Ard\u00fa", "text": "Biografia.\nArd\u00fa \u00e8 nata nel 1956 a R\u00edo Cuarto, nella provincia di C\u00f3rdoba. A quindici anni \u00e8 diventata insegnante di pianoforte. Quello stesso anno si \u00e8 trasferita con la famiglia a Buenos Aires, dove ha ottenuto il suo primo lavoro in un Istituto di Entrata a Filosofia e Lettere come impiegata ed aiuto scolare di alunni di scuola primaria. Ha completato gli studi secondari presso il Liceo Nacional de Se\u00f1oritas Nro. 12 di Caballito. Ha studiato danza con Naomi Coelho e recitazione con Carlos Gandolfo in Argentina e Leon Escobar in Messico. Ha cantato con Mabel Moreno in Argentina e con Zendejas David Soule in Messico.\nIncominci\u00f2 la carriera, grazie al suo corpo scultoreo, come seconda vedette di varie riviste teatrali per poi diventare un'attrice di carattere drammatico. Durante l'estate del 1979-1980 si trasfer\u00ec a Mar del Plata ed ottenne un grande successo sostituendo Reina Reech nella commedia \"Enredos de alcoba\" (Intrecci di alcova) al Teatro Provincial marplatense. Da allora lavora assiduamente in teatro e in televisione, facendo parte del cast di soap opera e di programmi, come ad esempio \"Il mondo di Patty\"."}
{"id": "2774027", "revid": "1343317", "url": "https://it.wikipedia.org/wiki?curid=2774027", "title": "Premilamiera", "text": "Il premilamiera \u00e8 un componente essenziale in molte lavorazioni plastiche di lamiere. Il suo utilizzo \u00e8 necessario laddove si voglia evitare la formazione di grinze, spesso presenti a causa di una forte anisotropia delle lamiere: questo aspetto diviene particolarmente rilevante a causa del precedente processo di laminazione con cui si ottengono le lamiere. \nIn un processo di imbutitura il suo utilizzo \u00e8 fortemente consigliato per processi in cui:&lt;br&gt;\ndove:\nIl valore industrialmente pi\u00f9 utilizzato \u00e8 un'aliquota (1-1,5%)della \"tensione di snervamento\".\nUn carico eccessivo del premilamiera comporta il blocco di flusso centripeto del materiale, causando fenomeni di stretching e di lacerazione della lamiera; un carico blando non risolve i problemi di formazione di orecchie (\"earings\"): per questo motivo \u00e8 opportuno eseguire una campagna sperimentale di simulazione numerica per pervenire al valore ottimale che sia un compromesso tra basso assottigliamento ed eliminazione di grinze."}
{"id": "2774030", "revid": "29548191", "url": "https://it.wikipedia.org/wiki?curid=2774030", "title": "Castrum Novum (Lazio)", "text": ""}
{"id": "2774032", "revid": "29548201", "url": "https://it.wikipedia.org/wiki?curid=2774032", "title": "Olisipo", "text": ""}
{"id": "2774035", "revid": "104485", "url": "https://it.wikipedia.org/wiki?curid=2774035", "title": "Depressione bipolare", "text": ""}
{"id": "2774043", "revid": "39884", "url": "https://it.wikipedia.org/wiki?curid=2774043", "title": "Esocarpo", "text": ""}
{"id": "2774045", "revid": "486946", "url": "https://it.wikipedia.org/wiki?curid=2774045", "title": "Apta", "text": ""}
{"id": "2774046", "revid": "253269", "url": "https://it.wikipedia.org/wiki?curid=2774046", "title": "Laz Alonso", "text": "Biografia.\nAlonso \u00e8 nato a Washington, D.C. da immigrati afro-cubani, dopo aver preso il diploma ha studiato economia alla Howard University ottenendo la laurea con specializzazione in marketing, subito dopo ha iniziando una proficua carriera nel settore bancario lavorando a Wall Street per conto della Merrill Lynch. \nHa iniziato a lavorare come attore ottenendo ruoli in serie televisive di grande successo come \"The Unit\", \"Bones\", \"\", \"NCIS\", \"The Practice\" e \"Eyes\". Inoltre \u00e8 comparso in alcuni videoclip dei cantanti Toni Braxton e Aaliyah e ha condotto alcuni programmi televisivi. Attualmente \u00e8 tra i protagonisti della serie tv \"The Boys\".\nLa sua carriera cinematografica \u00e8 stata meno brillante e lo ha portato ad ottenere ruoli da protagonista in piccole produzioni oppure di secondo piano in produzioni maggiori. La prima grande esperienza cinematografica \u00e8 nella partecipazione al film \"Constantine\" con Keanu Reeves, in seguito ottiene ruoli di secondo piano anche in \"Jarhead\" con Jake Gyllenhaal e in \"Fast &amp; Furious - Solo parti originali\" con Vin Diesel. Il primo ruolo importante \u00e8 in \"Avatar\" di James Cameron, in cui interpreta il condottiero Tsu'tey, coprotagonista della pellicola.\nDoppiatori italiani.\nNelle versioni in italiano dei suoi film, Laz Alonso \u00e8 stato doppiato da:"}
{"id": "2774058", "revid": "39884", "url": "https://it.wikipedia.org/wiki?curid=2774058", "title": "Parco Montestella", "text": ""}
{"id": "2774060", "revid": "729019", "url": "https://it.wikipedia.org/wiki?curid=2774060", "title": "Incursione giapponese nell'Oceano Indiano", "text": "L'Incursione giapponese nell'Oceano Indiano fu portata nella prima decade dell'aprile 1942 dalla totalit\u00e0 della 1\u00aa Flotta aerea del viceammiraglio Ch\u016bichi Nagumo (reduce dalla vittoria di Pearl Harbor) e da parte della 2\u00aa Flotta del viceammiraglio Nobutake Kond\u014d (che aveva il comando generale dell'operazione) nel Golfo del Bengala e contro l'isola di Ceylon, per affrontare e sconfiggere le deboli difese britanniche nella regione e in particolare distruggere le forze navali alleate raggruppate nella \"Eastern Fleet\".\nL'offensiva ottenne alcuni spettacolari successi, dimostr\u00f2 la schiacciante superiorit\u00e0 delle forze aeree giapponesi della Marina Imperiale, scaten\u00f2 grandi preoccupazioni nei comandi militari e anche nella dirigenza politica alleata, ma non si trasform\u00f2 in una concreta offensiva strategica allo scopo di invadere l'India e cercare il collegamento con gli alleati dell'Asse nella regione del Mar Rosso e del Golfo Persico.\nLa flotta inglese e le difese di Ceylon vennero pesantemente sconfitte e la \"Eastern Fleet\" ripieg\u00f2 addirittura sulla costa africana, ma gi\u00e0 a met\u00e0 aprile le portaerei di Nagumo abbandonarono l'Oceano Indiano e ritornarono nel Pacifico in vista di nuove operazioni contro la Flotta americana, perdendo forse una grande occasione di ottenere risultati strategici di grande importanza per l'esito della guerra.\nSituazione strategica.\nIl 18 gennaio 1942, a Berlino, le tre Potenze dell'Asse firmarono la convenzione militare del Tripartito che, almeno sulla carta, avrebbe dovuto stabilire e organizzare dettagliatamente la collaborazione militare e coordinare la pianificazione operativa dei tre alleati. In realt\u00e0, la mancanza di una reale volont\u00e0 politica dei dirigenti delle tre potenze, la sfiducia reciproca, e la visione grettamente egoistica della conduzione della guerra, in particolare di Hitler e dei militari giapponesi (a differenza della maggiore volenterosit\u00e0 di Mussolini e del Comando Supremo, dopo i fallimenti della \"Guerra Parallela\" del 1940) impedirono subito una concreta ed efficace collaborazione e, naturalmente, resero impossibile l'organizzazione di una struttura di comando unificato (a parte le inefficaci commissioni militari costituite nelle tre capitali) sul tipo del \"Combinated Joint Chiefs Staff\" anglosassone; ostacolata indubbiamente anche dalle oggettive difficolt\u00e0 geografiche legate alla lontananza del Giappone e alla mancanza di solide vie di comunicazione.\nLa convenzione, quindi, si limitava a considerazioni generali di principio e ad una sommaria divisione di sfere di influenza e di responsabilit\u00e0 operative (secondo il progetto giapponese e nonostante alcune obiezioni tedesche); questa linea di separazione venne stabilita nel 70\u00ba Meridiano Est, assegnando le aree geografiche e i mari a oriente all'Impero Giapponese; e i territori e le acque a occidente di questa longitudine alle due potenze europee. Inoltre, veniva anche stabilita la possibilit\u00e0 da parte del Giappone di oltrepassare questa linea nell'area dell'Oceano Indiano in relazione a possibili, concrete necessit\u00e0 operative. In pratica, le tre potenze continuarono a pianificare e eseguire autonomamente le diverse operazioni militari, senza reale coordinamento e senza preventiva consultazione, a scapito dell'efficienza e dei risultati.\nIn realt\u00e0 la Marina tedesca (Kriegsmarine) aveva subito riposto grande importanza nella possibile collaborazione nipponica per organizzare una guerra marittima globale e minacciare le vie di comunicazione oceaniche delle due potenze anglosassoni; in particolare il 25 febbraio 1942, propose in un documento dell'OKM, di individuare nell'area del Medio Oriente e dell'Oceano Indiano la possibile zona geografica di collaborazione operativa su cui sarebbero dovuti convergere gli sforzi militari delle potenze del Tripartito; si prevedeva quindi una marcia delle forze del generale Rommel sul canale di Suez; un'irruzione delle Esercito tedesco attraverso il Caucaso nel Medio Oriente e verso il Golfo Persico e un'avanzata aeronavale della marina giapponese nell'Oceano Indiano in direzione del Mar Rosso e delle coste africane per congiungersi con le forze italo-tedesche; in questo modo, oltre ad acquisire enormi risorse di materie prime strategiche, le tre potenze avrebbero ottenuto un collegamento geografico concreto e avrebbero provocato il crollo della potenza britannica nel Vicino e nel Medio Oriente, isolando inoltre il sub-continente indiano (gi\u00e0 in fermento e vicino alla rivolta contro il potere inglese).\nQueste iniebrianti prospettive sarebbero presto svanite di fronte alle enormi difficolt\u00e0 militari reali, alle opportune contromisure della crescente potenza degli Alleati e alla mancanza di volont\u00e0 collaborativa tra la Germania e il Giappone.\nEffettivamente, fin dal gennaio 1942, anche il capitano di vascello Kameto Kuroshima, capo ufficio operazioni del Quartier generale della Flotta combinata (\"Reng\u014d Kantai\") dell'ammiraglio Isoroku Yamamoto, aveva proposto, durante le discussioni in corso tra gli alti ufficiali della Marina Imperiale riguardo allo sviluppo da dare alle operazioni strategiche dopo il completamento della prima fase dell'offensiva nel Sud-Est asiatico, di sfruttare audacemente la superiorit\u00e0 aeronavale acquisita dopo l'attacco di sorpresa contro la Marina americana a Pearl Harbor. Egli quindi proponeva, dopo il completamento della conquista della Malesia, la imminente caduta di Singapore e l'invasione vittoriosa delle Indie Orientali olandesi, di proseguire l'offensiva in direzione dell'Oceano Indiano per minacciare l'India britannica, conquistare Ceylon, penetrare nel Golfo Persico e nel Mar Rosso, tagliare le comunicazioni delle forze britanniche del Medio oriente (che circumnavigavano l'intero continente africano passando per la rotta del Capo) venendo quindi in aiuto delle forze dell'Asse schierate in Libia e in Egitto.\nQuesto piano, presentato ufficialmente al Quartier generale Imperiale il 27 gennaio 1942, incontr\u00f2 subito una dura opposizione da parte delle altre autorit\u00e0 della complicata organizzazione gerarchica dei comandi giapponesi; in particolare Kuroshima non convinse n\u00e9 l'ammiraglio Yamamoto e il suo capo di stato maggiore, ammiraglio Matome Ugaki, desiderosi soprattutto di schiacciare definitivamente le pericolose portaerei americane per mezzo di una grande battaglia navale, minacciando di nuovo le Hawaii o le Isole Midway; e neppure l'ammiraglio Nagano, ministro della Marina, e il suo vice, ammiraglio Fukudome, propensi invece a invadere, o almeno isolare, l'Australia, considerata una pericolosa base di operazioni per un'eventuale controffensiva americana.\nProbabilmente, in realt\u00e0, un'offensiva generale nell'Oceano Indiano (che avrebbe richiesto un grande impegno prolungato delle portaerei giapponesi e anche di numerose unit\u00e0 dell'Esercito imperiale) presentava grossi rischi, esponendo le nuove regioni conquistate e lo stesso territorio metropolitano giapponese ad un possibile attacco della Flotta del Pacifico americana, ancora pericolosa con le sue moderne portaerei, anche se priva momentaneamente di corazzate moderne.\nUlteriori difficolt\u00e0 sorsero inoltre per l'atteggiamento negativo dell'Esercito Imperiale, che non solo rifiut\u00f2 un impegno massiccio in Australia (che avrebbe richiesto l'impiego di almeno dodici divisioni) ma anche di partecipare alla eventuale puntata nell'Oceano Indiano fornendo una divisione di fanteria per l'invasione di Ceylon. In questa fase l'Esercito giapponese era principalmente concentrato sull'invasione della Birmania e sulla conseguente interruzione delle vie di rifornimento alleate per la Cina (sempre considerato il teatro di guerra principale e pi\u00f9 impegnativo).\nDecisioni giapponesi e preparativi britannici.\nDopo lunghe e accanite discussioni, il 14 febbraio 1942 la decisione del Quartier generale Imperiale stabil\u00ec l'abbandono di grandiosi, e forse impraticabili, piani di conquista nel sub-continente indiano e degli irrealistici progetti di congiungimento con i lontani alleati dell'Asse (in mancanza di una reale volont\u00e0 politica e di una seria collaborazione tra le tre Potenze); si decise, invece, di completare la conquista delle Indie Orientali Olandesi, di coprire la penisola Malese occupando le isole Andamane e Nicobare e inoltre di accelerare la conquista della Birmania (gi\u00e0 in corso dal 19 gennaio 1942) con uno sbarco alla foce dell'Irrawaddy a sud di Rangoon.\nPer facilitare e salvaguardare queste operazioni la 1\u00aa Flotta aerea dell'ammiraglio Nagumo avrebbe proseguito la sua crociera (dopo una puntata sulle coste dell'Australia settentrionale e dopo aver appoggiato la conquista di Giava) spingendosi nell'Oceano Indiano, affrontando e distruggendo il nuovo concentramento navale inglese individuato a sud di Ceylon, bombardando quest'isola e intralciando il traffico mercantile nel golfo del Bengala.\nLa manovra navale nell'Oceano Indiano, quindi, si riduceva, da grande manovra strategica offensiva (come ipotizzata dal capitano Kuroshima), ad incursione temporanea delle potenti forze aeronavali giapponesi per intimorire e possibilmente distruggere la flotta inglese, paralizzare le difese nemiche a Ceylon e nelle coste orientali indiane, proteggere le offensive giapponesi in Birmania e nelle Andamane e Nicobare. Ottenuti questi risultati, le portaerei di Nagumo sarebbero rapidamente ritornate nel Pacifico per partecipare alle nuove operazioni contro la flotta americana, al momento in discussione nel quartier generale di Yamamoto.\nIl 9 marzo 1942 l'ammiraglio Yamamoto diram\u00f2 gli ordini dettagliati per la nuova missione della potente forza aeronavale giapponese, reduce dal riuscito bombardamento di Darwin del 19 febbraio e ora posizionata nell'isola Celebes; significativamente l'alleato tedesco non venne affatto informato della nuova operazione e quindi rimase all'oscuro degli scopi e degli obiettivi reali della manovra che potenzialmente avrebbe potuto alleviare in modo decisivo la situazione delle forze italo-tedesche nel Mediterraneo e in Africa.\nNei giorni seguenti le forze giapponesi procedettero a sviluppare con la consueta efficienza e precisione le operazioni pianificate in precedenza: l'11 marzo sbarcarono alla foce dell'Irrawaddy, il 12 marzo a Sebang, nella punta settentrionale di Sumatra (gi\u00e0 in parte occupata nelle regioni centrale e meridionale), il 23 marzo conquistarono Port Blair, capitale delle Isole Andamane.\nIl 26 marzo le portaerei dell'ammiraglio Nagumo salpavano dalla baia di Staring a Celebes, puntando in direzione dell'Oceano Indiano; si trattava di una forza formidabile, esperta e addestrata, con cinque portaerei di squadra (le stesse di Pearl Harbor, tranne la \"Kaga\", danneggiata da un siluro del sommergibile americano \"Sailfish\" a Giava il 2 marzo e ritornata in Giappone per le riparazioni), chiaramente superiore alle forze aeronavali frettolosamente raccolte dagli inglesi per cercare mantenere il controllo delle vie d'acqua e dei territori dell'Impero britannico.\nIl 25 febbraio 1942 il generale sir Archibald Wavell, comandante in capo del Comando Alleato ABDA organizzato appena un mese prima per coordinare le forze terrestri, navali e aeree di Australia, Gran Bretagna, Paesi Bassi e Stati Uniti presenti nel teatro di guerra del Sud-Est Asiatico e per difendere le Indie Olandesi e la penisola Malese, abbandonava il suo comando di Batavia (sull'isola di Giava), scioglieva praticamente la effimera struttura dell'ABDA e si trasferiva in India per riassumere il comando delle forze imperiali britanniche nel sub-continente.\nL'evoluzione della campagna era stata completamente negativa (ed in tempi imprevedibilmente rapidi) per gli Alleati e, dopo la caduta di Singapore il 15 febbraio e l'invasione del Borneo, delle Celebes e della parte meridionale di Sumatra, le residue possibilit\u00e0 di difendere l'isola principale di Giava apparivano ormai praticamente inesistenti. Quindi Wavell, dopo aver ceduto il comando sul posto al generale olandese Hein ter Poorten (mentre l'ammiraglio statunitense Thomas C. Hart passava la guida delle scarse forze navali all'energico ammiraglio olandese Conrad Helfrich) aveva consigliato opportunamente a Churchill di non inviare ulteriori rinforzi nel settore e di concentrare invece tutti gli sforzi difensivi sulla Birmania, su Ceylon e sull'Australia.\nDopo aver inizialmente sperato di salvare Singapore e Giava con l'arrivo di due divisioni australiane (6\u00aa e 7\u00aa, trasferite dal Medio Oriente) anche il Primo Ministro convenne con Wavell sull'inutilit\u00e0 di sprecare altre forze in una battaglia ormai persa e pertanto (anche dopo le energiche sollecitazioni del primo ministro australiano Curtin, comprensibilmente desideroso di rafforzare soprattutto le difese in Australia) decise alla fine di febbraio di dirottare le divisioni australiane nella loro patria, di inviare la 7\u00aa Brigata corazzata (sempre proveniente dall'Africa) in Birmania per salvaguardare la importantissima strada birmana e quindi i collegamenti con la Cina, e di trasportare la 70\u00aa divisione fanteria inglese a Ceylon per proteggere quell'isola (base navale di grande importanza) da possibili nuove minacce giapponesi.\nInoltre, fin dalla tragico affondamento della \"Prince of Wales\" e della \"Repulse\", Churchill e il Primo Lord del Mare, ammiraglio sir Dudley Pound, si erano sforzati di ricostituire una consistente squadra navale britannica nell'Oceano Indiano in grado di affrontare la flotta nipponica e di proteggere l'India, il Golfo Persico (con i suoi inestimabili giacimenti petroliferi) e le vie di comunicazioni del Medio e del Vicino Oriente.\nA questo scopo durante il mese di marzo, mentre si rafforzavano i segnali e le informazioni di un prossimo movimento strategico della flotta giapponese nell'Oceano Indiano e mentre la situazione in Birmania peggiorava ulteriormente, la \"Eastern Fleet\", passata al comando dell'energico ammiraglio sir James Somerville (in precedenza comandante della forza H a Gibilterra) e costituita inizialmente solo dalla portaerei \"Indomitable\" (che si era impegnata nei mesi precedenti nel trasporto di caccia Hurricane a Singapore e a Sumatra) e dalle vecchie corazzate classe \"Revenge\", venne rinforzata dalla moderna portaerei \"Formidable\" e dalla corazzata \"Warspite\", appena riparata nei cantieri americani.\nChurchill contava di poter affrontare con queste forze la flotta nemica (di cui, nonostante i precedenti, si continuava a sottovalutare in parte l'efficienza), mentre Dudley Pound, pi\u00f9 prudente, non manc\u00f2 di avvertire l'ammiraglio Somerville sui pericoli della situazione e di invitarlo soprattutto a salvaguardere le sue navi anche a costo di abbandonare Ceylon e il Golfo del Bengala.\nIl 24 marzo l'ammiraglio Somerville, a bordo della \"Formidable\", giunse a Colombo, assumendo il comando della \"Eastern Fleet\", e appena due giorni pi\u00f9 tardi la flotta delle portaerei dell'ammiraglio Nagumo salp\u00f2 a sua volta dalle Celebes per penetrare aggressivamente nell'Oceano indiano, dando il via a un'incursione navale che Churchill, almeno \"a posteriori\" e forse con il suo consueto eccesso retorico, avrebbe definito la manovra strategica pi\u00f9 pericolosa a cui avesse dovuto far fronte durante l'intera Seconda guerra mondiale.\nLe forze in campo.\nA partire dai primi di marzo l'ammiraglio Geoffrey Layton, nominato Comandante in capo a Ceylon, e il generale sir Henry Pownall, comandante dal 6 marzo delle difese terrestri dell'isola, avevano cominciato ad organizzare le difese per affrontare un'eventuale invasione su grande scala giapponese; in attesa dell'arrivo della 70\u00aa Divisione fanteria inglese, il nerbo della guarnigione era costituito da due brigate della 7\u00aa Divisione australiana e dalla 34\u00aa Divisione anglo-indiana, le difese antiaerea vennero potenziate, mentre opportunamente tre squadriglie di caccia Hurricane (destinati in un primo tempo a Singapore e a Giava) vennero mantenute sull'isola, insieme ad alcuni reparti di bombardieri leggeri Bristol Blenheim. Venne inoltre rafforzata la ricognizione a largo raggio con l'impiego di numerosi idrovolanti Consolidated PBY Catalina per poter individuare tempestivamente l'avvicinamento di squadre navali giapponesi.\nInfine, nelle isole Maldive (nell'atollo di Addu) venne organizzata una base navale segreta (denominata convenzionalmente \"Port T\") dove poteva trovare riparo la \"Eastern Fleet\" senza rimanere a lungo pericolosamente esposta nei porti di Colombo e Trincomalee.\nAppena arrivato, l'ammiraglio Somerville provvide quindi ad organizzare la sua flotta in due squadre separate, con la cosiddetta \"Forza A\", costituita dalle navi pi\u00f9 moderne, appoggiata sulla base segreta di Port T e pronta ad affrontare le navi nemiche, e con le corazzate pi\u00f9 vecchie (le famose \"bare galleggianti\", secondo la esasperata definizione di Churchill) adibite principalmente alla scorta dei convogli di truppe e rifornimenti destinati all'isola di Ceylon e all'India, ed appoggiate al porto di Kilindini in Kenya.\nComplessivamente la \"Eastern Fleet\" disponeva di\nA Ceylon la RAF (222. Group) disponeva di uno squadrone (No.11) di bombardieri leggeri Blenheim, tre squadroni di Hurricane (No. 30, No. 258, No. 261), uno squadrone di caccia biposto Fulmar e quattro squadroni di ricognitori/idrovolanti Catalina. Infine la Fleet Air Arm (le forze aeronavali della Royal Navy), oltre ai gruppi imbarcati sulle portaerei, schierava sull'isola uno squadrone di vecchi aerosiluranti biplano Swordfish e due squadroni di Fulmar.\nSi trattava di un complesso di forze teoricamente adeguato e sufficientemente moderno, in grado di affrontare la minaccia giapponese; in particolare le cinque navi di linea disponevano sulla carta di un potenziale di fuoco superiore alle corazzate nemiche; ma le tre portaerei britanniche, i cui gruppi imbarcati (con circa 100 aerei in totale) erano equipaggiati con i superati Swordfish e i modesti Fulmar, erano totalmente surclassate dalla potente forza aeronavale disponibile sulle veloci e moderne portaerei giapponesi, e anche gli aerei e i piloti della RAF si sarebbero dimostrati molto inferiori ai caccia nipponici e avrebbero sorprendentemente subito una netta sconfitta di fronte ai temibili e agguerriti piloti del Sol Levante.\nIl viceammiraglio Nobutake Kond\u014d, comandante della 2\u00aa Flotta e responsabile di tutte le forze navali giapponesi nel Sud-Est asiatico, disponeva di forze imponenti per compiere la prevista incursione in profondit\u00e0 nell'Oceano Indiano; in particolare era stato rinforzato con la famosa 1\u00aa Flotta aerea (\"Kid\u014d Butai\") del viceammiraglio Ch\u016bichi Nagumo reduce da una serie ininterrotta di vittorie, a partire dall'attacco di Pearl Harbor del dicembre 1941; per questa nuova impresa le forze aeronavali di Nagumo erano costituite da cinque portaerei di squadra dotate di quasi 350 aerei moderni e di equipaggi altamente addestrati e motivati. Il piano giapponese prevedeva una doppia manovra offensiva nell'Oceano Indiano: il gruppo principale della 1\u00aa Flotta aerea, salpato da Celebes il 26 marzo, si sarebbe diretto audacemente su Ceylon, avrebbe distrutto le difese nemiche sull'isola e agganciato e sconfitto le forze navali inglesi presenti sul posto; contemporaneamente una seconda squadra navale, costituita da una portaerei leggera e da una squadra di incrociatori pesanti, al comando dell'ammiraglio Ozawa, sarebbe penetrata nel Golfo del Bengala, minacciando le coste indiane e intercettando la navigazione mercantile britannica impegnata nel rifornimento delle truppe impegnate nella difesa della Birmania.\nLe forze navali dell'ammiraglio Nagumo erano costituita da\nLa squadra navale dell'ammiraglio Ozawa era costituita da\nDurante la breve campagna aeronavale, le forze della Marina Imperiale giapponese avrebbero mostrato una chiara superiorit\u00e0 sulle navi e l'aviazione britanniche, e in particolare i mezzi aerei delle portaerei (dotati degli eccellenti caccia A6M Zero e degli efficienti bombardieri/aerosiluranti D3A Val e B5N Kate) e i piloti giapponesi avrebbero dominato i cieli, anche se la flotta inglese con una prudente condotta difensiva sarebbe alla fine riuscita a evitare una battaglia generale che probabilmente avrebbe causato perdite molto pi\u00f9 pesanti per la Royal Navy.\nL'incursione della flotta giapponese.\nPrimi contatti.\nL'ammiraglio Nagumo contava di cogliere di sorpresa le squadre navali britanniche con una veloce incursione in profondit\u00e0, portandosi audacemente, con le sue potenti portaerei, a sud di Ceylon e sferrando un attacco aereo generale da sud-ovest su Colombo, colpendo cos\u00ec al suolo le forze aeree nemiche, distruggendo gli impianti e le attrezzature e attaccando nel porto le navi inglesi colte impreparate. Salpato il 26 marzo, quindi, si port\u00f2 alla massima velocit\u00e0 a sud di Ceylon, contando di sferrare l'attacco il 4 aprile, mentre contemporaneamente l'ammiraglio Ozawa iniziava la sua navigazione verso il Golfo del Bengala per intralciare il traffico mercantile e bombardare a sua volta le coste indiane.\nIn realt\u00e0 gli ammiragli Somerville e Layton erano gi\u00e0 informati (dal 28 marzo) del pericolo in arrivo e prevedevano un attacco della flotta giapponese per i primi giorni di aprile; organizzarono quindi un efficiente sistema di ricognizione con idrovolanti fino a 120 miglia a est di Colombo, allertarono le difese antiaeree dei porti di Ceylon e organizzarono le squadriglie della RAF presenti sull'isola. Inoltre Somerville, forse sottovalutando la forza delle flotta nemica, fin dal 30 marzo, dopo aver radunato tutte le sue forze (comprese le vecchie corazzate classe Revenge) decise inizialmente di rischiare una battaglia e quindi si diresse verso est a sud di Ceylon. Divise inoltre la flotta in due forze, la \"Forza A\" costituita dalle navi pi\u00f9 veloci e la \"Forza B\" dalle altre. Fortunatamente per lui, la manovra era troppo anticipata e quindi il 2 aprile, dopo una ricerca infruttuosa delle navi nemiche (ancora lontane verso est), l'ammiraglio decise di sospendere l'operazione (anche per l'esaurimento delle scorte d'acqua sulle corazzate classe Revenge) e di ripiegare al riparo su Port T (nell'atollo di Addu), mentre i due incrociatori pesanti \"Cornwall\" e \"Dorsetshire\" rientravano per effettuare delle riparazioni a Colombo.\nLa sera del 4 aprile, mentre le navi dell'ammiraglio Somerville stavano rientrando nell'atollo, si verific\u00f2 il primo, drammatico avvistamento della squadra navale giapponese: un Catalina individu\u00f2 la flotta nemica e comunic\u00f2 alcune notizie incomplete ai comandi a Ceylon prima di essere immediatamente abbattuto dai caccia Zero rapidamente decollati dalle portaerei nipponiche; l'ammiraglio Nagumo, cosciente ormai di essere stato verosimilmente scoperto, decise quindi di portarsi rapidamente nella posizione previste (200 miglia a sud di Ceylon) e sferrare subito un massiccio attacco su Colombo, ulteriormente rafforzato nel numero degli aerei impiegati in previsione di una forte resistenza delle difese inglesi.\nI decolli dell'ondata d'attacco ebbero inizio all'alba del 5 aprile; si trattava di una formidabile formazione aerea costituita da 36 bombardieri in picchiata Val, 53 bombardieri/aerosiluranti Kate e 36 caccia Zero di scorta, guidata personalmente dal capitano di fregata Mitsuo Fuchida (comandante del gruppo aereo della portaerei \"Akagi\" e protagonista dell'attacco del 7 dicembre 1941).\nAppresa la notizia dell'avvistamento della squadra nemica, l'ammiraglio Somerville era immediatamente ripartito dalle Maldive (la notte stessa del 4 aprile) con la corazzata \"Warspite\", le due portaerei \"Indomitable\" e \"Formidable\", due incrociatori e sei cacciatorpediniere; le altre unit\u00e0 pi\u00f9 lente e pi\u00f9 vecchie vennero lasciate indietro al comando dell'ammiraglio Willis. Contemporaneamente, sull'isola di Ceylon, l'ammiraglio Layton, che aveva giustamente previsto un attacco aereo per il giorno 5 aprile, potenzi\u00f2 ancora le ricognizioni, provvide a disperdere le navi militari o mercantili presenti nei porti, e allert\u00f2 le squadriglie aeree della RAF e della Fleet Air Arm per affrontare il nemico e eventualmente contrattaccare.\nAttacchi a Ceylon.\nFin dal primo contatto della imponente formazione aerea giapponese, in rotta verso Colombo da sud-ovest, con le difese britanniche, la netta superiorit\u00e0 tecnica e operativa delle forze aeronavali nipponiche si impose: una squadriglia (la 788\u00b0) di dodici vecchi aerosiluranti Swordfish, nel tentativo di avvicinarsi a bassa quota alle navi nemiche, venne rapidamente individuata e distrutta da un gruppo di nove caccia Zero distaccatesi prontamente dalla formazione principale.\nTutti gli aerosiluranti vennero abbattuti e gli aerei guidati dal capitano di fregata Fuchida giunsero indisturbati sul porto di Colombo alle ore 8 del 5 aprile; la rada era praticamente deserta e le difese antiaeree inglesi, gi\u00e0 avvertite, reagirono violentemente per tentare di contrastare l'attacco.\nPur deluso dalla mancata sorpresa (e dall'assenza delle navi da battaglia inglesi) Fuchida sferr\u00f2 ugualmente l'attacco contro le installazioni, le difese, il residuo naviglio presente nel porto e contro le piste degli aerodromi, mentre pi\u00f9 in alto nel cielo si ingaggiava una violenta battaglia aerea tra gli Hurricane degli Squadroni No. 30 e No. 258 (gi\u00e0 decollati in precedenza e intervenuti rapidamente sopra Colombo) e i 36 Zero di scorta.\nIl tentativo inglese di disgregare la formazione d'attacco giapponese and\u00f2 incontro ad un completo fallimento; gli Zero ebbero la meglio e ben 21 dei 35 Hurricane vennero abbattuti, anche 4 Fulmar vennero distrutti in volo dai combattivi e addestrati piloti dei caccia nipponici. I risultati inglesi furono minimi, a costo di perdite rovinose; i giapponesi persero solo 6 Val e appena uno Zero, tuttavia la pronta reazione britannica impression\u00f2 le formazioni giapponesi e in parte disorganizz\u00f2 l'attacco al porto di Colombo.\nDurante questa furiosa battaglia aerea, gli aerei d'attacco di Fuchida colpirono alcune navi da trasporto e affondarono il cacciatorpediniere \"Tenedos\" danneggiando gravemente l'incrociatore ausiliario \"Hector\"; quest'ultimo, una nave mercantile armata, venne spiaggiato prima del definitivo affondamento e pi\u00f9 tardi giudicato al di l\u00e0 di ogni possibile riparazione. Le installazioni e gli aeroporti subirono notevoli danni; tuttavia l'obiettivo principale era stato mancato, le navi principali inglesi erano sfuggite e gli aerei non erano stati distrutti al suolo come si era sperato; la violenta reazione dei caccia della RAF, pur duramente respinta, disturb\u00f2 in parte l'attacco e deluse le speranze di Fuchida di ottenere un rapido e schiacciante successo.\nMentre era ancora in corso l'attacco degli aerei giapponesi sul porto di Colombo, un aereo da ricognizione decollato dall'incrociatore \"Tone\" individu\u00f2, a circa 300 miglia a sud-ovest dalla zona della battaglia aerea, due incrociatori inglesi in navigazione verso sud; si trattava degli incrociatori pesanti \"Dorsetshire\" e \"Cornwall\" che, rimasti fino all'ultimo nel porto per effettuare delle riparazioni, erano salpati poco prima dell'attacco giapponese per unirsi alla flotta principale dell'ammiraglio Somerville in avvicinamento dall'atollo di Addu.\nLe navi inglesi, avvertite delle vicinanza degli aerei nemici, navigavano a tutta forza quando vennero individuati dal ricognitore giapponese; alle ore 11.00 i primi aerei vennero avvistati dagli incrociatori e alle ore 13.40 numerose formazioni aeree giapponesi sferrarono una serie di attacchi successivi con micidiale efficacia.\nSi trattava di 80 bombardieri in picchiata D3A Val guidati dal capitano di corvetta Egusa (comandante del gruppo aereo della \"Soryu\"), appartenenti alla prevista seconda ondata d'attacco e rapidamente dirottati dall'ammiraglio Nagumo contro le navi appena individuate, che, fatti decollare subito, in soli diciannove minuti (fino alle ore 13.59) bersagliarono e affondarono i due incrociatori praticamente indifesi, mostrando una notevole perizia e grande precisione.\nI marinai superstiti delle due sfortunate navi inglesi dovettero attendere fino al giorno dopo, in acque infestate da squali, l'arrivo di alcune navi di salvataggio; la sera successiva l'incrociatore leggero \"Enterprise\" e due cacciatorpediniere recuperarono 1122 naufraghi; le perdite inglesi nel disastro furono di 29 ufficiali e 395 marinai.\nL'ammiraglio Somerville, avvertito del pesante attacco su Colombo e del disastro del \"Dorsetshire\" e del \"Cornwall\", manovr\u00f2 quindi verso est per accorrere in soccorso e raccogliere i naufraghi, ingannando in parte l'ammiraglio Nagumo che dopo aver recuperato le sue formazioni aeree si era diretto verso ovest contando di intercettare la flotta britannica da lui ritenuta in ritirata. Le due squadre quindi non vennero in contatto e Somerville, ormai ben cosciente della netta inferiorit\u00e0 dei suoi mezzi e delle sue navi di fronte alla formidabile forza aeronavale giapponese, ripieg\u00f2 opportunamente verso sud-ovest riparando nuovamente l'8 aprile a Port T (base navale totalmente ignota ai giapponesi) con le sue due portaerei veloci e con le sue vecchie corazzate. da Londra anche Churchill e l'Ammiragliato, ammaestrati dalle sfortunate esperienze, invitarono alla prudenza e sottolinearono la necessit\u00e0 di salvaguardare le navi della \"Eastern Fleet\" senza esporle alla distruzione.\nNel frattempo Nagumo, dopo una caccia infruttuosa, aveva proseguito verso sud e poi di nuovo verso ovest cercando di ingannare la ricognizione inglese (che tuttavia mantenne il contatto e tenne costantemente informati Somerville e Layton); l'ammiraglio era intenzionato a sferrare un secondo attacco aereo in forze di sorpresa contro la costa orientale di Ceylon, sperando questa volta di ottenere risultati pi\u00f9 decisivi.\nIl nuovo obiettivo era il porto di Trincomalee dove era in riparazione la vecchia portaerei \"Hermes\", insieme al cacciatorpediniere \"Vampire\" e alla corvetta \"Hollyhock\"; la portaerei aveva sbarcato in precedenza i suoi dodici Swordfish dello squadrone No. 814, e quindi era priva di aerei e senza difesa di fronte ad attacchi nemici; allertati dalle ricognizioni aeree dell'avvicinamento delle navi giapponesi i comandi inglesi fecero subito salpare la vecchia portaerei e le sue navi di scorta, e organizzarono le difese antiaeree e le squadriglie di Hurricane e Fulmar.\nNel frattempo, l'ammiraglio Nagumo, cosciente di essere stato nuovamente scoperto e prevedendo una forte resistenza aerea da parte dei caccia britannici, organizz\u00f2 una grande formazione aerea costituita da 125 bombardieri e caccia, sempre agli ordini del capitano di fregata Fuchida. All'alba del 9 aprile gli aerei giapponesi, dopo che la squadra navale si era portata a sud-est di Ceylon, decollarono per dirigersi verso Trincomalee.\nLa nuova battaglia aeronavale fu, in pratica, una ripetizione degli scontri su Colombo: avvertiti e preparati, i britannici evitarono i danni maggiori e tentarono di contrattaccare; il nuovo combattimento aereo fu in parte meno disastroso per gli Hurricane ma non pot\u00e9 impedire l'attacco e la devastazione degli aeroporti deserti e delle installazioni della rada. I 16 Hurricane dello squadrone No. 261 e alcuni Fulmar abbatterono due bombardieri B5N Kate (danneggiandone altri) e tre dei 41 Zero entrati in azione, ma vennero di nuovo decimati dagli aggressivi piloti nipponici (otto Hurricane vennero abbattuti e tre pesantementi danneggiati).\nMentre si svolgeva questa battaglia, una squadriglia di bombardieri bimotori Blenheim, riusc\u00ec a individuare la flotta giapponese e pass\u00f2 coraggiosamente all'attacco da una quota di 4000 metri. Era la prima volta nella guerra che le portaerei di Nagumo venivano attaccate, e la spaurita formazione di inefficaci bombardieri, senza alcuna copertura caccia, pur difendendosi valorosamente (abbatt\u00e9 due Zero), venne facilmente respinta; cinque aerei inglesi vennero distrutti dalle pattuglie aeree di combattimento giapponesi, mentre gli altri, pur danneggiati, riuscirono a scampare.\nDopo aver concluso l'attacco e durante il ritorno della prima ondata, i ricognitori giapponesi finirono per individuare la portaerei \"Hermes\" e le sue navi scorta a 70 miglia a sud di Batticaloa; l'ammiraglio Nagumo fece quindi immediatamente intervenire la sua seconda ondata, guidata dal capitano di corvetta Egusa.\nOttanta bombardieri in picchiata D3A Val con scorta di caccia diressero sulla nave (comandata da Richard Francis John Onslow, MVO, Distinguished Service Cross) e la sottoposero ad un pesante martellamento. Priva di aerei a bordo e praticamente indifesa, venne centrata rapidamente con diverse bombe (alcune fonti parlano di quasi 40 colpi a segno) dai precisi attacchi degli aerei giapponesi e affond\u00f2 insieme alla sua nave di scorta, il cacciatorpediniere \"Vampire\" della Royal Australian Navy, a sud est di Trincomalee, Ceylon alle coordinate 07\u00b035'N, 82\u00b005'E. All'attacco assist\u00e9 la nave ospedale \"Vita\" che accorse a recuperare i naufraghi (circa 590 marinai); le perdite umane inglesi furono pesanti: solo sulla \"Hermes\" persero la vita 307 uomini di equipaggio. Venne anche affondata una grande nave da trasporto da 10.000 TSL.\nIl nuovo disastro, anche se non intaccava in modo rilevante il potenziale della Royal Navy (la vecchia portaerei \"Hermes\" essendo praticamente inutile in uno scontro aeronavale) inquietava ulteriormente i comandi britannici e confermava la decisiva superiorit\u00e0 tecnica e operativa della Marina Imperiale giapponese, imponendo alla dirigenza politico-militare inglese nuove drastiche decisioni strategiche per salvaguardare le restanti unit\u00e0 della \"Eastern Fleet\".\nRitirata della flotta britannica.\nContemporaneamente alle battaglie aeronavali a Ceylon, la squadra navale dell'ammiraglio Ozawa aveva imperversato nel Golfo del Bengala, provocando grande allarme nelle coste indiane e nella stessa Calcutta; la navigazione mercantile britannica venne attaccata e sub\u00ec pesanti perdite; la squadra di incrociatori pesanti giapponesi affond\u00f2 in totale 23 navi da trasporto nemiche, per un totale di 112.300 TLS di naviglio, praticamente senza incontrare alcuna resistenza e intralciando fortemente il rifornimento delle truppe britanniche in ritirata in Birmania.\nFin dal 6 aprile, inoltre una parte della squadra, imperniata principalmente sulla portaerei leggera \"Ry\u016bj\u014d\", si era portata pi\u00f9 vicina alle coste indiane per sferrare un nuovo attacco aereo sulle basi inglesi di Cocanada e Vizagalam che colse di sorpresa il nemico anche se non ottenne grandi risultati concreti.\nFin dal 31 marzo 1942 si era precipitosamente decisa dalle autorit\u00e0 inglesi l'evacuazione del porto di Calcutta (operazione presto interrotta di fronte ai pericoli della navigazione nel Golfo del Bengala per la presenza di sommergibili giapponesi e della squadra navale dell'ammiraglio Ozawa); il 7 aprile Churchill invi\u00f2 un primo messaggio di allarme al Presidente Roosevelt, avvertendolo della incolmabile inferiorit\u00e0 navale inglese nel Sud-Est Asiatico di fronte alle portaerei giapponesi e sollecitando una ricomparsa offensiva della Flotta del Pacifico americana per alleviare la situazione.\nNel frattempo, l'ammiraglio Somerville, dopo essere fortunosamente sfuggito alla caccia delle forze aeronavali nemiche e ormai edotto sui pericoli di una battaglia navale contro la flotta dell'ammiraglio Nagumo, propose (ottenendo il rapido consenso dell'ammiraglio Dudley Pound) una ritirata strategica per evitare nuove perdite; quindi, mentre le vecchie corazzate \"Classe Revenge\" ripiegavano addirittura sulla costa africana per coprire almeno la rotta del Capo, le navi pi\u00f9 moderne (le due portaerei veloci e la corazzata \"Warspite\") si portarono in un primo momento a Bombay.\nNonostante le rimostranze di Churchill (preoccupato anche di un catastrofico crollo del prestigio britannico in India) e con l'appoggio dell'Ammiragliato, Somerville decise ben presto di ritirarsi ulteriormente: la comparsa di sommergibili giapponesi al largo di Bombay provoc\u00f2 il panico; e infine alla met\u00e0 di aprile anche la flotta principale inglese salp\u00f2 per l'Africa e giunse in salvo alla base di Kilindini, al riparo da minacce dirette giapponesi ma avendo rinunciato a difendere le acque del sub-continente indiano.\nIl 15 aprile il Primo Ministro inglese invi\u00f2 un secondo messaggio al presidente Roosevelt, evocando i pericoli di una perdita di Ceylon e del controllo dell'Oceano Indiano (e quindi delle rotte oceaniche per il Medio Oriente, il Golfo Persico e l'Africa) e richiedendo nuovamente un intervento diversivo delle Flotta americana nel Pacifico ed anche l'invio di bombardieri pesanti in India.\nRoosevelt non chiar\u00ec i progetti navali americani (era in svolgimento proprio in quei giorni la puntata a sorpresa per bombardare Tokyo) ma propose generosamente di inviare aerei in India con la vecchia portaerei \"Ranger\" e anche di spedire le corazzate americane pi\u00f9 moderne in Atlantico per disimpegnare navi da battaglia inglesi da impiegare in Oriente.\nIn realt\u00e0, a quella data, la minaccia giapponese era gi\u00e0 svanita; dopo il secondo, riuscito attacco su Ceylon, l'ammiraglio Nagumo, ormai informato della precipitosa ritirata inglese e quindi dell'impossibilit\u00e0 di ottenere maggiori risultati senza una prolungata permanenza nell'Oceano Indiano, prese la via del ritorno e, insieme alla flotta dell'ammiraglio Ozawa, gi\u00e0 il 13 aprile abbandonava le acque del sub-continente e ripassava lo stretto di Malacca per fare rotta verso il Giappone.\nDel resto molti dei risultati ricercati dalla manovra giapponese erano stati pienamente raggiunti; l'apparentemente minaccioso concentramento della \"Eastern Fleet\" era stato disperso e costretto a battere in ritirata fino alle coste africane, il nemico aveva subito dure perdite in aria e in mare e la campagna dell'Esercito giapponese in Birmania si stava svolgendo con pieno successo.\nLa situazione era molto pi\u00f9 pericolosa nel Pacifico, di fronte alla rinnovata aggressivit\u00e0 delle portarerei americane; la notizia dello spettacolare bombardamento di Tokyo giunse a Nagumo proprio durante la navigazione di ritorno; i tentativi delle portaerei giapponesi, subito allertate, di intercettare le navi americane che si erano pericolosamente avvicinate alle acque giapponesi, fallirono e quindi la Flotta di Nagumo fece rientro in patria il 22 aprile senza ulteriori complicazioni.\nL'incursione nell'Oceano Indiano era finita e le eccellenti forze aeronavali della \"Kido Butai\" erano urgentemente necessarie per sferrare finalmente il colpo decisivo contro la pericolosa flotta americana, secondo i progetti tenacemente perseguiti dall'ammiraglio Yamamoto.\nConclusione e considerazioni storiografiche.\nLa breve campagna aeronavale nell'Oceano Indiano si concluse con una nuova, netta sconfitta inglese; suggellando, insieme alle precedenti disfatte a Singapore e a Kuan-Tan, il crollo del potere e del prestigio dell'Impero Britannico nel Sud-Est asiatico e in parte anche in India (evento di portata epocale e praticamente irreversibile nonostante la vittoria finale alleata del 1945).\nDal punto di vista materiale, i risultati ottenuti dalla flotta giapponese non furono di grande importanza; le navi perdute dagli inglesi erano vecchie e superate, e le portaerei migliori riuscirono a sfuggire, mentre le perdite aeree della RAF e della Fleet Air Arm furono pesanti (oltre 60 apparecchi) e soprattutto i mezzi e le tattiche britanniche si dimostrarono inefficaci contro i caccia Zero giapponesi e contro l'aggressivit\u00e0 e la preparazione dei piloti nipponici (che subirono perdite molto minori).\nDal punto di vista strategico e psicologico l'incursione (visti i suoi intenti prevalentemente difensivi) ottenne pieno successo costringendo a una totale ritirata la \"Eastern Fleet\" e intimorendo per lungo tempo i britannici; a maggio, sempre impressionati dalla potenza e dall'audacia del nemico e sulla base di notizie della presenza di sommergibili giapponesi nelle acque del Madagascar, la Royal Navy si sarebbe impegnata in un'inutile diversione, occupando con gran dispiegamento di forze (tra cui la portaerei \"Illustrious\" appena giunta a Kilindini per rafforzare la squadra dell'ammiraglio Somerville) quell'isola per timore di nuove minacce alla rotta del Capo.\nLa Flotta britannica (ora ridenominata \"British Pacific Fleet\") sarebbe ricomparsa sui mari d'Oriente solo nel 1944, ormai troppo tardi per prendere parte in modo significativo (accanto alle possenti squadre americane) alla riconquista delle posizioni perdute nel Pacifico.\nNella primavera 1942 Churchill fu molto preoccupato dalla incursione giapponese e ipotizz\u00f2 anche un catastrofico cedimento dell'equilibrio strategico nel Medio Oriente a favore dell'Asse (come temuto anche da un pessimistico rapporto globale dello stesso generale statunitense Marshall); da parte sua Roosevelt, con la sua tranquilla sicurezza, sembra aver valutato con maggiore perspicacia la situazione. Pienamente fiducioso nella potenza americana (in crescente sviluppo secondo i grandiosi programmi del \"Victory Program\") il Presidente non manifest\u00f2 dubbi sulla riuscita a lungo termine dei piani per contenere l'avanzata giapponese, concentrando la sua attenzione su alcuni punti principali: salvaguardare l'appoggio alla Cina, bloccare la penetrazione giapponese in Australia, sviluppare la flotta portaerei della Marina americana, accordare sempre la precedenza al fronte Atlantico e al progetto \"Germany First\" (nemico principale la Germania).\nIn sede di valutazione storica la breve incursione aeronavale giapponese \u00e8 stata spesso considerata una grande occasione persa da parte delle tre Potenze dell'Asse, conseguenza della miopia strategica degli Stati maggiori e dell'egoismo e dalla scarsa capacit\u00e0 politico-militare delle autorit\u00e0 dirigenti del Tripartito.\nIn teoria, questa fu effettivamente la sola occasione in cui sembr\u00f2 concretizzarsi un piano strategico coerente e un congiungimento strategico-operativo foriero potenzialmente di risultati decisivi in tutto l'immenso teatro bellico dell'Africa, del Medio Oriente, del Golfo Persico e del sub-continente indiano.\nDeve tuttavia essere considerato che, come giustamente ritenevano gli ammiragli Yamamoto e Nagano, un'offensiva prolungata giapponese e un grandioso piano di conquista, con un'occupazione duratura di enormi territori a grande distanza dalla madrepatria (senza una collaborazione militare della Germania e dell'Italia, difficile per mancanza di mezzi aeronavali adeguati, oltre che per scarsa volont\u00e0 politica) sarebbe stata impossibile senza aver preventivamente ottenuto la neutralizzazione completa e definitiva della potenza navale americana nel Pacifico, ancora molto pericolosa come dimostrato dagli ultimi avvenimenti. Ottenuto questo risultato (e a questo mirava la Operazione Mi di Yamamoto), la situazione alleata nel teatro bellico sarebbe verosimilmente precipitata (almeno a medio termine) permettendo di riprendere in considerazione audaci progetti offensivi a grande raggio.\nL'esito dell'imminente battaglia delle Midway, con l'imprevedibile distruzione delle potenti portaerei e delle formidabili forze aeronavali nipponiche che avevano dominato su tutti i campi di battaglia per mesi, avrebbe, naturalmente, vanificato tutti i piani di conquista dell'Impero giapponese e capovolto completamente e per sempre la situazione nel Pacifico e nel Sud-Est asiatico a favore degli Stati Uniti e degli Alleati."}
{"id": "2774062", "revid": "179980", "url": "https://it.wikipedia.org/wiki?curid=2774062", "title": "Renato Deho'", "text": ""}
{"id": "2774074", "revid": "2056951", "url": "https://it.wikipedia.org/wiki?curid=2774074", "title": "Eccidio di Malga Bala", "text": "Leccidio di Malga Bala \u00e8 un episodio avvenuto nel 1944 in danno di 12 militi della Guardia Nazionale Repubblicana provenienti dall'Arma dei Carabinieri e aderenti alla Repubblica Sociale Italiana, nell'ambito degli eventi della seconda guerra mondiale nei pressi dell'altopiano di Malga Bala.\nSi tratta dell'ultimo in ordine temporale, e quello con minor numero di vittime, di un trittico di eventi che ebbe luogo nel comune di Plezzo iniziato nell'aprile 1943 con lo scontro di Malga Golobar e proseguito nell'ottobre 1943 con l'eccidio di Bretto.\nInquadramento storico.\nIn risposta all'armistizio di Cassibile dell'8 settembre 1943 e alla conseguente spaccatura della penisola in due, i tedeschi gi\u00e0 il 18 settembre occuparono militarmente Trieste istituendo la Zona d'operazioni del Litorale adriatico (OZAK) (comprendente i territori delle province di Trieste, di Gorizia e di Lubiana) e la Zona d'operazioni delle Prealpi (OZAV) (comprendente i territori delle province di Bolzano, di Trento e di Belluno), che furono annesse al Reich nazista fino al maggio 1945.\nNei mesi successivi, i partigiani (sia italiani, sia jugoslavi) progressivamente acquisirono un maggior controllo del territorio, attaccando le installazioni civili e militari sia del III Reich nazista sia della RSI - Repubblica Sociale Italiana fascista in prosecuzione di attivit\u00e0 di sabotaggio iniziate in zona gi\u00e0 ben prima dell'invasione italiana della Jugoslavia.\nAlla fine del 1943, per contrastare le azioni partigiane sempre pi\u00f9 frequenti, il Comando militare tedesco di Tarvisio istitu\u00ec un Distaccamento fisso di militi della GNR della Repubblica Sociale Italiana a protezione della centrale idroelettrica in localit\u00e0 Bretto di Sotto, nella frazione di Bretto in comune di Plezzo) posta a servizio delle miniere di piombo e zinco di \"Raibl\" (nella frazione di Cave del Predil, in comune di Tarvisio) e pertanto obiettivo strategico per l'economia bellica in quanto alimentava le miniere di Predil.\nIl Distaccamento era costituito da 12 militari, ovvero il vicebrigadiere Dino Perpignano e gli 11 militi ai suoi ordini, inquadrati dal 20 novembre 1943 nella 62\u00aa Legione \"Isonzo\" della Guardia Nazionale Repubblicana della Repubblica Sociale Italiana e provenienti dall'aliquota di ex Carabinieri Reali che nelle province di Udine e Gorizia optarono per restare in servizio nella GNR piuttosto che accettare la deportazione in Germania o il passaggio ai partigiani.\nElenco dei caduti.\nQuesto \u00e8 l'elenco delle vittime:\nLe diverse ricostruzioni.\nEsistono numerose diverse versioni di quanto accaduto, spesso contrastanti tra di loro e altrettanto spesso illogiche e non coerenti n\u00e9 internamente n\u00e9 con testimonianze e fatti riscontrati persino quando riconducibili alla stessa fonte.\nVersioni che accreditano la strage come crimine di guerra premeditato commesso da partigiani slavi.\nNella pubblicistica di sua produzione Marco Pirina, presidente e fondatore della fondazione \"Silentes loquimur\" (descritta come operante disinformazione da autorevoli storici delle questioni del confine nord orientale), gener\u00f2 due versioni diverse e attribu\u00ec in un primo tempo la strage a partigiani croati, mutuando le responsabilit\u00e0 ipotizzate dal Diario Storico del Reggimento Alpini Tagliamento, salvo poi ricondurre successivamente la propria versione a una delle tre, tra loro diverse in maniera sostanziale, prodotte da Antonio Russo e indicando come responsabili della strage partigiani sloveni.\nAlle due versioni di Pirina Antonio Russo ne aggiunge ben altre tre utilizzando una tecnica narrativa che mescola a testimonianze ampi ricorsi a licenze letterarie e rielaborando anche i contenuti di un manoscrittodi Federico \"Barba\" Buliani, ex ufficiale degli alpini, comandante partigiano osovano e successivamente membro di Stay Behind.\nNe scrisse una prima volta in maniera sbrigativa della strage nel 1983 nel libro \"Come foglie al vento\": in quella sede la responsabilit\u00e0 venne attribuita a non meglio indicati partigiani e collocata tra i monte Colpiano, Carnizza e Grinta (nella bassa val Bausizza), malgrado i primi rilievi indicassero il ritrovamento dei cadaveri tra cima Plessevizza, Cresta del Cavallo e Monte Bellez (nella alta val Bausizza). Vi descrisse inoltre come il vice Brigadiere a capo del fortino fosse stato catturato durante una visita in osteria ad una sua amante e indotto con l'inganno a rivelare la parola d'ordine della casermetta a guardia della centrale elettrica di Bretto. Descrisse inoltre come i militi GNR fossero stati \u00ablegati con filo spinato, barbaramente trucidati e sgozzati col piccone, con squarci e nefandezze atroci, sezionati, cavati gli occhi, il cuore, i testicoli...\u00bb, in contrasto con quanto riportato nei rapporti del tempo dei fatti, parzialmente supportati da foto, che indicavano invece come \u00abtutti indistintamente i corpi dei militari erano coperti con le sole mutande e la camicia e presentavano ferite multiple da arma bianca e da fuoco, nonch\u00e9 tracce evidenti di sevizie. ... i militari opposero valida resistenza agli aggressori, i quali ebbero ragione di loro soltanto perch\u00e9 numericamente di gran lunga loro superiori e perch\u00e9 poterono agire di sorpresa\u00bb. Infine, malgrado sin dai primissimi rapporti (addirittura prima del ritrovamento dei cadaveri) fosse indicato chiaramente il danno arrecato dai partigiani alla centrale elettrica e alla casermetta e il bottino in armi e dotazioni dell'operazione, Russo, pur riportando cenno di svariate altre azioni mirate a compromettere il funzionamento della miniera di Cave del Predil e di ogni singola centrale elettrica ad essa asservita, escluse che questo potesse essere l'obiettivo militare dell'azione partigiana sostenendo che \u00abi partigiani non avevano danneggiato la centrale n\u00e8 distrutto il fortino\u00bb e riconducendo il tutto a \u00abuna meschina vendetta contro uomini dediti al loro dovere\u00bb senza specificare quale fosse il motivo della vendetta stessa, pur citando nel testo numerose vessazioni che le forze dell'Asse avevano inflitto agli abitanti della zona di Bretto, tra cui l'eccido di Bretto, la strage di malga Golobar e l'internamento forzato nel campo di lavoro di case Sebastiani.\nSuccessivamente Antonio Russo nel 1993 propose in \"Alle porte dell'Inferno\" la propria seconda diversa ricostruzione che finalmente ricolloca ulteriormente la strage a Malga Bala (nella media val Bausizza): pur ammettendo gli esiti dell'azione militare a danno di centrale elettrica, caserma e miniera che nella versione precedente negava, sostenne che si tratt\u00f2 di un'operazione propagandistica lungamente e dettagliatamente predeterminata, sottolineando la scelta simbolica della data della strage in corrispondenza con la festivit\u00e0 del venticinquesimo anniversario della fondazione dei fasci da combattimento e dei Carabinieri come vittime e indicando come le operazioni fossero iniziate il giorno 22 marzo con l'intercettazione del camion dei rifornimenti. Tutto ci\u00f2 malgrado il conduttore del camion collochi invece la mancata consegna al giorno 24, la strage fosse stata occultata al punto di essere scoperta solo dopo una settimana e descritta come decisa collegialmente dai partigiani in una sorta di processo solo il giorno dopo il sequestro deimiliti GNR secondo la ricostruzione dello stesso Russo, senza considerare che la nascita dei fasci da combattimento per\u00f2 non era festeggiata in quel contesto e ricorreva in giorno diverso da quello della strage, che secondo Russo sarebbe stata consumata il 25 marzo in luogo diverso da quello segnalato nei primi rapporti.\nIn tale ricostruzione Russo aggiunge anche la descrizione del presunto avvelenamento dei militi GNR presso Logje che avrebbe preceduto il loro trasferimento nella malga dove sarebbero stati massacrati. I responsabili della strage vengono da Russo indicati in: Ivan Likar \"Socian\" (noto sabotatore del luogo che Russo, malgrado gli atti del tempo attestino il contrario, vorrebbe riconosciuto da Andrea Cuder, uno degli operai della centrale in un interrogatorio presso il comando SS a Tarvisio), Silvio Gianfrate \"Srecko\" (noto dissidente politico locale), Franc Ursic \"Josko\", Lois Hrovat (tutti indagati e assolti per \"insufficienza degli elementi a loro carico\" in sentenza che peraltro riconosce sulla base dei primi rapporti le torture descritte da Russo), Fran Della Bianca \"Zvonko\", Anton Mlecuz, Vladimir Cernuta \"Igor\", Franc Copi, Janez Deisinger, Karlo Cuder, Franc Kenda, fiancheggiati da Lois Kravanja \"Gajger\", sua moglie Mafalda (che altrove Russo indicher\u00e0 come la responsabile dell'avvelenamento dei Carabinieri), Bepi Flajs e la lavandaia Mirka.\nAntonio Russo integrer\u00e0 ancora nel 2005 in \"Planina Bala\", quello che sar\u00e0 il testo che render\u00e0 nota la strage, quanto gi\u00e0 contenuto nella sua versione precedente.\nIn esso aggiunger\u00e0 una lunga serie di interviste ai protagonisti di cui sopra che, piuttosto che confermarne la versione con ammissioni di colpevolezza da parte dei partigiani, come Russo pretenderebbe (peraltro smentito dalla Procura militare di Padova), ne contraddicono invece pianamente la ricostruzione per quanto relativo alle peggiori efferatezze e allo scopo.\nNel 2010 Arrigo Varano pubblicher\u00e0, aggiornandola successivamente, copia di molta documentazione originale relativa ai fatti, alle procedure che portarono all'assegnazione delle medaglie alle vittime e alla collaborazione con Marco Pirina\nVersioni che negano la strage in termini di crimine di guerra o la responsabilit\u00e0 dei partigiani.\nAlle versioni che si allineano ad una ricostruzione dei fatti che ipotizza un crimine di guerra premeditato a scopo propagandistico commesso da partigiani sloveni, se ne contrappongono altre radicalmente diverse da fonti slovene, anche se spesso riprese anche in ambiti italiani.\nNel 1993 uno storico ex comandante partigiano sloveno (Franc \u010crnugelj) forn\u00ec una ricostruzione che vorrebbe che i militi GNR siano stati uccisi nel quadro della campagna di sabotaggi all'attivit\u00e0 mineraria di Cave del Predil durante uno scontro a fuoco tra un reparto tedesco e i partigiani che li avevano catturati, il che per\u00f2 contrasta con lo stato dei cadaveri riportato sia dai testimoni che nei primi rapporti dopo il ritrovamento, che li descrivono come tutti indistintamente in mutande e camicia, con ferite multiple da arma bianca e da fuoco.\nInoltre in tempi pi\u00f9 recenti altre fonti slovene, riprese anche da storici italiani, hanno ricondotto l'accaduto al contesto del sabotaggio armato operato in forma sia diretta alla miniera che indirettamente alle centrali elettriche a essa asservite e sostengono che la strage dei militi GNR sia stata compiuta a seguito della perdita di controllo delle proprie azioni da parte di un loro sigolo carceriere, fratello di una delle oltre quaranta vittime delle truppe fasciste nella strage di malga Golobar, avvenuta l\u00ec vicino meno di un anno prima in occasione della fondazione della brigata partigiana Gradnik.\nNel tempo la strage fu inoltre oggetto di voci diverse, tra cui quelle di maggior rilievo per aver trovato spazio nella stampa sono quelle che, nell'immediatezza degli eventi, ipotizzavano che i Militi della GNR avessero disertato in favore dei partigiani oppure che fossero stati vittime delle truppe nazifasciste o i loro cadaveri oggetto di una messinscena allo scopo di diffamare i partigiani stessi o infine che i militi fossero gli stessi che avevano operato come carcerieri dei sopravvissuti all'eccidio di Bretto quando furono tratti in prigionia nella caserma Italia di Tarvisio.\nLe prime trovavano alimento dalla scarsa fiducia riposta dai nazifascisti negli ex Carabinieri Reali, oltre che in altre circostanze indiziarie pi\u00f9 specifiche quali l'apparente assenza di resistenza, alcune intercettazioni radiofoniche, nonch\u00e9 presunti atteggiamenti equivoci di alcuni dei Militi quali il mimare l'atto di voltar gabbana.\nLe seconde erano invece parzialmente avvalorate dalla presenza in zona di militari italiani che avevano disertato a favore dei nazisti quali il capitano Giuseppe Ocelli e truppe germaniche che operarono utilizzando tali modalit\u00e0 anche allo stesso scopo in occasione di altre stragi commesse da nazifascisti in zone vicine e da testimonianze diverse sulle modalit\u00e0 di ritrovamento dei cadaveri dei militi e sul ruolo in ci\u00f2 rivestito dai tedeschi.\nLe tante diverse e incongrue ricostruzioni di origine italiana, che normalmente non si discostano dai contenuti della propaganda nazifascista dell'epoca (che nella dottrina militare tedesca rivestiva un ruolo strategico nella controguerriglia anche in particolare riferimento a quanto avveniva nell'OZAK), sono state e sono tuttora frequentemente riprese e rilanciate da testate e siti web italiani, e sono spesso sfociate in ipotesi non circostanziate e improbabili, che vorrebbero giungere al coinvolgimento di ulteriori soggetti quali Franz Pregelj o siti diversi, quali l'ipotetico ricovero presso la Dolinza Alm ove l'esercito tedesco avrebbe provato a curare, a una sessantina di Km dal luogo dei fatti, i militi che ipoteticamente sarebbero sopravvissuti al massacro.\nMedia e siti istituzionali ne hanno inoltre ripreso spesso i contenuti in forme meno sensazionalistiche.\nOnorificenze.\nIl 27 marzo 2009 il presidente della repubblica italiano Giorgio Napolitano ha conferito a ciascun milite la medaglia d'oro al merito civile."}
{"id": "2774076", "revid": "1632387", "url": "https://it.wikipedia.org/wiki?curid=2774076", "title": "The Carnival Bizarre", "text": "The Carnival Bizarre \u00e8 il terzo album in studio della band doom metal inglese Cathedral. L'album \u00e8 stato registrato a Nottingham in Inghilterra. \u00c8 stato ristampato nel 2008 in Australia."}
{"id": "2774080", "revid": "1305772", "url": "https://it.wikipedia.org/wiki?curid=2774080", "title": "Ferrari 365 P", "text": "Con la sigla 365 P vengono conosciute due diverse vetture Ferrari:"}
{"id": "2774085", "revid": "16953", "url": "https://it.wikipedia.org/wiki?curid=2774085", "title": "Rodiola", "text": ""}
{"id": "2774088", "revid": "110157", "url": "https://it.wikipedia.org/wiki?curid=2774088", "title": "Handrup", "text": "Handrup \u00e8 un comune di 896 abitanti della Bassa Sassonia, in Germania.\nAppartiene al circondario (\"Landkreis\") dell'Emsland (targa EL) ed \u00e8 parte della comunit\u00e0 amministrativa (\"Samtgemeinde\") di Lengerich."}
{"id": "2774090", "revid": "110157", "url": "https://it.wikipedia.org/wiki?curid=2774090", "title": "Langen (Germania)", "text": "Langen \u00e8 un comune di 1.433 abitanti della Bassa Sassonia, in Germania.\nAppartiene al circondario (\"Landkreis\") dell'Emsland (targa EL) ed \u00e8 parte della comunit\u00e0 amministrativa (\"Samtgemeinde\") di Lengerich."}
{"id": "2774091", "revid": "110157", "url": "https://it.wikipedia.org/wiki?curid=2774091", "title": "Lengerich (Bassa Sassonia)", "text": "Lengerich \u00e8 un comune di 2.629 abitanti della Bassa Sassonia, in Germania.\nAppartiene al circondario (\"Landkreis\") dell'Emsland (targa EL) ed \u00e8 parte della comunit\u00e0 amministrativa (\"Samtgemeinde\") di Lengerich."}
{"id": "2774092", "revid": "767487", "url": "https://it.wikipedia.org/wiki?curid=2774092", "title": "Clayton Baptistella", "text": "Carriera.\nBaptistella arriva giovane in Italia e si afferma subito ad alti livelli vincendo uno scudetto e una supercoppa italiana con il Perugia; passa poi rispettivamente al Napoli e all'Arzignano Grifo. Con quest'ultimo conquista la Coppa Italia. In seguito ai problemi societari che hanno coinvolto la societ\u00e0 vicentina nel dicembre dello stesso anno si trasferisce alla Luparense.\nNella Stagione 2010-11 passa al Montesilvano con cui vince la Coppa UEFA. Nonostante le perplessit\u00e0 sul recupero dal grave infortunio al ginocchio, nel dicembre del 2011 \u00e8 acquistato dalla Marca Futsal, con la rassicurazione che se il giocatore non fosse risultato fisicamente integro, a luglio 2012 avrebbe fatto ritorno al Montesilvano. Le condizioni di Baptistella non vengono tuttavia ritenute soddisfacenti dallo staff medico \"castellano\", innescando una vivace polemica tra le due societ\u00e0 e lo stesso giocatore, conclusasi con la permanenza del giocatore in Veneto anche per la stagione seguente, trascorsa da separato in casa. Nell'estate del 2013 si trasferisce insieme all'ex compagno Fabiano Assad alla formazione azera dell'Araz Nax\u00e7ivan.\nCollegamenti esterni.\nProfilo di Baptistella"}
{"id": "2774094", "revid": "1452073", "url": "https://it.wikipedia.org/wiki?curid=2774094", "title": "Acido indol-3-acetico", "text": "L'acido indol-3-acetico (IAA) \u00e8 un acido carbossilico.\nFu la prima molecola isolata del gruppo delle auxine.\nBiosintesi.\n\u00c8 prodotto nel meristema apicale delle gemme e nelle giovani foglie delle piante generalmente a partire dal triptofano, tuttavia alcune piante possono sintetizzarlo anche a partire da altre sostanze.\nSintesi chimica.\nChimicamente, pu\u00f2 essere sintetizzato facendo reagire l'indolo con acido glicolico in ambiente basico a 250 \u00b0C:\nMolti tipi di sintesi sono stati sviluppati dopo la sintesi originaria da indolo-3-acetonitrile."}
{"id": "2774097", "revid": "36426", "url": "https://it.wikipedia.org/wiki?curid=2774097", "title": "Niccol\u00f2 Aretino", "text": ""}
{"id": "2774099", "revid": "729019", "url": "https://it.wikipedia.org/wiki?curid=2774099", "title": "Single Collection (Vanilla Ninja)", "text": "Single Collection \u00e8 una raccolta dei singoli della band rock estone Vanilla Ninja. \u00c8 stato pubblicato il 27 gennaio 2006 e contiene i remix dei singoli \"Tough Enough\", \"Don't Go Too Fast\", \"Liar\", \"When the Indians Cry\" e \"Blue Tattoo\"."}
{"id": "2774101", "revid": "1573940", "url": "https://it.wikipedia.org/wiki?curid=2774101", "title": "Etruridelphis", "text": "Etruridelphis \u00e8 un nuovo genere di Cetacei Odontoceti del Pliocene della famiglia Delphinidae. Attualmente l'unica specie appartenente a questo genere \u00e8 estinta.\nDati storici.\nI ritrovamenti di delphinidae fossili sono una rarit\u00e0 per la paleontologia di tutto il mondo, sono invece abbondanti in Italia. Il delfinide scoperto dai ricercatori del Museo Geopaleontologico GAMPS fa eccezione. Gli esemplari noti al mondo di questa particolare specie, Etruridelphis giulii, si contano infatti sulle dita di una mano. Fino a qualche anno fa, reperti fossili simili venivano attribuiti alla specie \"Stenella giulii\" (Lawley, 1876), nomen non pi\u00f9 valido, un cetaceo preistorico che aveva il suo areale nel bacino pliocenico Toscano, di cui attualmente si conoscono al mondo solo quattro esemplari, ritrovati tra le colline toscane. Uno di questi fu scoperto nel 1876 dal naturalista Roberto Lawley presso il Poggetto dei Greppioli a circa 1\u00a0km a sud-est di Lorenzana (Pisa). Originariamente, del fossile di Lawley era conservato il cranio quasi completo, numerose vertebre, molte coste, lo sterno e un arto e per la sua completezza fu considerato l'olotipo di questa specie. Il reperto apparteneva al naturalista toscano, ma nel 1881 con la morte dello studioso and\u00f2 perduto per sempre. Prima della scomparsa dell'originale Lawley fece realizzare un calco in gesso del suo esemplare, e tale calco \u00e8 ancora oggi considerato l'olotipo per questa specie. Il calco viene attualmente conservato presso il MGPUB (Museo di Geologia e Paleontologia, Universit\u00e0 di Bologna) descritto in dettaglio nel 1996.\nTassonomia.\nSi tratta di un nuovo genere di delphinidae, attribuito per la prima volta nel 2009 a reperti di delfini fossili, oggi estinti, scoperti tra le colline della toscana. Per lungo tempo tali reperti sono stati attribuiti a diversi generi e specie, tra cui la \"Stenella giulii\". Nel dicembre 2009 nuove analisi paleontologiche sui reperti scoperti alla fine del XIX secolo dal naturalista Roberto Lawley, e soprattutto grazie al ritrovamento dei resti del nuovo esemplare fossile, attualmente il pi\u00f9 completo al mondo, hanno dimostrato tramite l'uso anche di una tomografia computerizzata come tali reperti fossili, fossero in realt\u00e0 ben distinti filogeneticamente dagli esemplari attuali appartenenti al genere Stenella.\nTali differenze possono essere riassunte in: \nI) Maggior dimensione del cranio \nII) Area premascellare pi\u00f9 ampia e pi\u00f9 piatta sul rostro \nIII) Processo superiore del periotico pi\u00f9 stretto \nIV) Inferiore processo muscolare del malleus.\nDa qui l'istituzione di nuovo genere: Etruridelphis, per raggruppare i delphinidae fossili scoperti in Toscana."}
{"id": "2774102", "revid": "111556535", "url": "https://it.wikipedia.org/wiki?curid=2774102", "title": "FA Cup 1879-1880", "text": "La FA Cup 1879-80 fu la nona edizione del torneo calcistico pi\u00f9 vecchio del mondo. Vi presero parte 54 compagini, undici in pi\u00f9 dell'anno precedente."}
{"id": "2774104", "revid": "125595454", "url": "https://it.wikipedia.org/wiki?curid=2774104", "title": "Cappuccio Rosso", "text": "Cappuccio Rosso (\"Red Hood\"), \u00e8 un personaggio dei fumetti creato nel 1951 da Bill Finger (testi), Lew Sayre Schwartz e Win Mortimer (disegni), e pubblicato da DC Comics. Cappuccio Rosso \u00e8 un supercriminale antagonista di Batman, sotto la cui maschera si sono celate differenti identit\u00e0.\nStoria editoriale.\nIl personaggio esordisce nel 1951 sull'albo n. 168 di \"Detective Comics\" nel quale venne raccontato di come sotto la maschera si celasse l'uomo che divenne Joker, prima che Cappuccio Rosso, scappando da Batman, decise di fuggire tuffandosi in un condotto fognario di una fabbrica di prodotti chimici, che lo trasform\u00f2 nel clown a noi oggi noto. Il personaggio viene ripreso nel 2005 da Judd Winick nella storia \"Batman: Under The Hood\", sotto la cui identit\u00e0 si cela stavolta Jason Todd. Dal 2011 il personaggio \u00e8 protagonista di una nuova testata divisa in due serie, la prima \"Red Hood and the Outlaws\" (vol. 1), edita fino al 2015 all'interno del rilancio editoriale The New 52 e la seconda, \"Red Hood and the Outlaws\" (vol. 2), edita dal 2016 all'interno del rilancio editoriale denominato Rebirth.\nBiografia dei personaggi.\nJoker.\nIn \", viene riproposta la figura di Cappuccio Rosso come un uomo in disgrazia assunto da due furfanti che mascherano persone in difficolt\u00e0, a cui vengono offerti dei soldi, facendo indossare a loro un casco rosso con un mantello, affinch\u00e9 l'attenzione della polizia e dei media venga rivolta su Cappuccio Rosso e non sui veri malfattori.\nL'ultima persona ad impersonare il Cappuccio Rosso fu il futuro Joker, che, in una delle sue diverse nonch\u00e9 pi\u00f9 discusse origini, fu un comico fallito caduto che lavorava alla ACE Chemicals, dove i due criminali dovevano passare per raggiungere la vicina fabbrica di carte, il loro vero obiettivo. Assunto il comico, questi acconsente al prendere i panni di Cappuccio Rosso, in modo da guadagnare dei soldi per poter permettere a sua moglie e al suo nascituro una vita migliore. Poche ore prima del colpo, per\u00f2, la donna muore per un incidente domestico, lasciando l'uomo poche motivazioni sul colpo. Durante l'attraversamento della fabbrica di prodotti chimici, i tre vengono beccati dalle guardie, che uccidono i due criminali, che fanno in tempo ad addossare la colpa sul pover'uomo, che fugge lontano dagli spari. Batman (agli inizi della sua carriera) sopraggiunge sul posto e insegue il suo sfuggevole futuro nemico che, ancor pi\u00f9 terrorizzato, inciampa e casca dalla passerella precipitando in una tanica di acidi chimici. Uscito dai tubi di scarico, l'uomo si toglie il casco e nota sul riflesso dell'acqua che il suo aspetto \u00e8 cambiato. La psiche dell'uomo, gi\u00e0 molto provata e pericolante, crolla del tutto e l'ultimo Cappuccio Rosso cade nella follia, diventando il Joker.\nStando per\u00f2 al fumetto, questo non \u00e8 un ricordo attendibile, in quanto lo stesso Joker dice che lui non vuole dei ricordi, in quanto pericolosi, e che preferisce avere un passato da lui inventato e con pi\u00f9 opzioni possibili. In molti flashback, per\u00f2, la storia rimane pressoch\u00e9 simile.\nJason Todd.\nIl secondo Robin, un ladruncolo di strada di nome Jason Todd, viene rapito, torturato e poi ucciso dal Joker durante \" mentre stava cercando le tracce della madre, creduta fino ad allora morta. Si scoprir\u00e0 in futuro essere stato resuscitato da Ra's al Ghul; dopo la resurrezione per\u00f2 Jason impazzisce, divenendo il crudele criminale Cappuccio Rosso. E si convince che Batman debba uccidere il Joker perch\u00e9 questi lo ha privato del suo amico e compagno. Fermato da Batman, l'ex Robin diverr\u00e0 un vigilante a s\u00e9 stante, ma a differenza di Batman, non si far\u00e0 alcuno scrupolo nell'uccidere qualcuno.\nAltre versioni.\nNell'elseworld \"Kingdom Come\" (1996), Cappuccio Rosso \u00e8 in realt\u00e0 Lian Harper, figlia di Roy Harper e Chesire.\nNel 2004 il personaggio appare nell'ottavo albo di \"Batman Adventures\".\nNel videogioco \" del 2015, Jason Todd diventa Cappuccio Rosso dopo aver smesso i panni del Cavaliere di Arkham. A differenza del fumetto non diventa un criminale ma un sanguinario vigilante.\nNel fumetto \", della continuit\u00e0 del DCAU, Cappuccio Rosso \u00e8 il titolo di un membro nuovo della banda de \"i Lupi\", un gruppo formato da vandali adolescenti che si possono riconoscere per i loro passamontagna neri. Chi vuole entrare nel gruppo deve indossare per i primi giorni un passamontagna rosso (un'allusione alla figura di Cappuccetto Rosso in mezzo ai lupi) e fare da palo. L'ultimo a indossarlo era il fratello maggiore di Jason, Danny, morto per colpa del capobanda, affinch\u00e9 la polizia perdesse tempo a soccorrerlo che a inseguire gli altri. Jason, furioso, entr\u00f2 nel gruppo, ma solo per vendicare il fratello, stendendo tutta la banda e facendosi notare da Batman. Tuttavia, dopo la sua scomparsa, Jason ritorna sotto le vesti di un criminale chiamato Cappuccio Rosso."}
{"id": "2774105", "revid": "180202", "url": "https://it.wikipedia.org/wiki?curid=2774105", "title": "Red Hood", "text": ""}
{"id": "2774106", "revid": "36426", "url": "https://it.wikipedia.org/wiki?curid=2774106", "title": "Vellano da Padova", "text": ""}
{"id": "2774109", "revid": "2118580", "url": "https://it.wikipedia.org/wiki?curid=2774109", "title": "Coppa J.League 2002", "text": "La J.League Cup 2002 (o Coppa Yamazaki Nabisco 2002), la Coppa di Lega nipponica di calcio, venne vinta dai Kashima Antlers.\nA questa competizione hanno preso parte tutte le squadre di J.League 1. Dalla fase a gironi accedono ai quarti le prime due di ogni gruppo."}
{"id": "2774110", "revid": "287204", "url": "https://it.wikipedia.org/wiki?curid=2774110", "title": "Australian Open 2010 - Singolare ragazze", "text": "Ksenija Pervak era la detentrice del titolo, ma da quest'anno non fa pi\u00f9 parte della categoria Junior.\nKarol\u00edna Pl\u00ed\u0161kov\u00e1 ha vinto il torneo battendo in finale Laura Robson, con il punteggio di 6-1, 7-6(5)."}
{"id": "2774112", "revid": "339392", "url": "https://it.wikipedia.org/wiki?curid=2774112", "title": "J. League Cup 2002", "text": ""}
{"id": "2774113", "revid": "1305772", "url": "https://it.wikipedia.org/wiki?curid=2774113", "title": "Sistema di Leida", "text": "Il sistema di Leida (o \"convenzione di Leida\") \u00e8 il sistema standard di segni diacritici utilizzato per l'edizione dei testi antichi, in particolare di quelli giunti in forma papiracea o epigrafica. Prima della creazione del sistema, gli studiosi che pubblicavano testi ricavati da iscrizioni, papiri e manoscritti utilizzavano convenzioni diverse per indicare le condizioni del testo e le correzioni editoriali o le integrazioni.\nPrende il suo nome dalla citt\u00e0 olandese di Leida dove fu realizzato nel 1931 tramite un convegno internazionale. \nLa prima versione della convenzione fu pubblicata poco tempo dopo il convegno di Leida Ci sono varianti minori nell'utilizzo della convenzione tra epigrafia e papirologia (e talvolta anche tra epigrafia greca e latina). Negli ultimi decenni, alcuni studiosi hanno pubblicato migliorie e correzioni al sistema originario."}
{"id": "2774114", "revid": "287204", "url": "https://it.wikipedia.org/wiki?curid=2774114", "title": "Liphistius", "text": "Liphistius \u00e8 un genere di ragni appartenente alla Famiglia Liphistiidae dell'Ordine Araneae.\nIl nome deriva dalla radice prefissoide greca , \"lip-\", abbreviazione di , \"lipar\u00f2s\", cio\u00e8 \"unto, grasso\", e dal sostantivo greco , \"ist\u00econ\", cio\u00e8 \"telo, velo\", ad indicare la struttura della tela che costruisce intorno al cunicolo.\nCaratteristiche.\nRagni piuttosto antichi, i primi esemplari risalirebbero al periodo Carbonifero (360-286 milioni di anni fa).\nQuesti ragni hanno il carapace che ricopre il prosoma, e l'opistosoma segmentato in modo tale da essere utile carattere determinativo di varie specie. \nSono lunghi da 1 a 3 centimetri, le femmine sono leggermente pi\u00f9 grandi dei maschi, e hanno due paia di polmoni a libro sottilissimi, carattere piuttosto primitivo e indice di un basso livello di attivit\u00e0. Contrariamente a quanto si pensava, nel 2010 uno studio ha dimostrato la presenza di ghiandole velenifere, inoltre i suoi cheliceri possono infliggere morsi piuttosto dolorosi\nPeculiarit\u00e0 distintiva importante rispetto agli altri generi di Liphistiidae \u00e8 stata considerata questa: tutte le specie che mantengono il numero primitivo di otto filiere separate sono stati collocate nel genere Liphistius; mentre quelle specie in cui le due filiere posteriori mediane si sono fuse in un'unica struttura sono state assegnate al genere Heptathela. Ovviamente, questa distinzione definisce Liphistius solo sulla base di caratteri plesiomorfici, e come ci si potrebbe aspettare, il gruppo risultante di specie non sembra essere monofiletico.\nComportamento.\nCostruiscono cunicoli nel terreno profondi fino a 50 centimetri e tengono chiuso l'ingresso del cunicolo con una \"porta-trappola\" piuttosto rudimentale. Intorno all'apertura tessono 7-8 fili molto sottili e appiccicaticci in modo da accorgersi se qualche preda si sta avvicinando e, approfittando dei momenti in cui vi \u00e8 invischiata, balzano fuori e la catturano. Vivono molti anni anche in cattivit\u00e0. Mentre le femmine sono stanziali nei pressi del nido, i maschi vagano intorno alla ricerca di altre prede.\nIn ambito troglobio costruiscono le loro tane anche in spaccature della roccia, tendendo i fili di tela intorno all'apertura.\nHabitat.\nDelle diverse specie di Liphistius presenti in Malaysia, 5 vivono in ambiente troglobio, all'interno di grotte.\nDistribuzione.\nSono diffusi in Malaysia, Thailandia, Myanmar e Sumatra.\nTassonomia.\nAttualmente, a giugno 2012, si compone di 48 specie e una sottospecie:"}
{"id": "2774118", "revid": "110157", "url": "https://it.wikipedia.org/wiki?curid=2774118", "title": "Wettrup", "text": "Wettrup \u00e8 un comune di 563 abitanti della Bassa Sassonia, in Germania.\nAppartiene al circondario (\"Landkreis\") dell'Emsland (targa EL) ed \u00e8 parte della comunit\u00e0 amministrativa (\"Samtgemeinde\") di Lengerich."}
{"id": "2774119", "revid": "418178", "url": "https://it.wikipedia.org/wiki?curid=2774119", "title": "Canone Rai", "text": ""}
{"id": "2774121", "revid": "36426", "url": "https://it.wikipedia.org/wiki?curid=2774121", "title": "Don Bartolomeo abate di San Clemente", "text": ""}
{"id": "2774122", "revid": "200568", "url": "https://it.wikipedia.org/wiki?curid=2774122", "title": "Bockhorst", "text": "Bockhorst \u00e8 un comune di 979 abitanti della Bassa Sassonia, in Germania.\nAppartiene al circondario (\"Landkreis\") dell'Emsland (targa EL) ed \u00e8 parte della comunit\u00e0 amministrativa (\"Samtgemeinde\") di Nordh\u00fcmmling."}
{"id": "2774123", "revid": "19933", "url": "https://it.wikipedia.org/wiki?curid=2774123", "title": "Vienna (Gallia Narbonensis)", "text": ""}
{"id": "2774124", "revid": "767487", "url": "https://it.wikipedia.org/wiki?curid=2774124", "title": "Federico Pasquini", "text": "Carriera.\nEmiliano, classe 1973, inizia la sua carriera da allenatore nel 2000-01 come vice a Castelmaggiore. \nNelle due stagioni successive passa all'Orlandina Basket mentre nel 2004-05 ricopre il ruolo di assistente alla B.C. Ferrara, nella sua citt\u00e0. Dopo il passaggio a Castelfiorentino, dal 2007-2009 \u00e8 alla Fortitudo Bologna come vice di Dragan \u0160akota prima e di Cesare Pancotto poi. Nel 2010 \u00e8 a Napoli e nel 2011, a stagione iniziata, accetta la chiamata in Sardegna dell'allora presidente della RoburSassari (B dilettanti), Stefano Sardara. Pasquini porta la squadra alla salvezza e l'anno dopo, quando prende le redini della Dinamo Basket Sassari, il numero uno biancoblu lo vuole nel club come direttore \nsportivo, affidandogli successivamente l'incarico di general manager. \u00c8 uno dei fautori della straordinaria ascesa della Dinamo negli ultimi cinque anni fino alla conquista dello storico triplete, durante la stagione 2014-15.\nIl 7 marzo 2016 ha sostituito come head coach il dimissionario Marco Calvani sulla panchina della Dinamo Sassari fino al termine della stagione. Il 20 maggio arriva la notizia che il club biancobl\u00f9 lo ha confermato come head coach, e cos\u00ec Pasquini svolger\u00e0 il doppio ruolo di allenatore e general manager.\nIl 3 aprile 2018 rassegna le dimissioni da allenatore della Dinamo Sassari, tornando a coprire solamente il ruolo di general manager della squadra sassarese."}
{"id": "2774126", "revid": "228587", "url": "https://it.wikipedia.org/wiki?curid=2774126", "title": "Il genio della morte", "text": "Il genio della morte \u00e8 una scultura di Tito Sarrocchi. Fu scolpita nel 1860 per la cappella Venturi-Gallerani nel Camposanto della Misericordia di Siena.\nIl gesso della statua era esposto nella galleria dell'Accademia di San Luca a Roma."}
{"id": "2774127", "revid": "1318658", "url": "https://it.wikipedia.org/wiki?curid=2774127", "title": "FA Cup 1881-1882", "text": "La FA Cup 1881-82 fu l'undicesima edizione del torneo calcistico pi\u00f9 vecchio del mondo. Vi presero parte 73 compagini, undici in pi\u00f9 dell'anno precedente, ma 5 partecipanti non disputarono alcun incontro."}
{"id": "2774128", "revid": "1318658", "url": "https://it.wikipedia.org/wiki?curid=2774128", "title": "Episodi di Fawlty Towers (prima stagione)", "text": "Un tocco di classe.\nTrama.\nUn membro dell'aristocrazia, Lord Melbury, decide di soggiornare nell'albergo e Basil lo adula in ogni occasione, causando la trascuratezza degli altri ospiti, finch\u00e9 Polly scopre che lui in realt\u00e0 un imbroglione. Nel frattempo, Sybil ordina a Basil di appendere un suo quadro.\nI muratori.\nTrama.\nI Fawlty sono in vacanza e lasciano a Polly e a Manuel la responsabilit\u00e0 dell'albergo... proprio quando i muratori di O'Reilly arrivano per ristrutturare la lobby dell'albergo.\nRicevimento di nozze.\nTrama.\nBasil \u00e8 per una politica di \"niente sesso\" clandestino nelle stanze del suo albergo... e sospetta che Polly e alcuni ospiti invece siano proprio loro ad organizzare festini di quel tipo.\nGli ispettori alberghieri.\nTrama.\nQuando Basil sente parlare di degli ispettori di hotel in incognito che si aggirano a Torquay, con orrore si rende conto che uno degli ospiti potrebbe essere uno di loro.\nIl gourmet di Fawlty Towers.\nTrama.\nNel tentativo di salire un altro gradino della scala sociale, Basil decide di organizzare una serata gourmet. Purtroppo, grazie all'alcolismo dello chef, Basil deve cercare di entrare in possesso di un'anatra dal suo amico Andr\u00e9.\nI tedeschi.\nTrama.\nSibyl \u00e8 in ospedale a causa di un'unghia incarnita. Basil \u00e8 dunque da solo quando si trova a che fare con degli ospiti tedeschi, cui egli non trova di meglio che spiegare in che cosa essi avessero sbagliato nella Seconda guerra mondiale."}
{"id": "2774130", "revid": "287204", "url": "https://it.wikipedia.org/wiki?curid=2774130", "title": "Breddenberg", "text": "Breddenberg \u00e8 un comune di 796 abitanti della Bassa Sassonia, in Germania.\nAppartiene al circondario (\"Landkreis\") dell'Emsland (targa EL) ed \u00e8 parte della comunit\u00e0 amministrativa (\"Samtgemeinde\") di Nordh\u00fcmmling."}
{"id": "2774132", "revid": "30909", "url": "https://it.wikipedia.org/wiki?curid=2774132", "title": "Cornello", "text": ""}
{"id": "2774134", "revid": "767487", "url": "https://it.wikipedia.org/wiki?curid=2774134", "title": "Horizontal Falls", "text": "Le Horizontal Falls, chiamate anche Horizontal Waterfalls (termine inglese per \"cascate orizzontali\") sono un fenomeno naturale che si verifica nella regione di Kimberley in Australia Occidentale\nLe Horizontal Falls, malgrado il loro nome, non sono realmente una cascata, ma una corrente marina molto potente che con l'arrivo della marea si insinua in due strette gole costiere della baia di Talbot ( e ). Ogni gola \u00e8 larga circa 10\u00a0m e l'acqua si accumula pi\u00f9 velocemente di quanto non riesca a liberarsi, provocando un'irregolarit\u00e0 della superficie dell'acqua simile ad una cascata. La corrente inverte la sua direzione con il riflusso della marea."}
{"id": "2774136", "revid": "767487", "url": "https://it.wikipedia.org/wiki?curid=2774136", "title": "Provincia di Pomabamba", "text": "La provincia di Pomabamba \u00e8 una provincia del Per\u00f9, situata nella regione di Ancash.\nGeografia antropica.\nSuddivisioni amministrative.\n\u00c8 divisa in 4 distretti:"}
{"id": "2774137", "revid": "123178549", "url": "https://it.wikipedia.org/wiki?curid=2774137", "title": "Goran Suton", "text": "Carriera.\nNel luglio del 2010 firma un contratto con l'Angelico Biella."}
{"id": "2774143", "revid": "767487", "url": "https://it.wikipedia.org/wiki?curid=2774143", "title": "Provincia di Recuay", "text": "La provincia di Recuay \u00e8 una provincia del Per\u00f9, situata nella regione di Ancash.\nGeografia antropica.\nSuddivisioni amministrative.\n\u00c8 divisa in 10 distretti:"}
{"id": "2774150", "revid": "767487", "url": "https://it.wikipedia.org/wiki?curid=2774150", "title": "Guillermo Burdisso", "text": "Biografia.\n\u00c8 il fratello minore di Nicol\u00e1s Burdisso, ex difensore di , , e . I due hanno giocato insieme con la maglia della nella stagione 2010-2011.\nCarriera.\nClub.\nIl 10 agosto 2010 viene ingaggiato dalla del fratello Nicol\u00e1s, che lo preleva dal con la formula del prestito con diritto di riscatto. Esordisce in Serie A l'11 settembre 2010, nel match perso per 1-5 contro il Cagliari al Sant'Elia, subentrando a Francesco Totti al 25\u00ba minuto di gioco. La settimana successiva gioca la sua seconda ed ultima partita in giallorosso, nel pareggio casalingo per 2-2 contro il . A fine stagione la decide di non esercitare il diritto di riscatto ed il giocatore fa quindi ritorno al .\nNell'estate del 2011 passa in prestito all', con cui disputa 44 partite tra campionato e coppe, realizzando anche sei gol. Al termine della stagione, conclusasi con la vittoria del torneo di Clausura, fa ritorno al .\nIl 18 agosto 2012 viene acquistato dal .\nIl 3 febbraio 2014 viene ceduto ai turchi del con la formula del prestito.\nNazionale.\nViene convocato dal CT Diego Armando Maradona per l'amichevole contro la Costa Rica del 27 gennaio 2010. All'esordio con l'\"albiceleste\" parte titolare e segna subito il suo primo gol in Nazionale (la partita finir\u00e0 3-2 per l'Argentina).\nStatistiche.\nPresenze e reti nei club.\n\"Statistiche aggiornate al 12 maggio 2013.\""}
{"id": "2774154", "revid": "110157", "url": "https://it.wikipedia.org/wiki?curid=2774154", "title": "Provincia di Santa", "text": "La provincia di Santa \u00e8 una provincia del Per\u00f9, situata nella regione di Ancash.\nGeografia antropica.\nSuddivisioni amministrative.\n\u00c8 divisa in 9 distretti:"}
{"id": "2774155", "revid": "300067", "url": "https://it.wikipedia.org/wiki?curid=2774155", "title": "\u010cavdar Kostov", "text": ""}
{"id": "2774156", "revid": "88740", "url": "https://it.wikipedia.org/wiki?curid=2774156", "title": "Stato Islamico dell'Afghanistan", "text": "Stato Islamico dell'Afghanistan fu la denominazione ufficiale assunta dal regime politico creato nel Paese asiatico il 26 aprile 1992 in seguito agli accordi di Peshawar e alla caduta della Repubblica Democratica.\nNel 1993 a Kabul coesistevano almeno tre governi, mentre le bandiere ufficiali del Paese, anche se alcune variavano solo per pochi dettagli, erano innumerevoli. Lo Stato Islamico dell'Afghanistan \u00e8 stato dichiarato esistente fino al 2002 anche se dal 1996 gran parte dello Stato era sotto il controllo dei Talebani che diedero al loro paese il nome di Emirato Islamico dell'Afghanistan il quale venne per\u00f2 riconosciuto solo da Arabia Saudita e Pakistan. Tra il 1996 e il 2001 divenne un governo in esilio conosciuto come Alleanza del Nord.\nRiprese il controllo del paese nel 2001 in seguito alla battaglia di Tora Bora durante l'invasione statunitense e cess\u00f2 di esistere nel 2002 quando venne proclamato lo Stato Islamico di transizione dell'Afghanistan.\nStoria.\nIl 15 aprile 1992, Mohammed Najibullah, l'ultimo leader dell'Afghanistan comunista rassegn\u00f2 le dimissioni in seguito alla conquista di Kabul da parte dei mujaheddin. Venne proclamato in Afghanistan uno Stato Islamico, la sharia fu introdotta, i bar furono chiusi e alla donne fu vietato uscire di casa senza hijab.\nIl 25 aprile successivo, in seguito alla conferenza di Peshawar fu stabilito che le varie fazioni di mujaheddin avrebbero dovuto dividersi il potere. L'accordo fu accettato da sei delle sette maggiori formazioni che avevano combattuto i sovietici con l'Hezb-i-Islami (Partito Islamico) di Gulbuddin Hekmatyar che fece eccezione.\nNel giugno successivo Burhanuddin Rabbani, leader della Jamiat-e Islami (Associazione islamica) di cui faceva parte anche Ahmad Massoud (entrambi di etnia tagika) fu eletto a capo di un governo provvisorio della durata di due anni, Hekmatyar (che invece era di etnia pashtun) domand\u00f2 una fetta di potere anche per se e mobilit\u00f2 le sue truppe contro quelle di Rabbani. Dopo mesi di scontri si arriv\u00f2, nel marzo del 1993 a un accordo: Hekmatyar sarebbe stato primo ministro e la presidenza di Rabbani non sarebbe durata due anni ma un anno e mezzo. Gli scontri tra fazioni di mujaheddin continuarono e Kabul venne in larga parte distrutta.\nNel periodo compreso tra l'ottobre del 1994 e il settembre del 1996 una milizia di fondamentalisti islamici composta in larga parte da pashtun nota col nome di Talebani (lett. studenti religiosi) conquist\u00f2 gran parte del paese col supporto del Pakistan. Kabul cadde nelle loro mani il 27 settembre nel 1996. Il paese fu rinominato Emirato Islamico dell'Afghanistan e una versione ancora pi\u00f9 restrittiva della sharia fu introdotta: alle donne fu proibito di uscire di casa senza il burqa e di lavorare, salvo rare eccezioni e quasi tutte le ragazze persero il diritto all'istruzione. Cinema, stadi di calcio e stazioni televisive vennero chiuse anch'esse.\nL'ex presidente Rabbani e Massoud ripiegarono nel nord del paese dove, insieme al signore della guerra uzbeko Abdul Rashid Dostum e la milizia Hizb-i-Wahdat composta in prevalenza da sciiti di etnia Hazara fond\u00f2 il Fronte Islamico Unito per la Salvezza dell'Afghanistan, meglio conosciuto in Occidente col nome di Alleanza del Nord che aveva come obbiettivo quello di riportare il paese sotto il loro controllo togliendolo ai Talebani. L'obbiettivo fu raggiunto nel dicembre del 2001 nel corso dell'invasione statunitense che rovesci\u00f2 il regime dei talebani.\nAnche se dal 1996 al 2001 talebani controllavano gran parte del paese lo stato proclamato nel 1992 rimase quello riconosciuto a livello internazionale e il rappresentate dell'Afghanistan alle Nazioni Unite. Fino alla loya jirga del 2002 quando venne proclamato lo Stato Islamico di Transizione dell'Afghanistan e lo Stato Islamico dell'Afghanistan cess\u00f2 di esistere."}
{"id": "2774160", "revid": "1005847", "url": "https://it.wikipedia.org/wiki?curid=2774160", "title": "Provincia di Sihuas", "text": "La provincia di Sihuas \u00e8 una provincia del Per\u00f9, situata nella regione di Ancash.\nGeografia antropica.\nSuddivisioni amministrative.\n\u00c8 divisa in 10 distretti:"}
{"id": "2774161", "revid": "300067", "url": "https://it.wikipedia.org/wiki?curid=2774161", "title": "Takuya Kawamura", "text": ""}
{"id": "2774164", "revid": "3115", "url": "https://it.wikipedia.org/wiki?curid=2774164", "title": "Balilla Grillotti", "text": "Biografia.\nGrillotti abitava a Genova Rivarolo; il padre fu un attivista socialista, vicesindaco del comune di Montignoso, ucciso dalle percosse ricevute dalle squadre fasciste nel 1922. Gli fu dato il nome \"Balilla\" in onore di Giovanni Battista Perasso, patriota genovese del Settecento che, lanciando un sasso contro i soldati asburgici, fece scatenare la rivolta che nel dicembre del 1746 cacci\u00f2 gli austriaci da Genova.\nArrestato anch'egli per attivit\u00e0 antifascista, dopo la scarcerazione lavor\u00f2 come operaio elettromeccanico nel capoluogo ligure, organizzando clandestinamente il movimento operaio comunista della Val Polcevera.\nDopo l'armistizio dell'8 settembre 1943, divenne responsabile per il PCI della Val Polcevera e, successivamente, vice comandante dei GAP di Genova, al fianco di Giacomo Buranello, Walter Fillak e Germano Jori e, dopo la morte di quest'ultimo, ne divenne comandante.\nPrese parte a numerose azioni di guerriglia, tra le quali la distruzione del ponte sul torrente Secca della Camionale Serravalle-Genova, del ponte ferroviario sul torrente Polcevera, dei depositi della Societ\u00e0 Petrolea a Fegino e partecip\u00f2 all'uccisione del generale della Guardia Nazionale Repubblicana Silvio Parodi.\nVenne catturato nella notte del 19 luglio 1944 dalla Squadra Politica della Questura, che lo sorprese mentre era andato a far visita alla famiglia, per una delazione del partigiano Mario Cassurino. Dopo l'arresto fu tradotto alla Questura di Genova, poi al carcere di Marassi e successivamente alla Casa dello Studente, dove fu interrogato e sottoposto a torture.\nProcessato tra le 3 e le 4 di mattina del 29 luglio 1944 da un tribunale fascista, venne condannato a morte e condotto al Forte San Giuliano per la fucilazione, avvenuta un'ora dopo la sentenza ad opera di un plotone di Brigate Nere. Insieme a lui vennero fucilati anche Goffredo Villa, Aleandro Longhi, Giacinto Rizzolio e Mario Cassurino.\nAlla morte gli venne intitolata la Brigata \"Balilla\" dei GAP Genovesi. Gli fu conferita la Medaglia d'argento al valor militare alla memoria."}
{"id": "2774166", "revid": "125785008", "url": "https://it.wikipedia.org/wiki?curid=2774166", "title": "Emirato Islamico dell'Afghanistan", "text": "Emirato Islamico dell'Afghanistan fu la designazione ufficiale e forma di governo assunta dal regime politico del paese asiatico a seguito della presa di Kabul da parte dei Talebani, nel 1996, ma dissoltosi dopo l'invasione statunitense del 2001.\nQuesto Stato venne internazionalmente riconosciuto solo da tre governi (Pakistan, Emirati Arabi Uniti e Arabia Saudita) e non riusc\u00ec mai a controllare l'intero territorio del Paese dato che le regioni settentrionali rimasero nelle mani dell'Alleanza del Nord.\nStoria.\nI talebani.\nI Talebani sono un movimento politico religioso fondamentalista islamico che ebbe le sue origini tra gli studenti delle madrase nei territori di confine tra il Pakistan e l'Afghanistan (il termine Talebani significa appunto studenti). Il movimento talebano nacque nel 1994 a Kandahar, con lo scopo di proteggere gli abitanti della citt\u00e0 e della provincia circostante dai soprusi dei criminali e dei signori della guerra assai comuni in quel periodo. Partiti con un finanziamento di 250 000 dollari da parte di un uomo d'affari locale ottennero ben presto il supporto di alcuni leader pashtun. Ad ottobre del 1994, quando ottennero il controllo dell'intera provincia di Kandahar, anche il Pakistan inizi\u00f2 a supportare la loro avanzata fornendo soldi e armamenti. Nel 2000 controllavano il 95% del paese.\nLa loro rapida ascesa non \u00e8 dovuta solo al supporto economico e militare del Pakistan ma anche all'appoggio della popolazione civile, stufa del conflitto tra i signori della guerra che stava mietendo migliaia di vittime civili e distruggendo il paese.\nProclamazione dell'Emirato ed espansione.\nPartendo da Kandahar nel 1994 i talebani arrivarono ad occupare Kabul nel 1996 fu proprio in quell'anno che venne proclamato per la prima volta l'Emirato Islamico dell'Afghanistan con il mullah Omar che si autoproclam\u00f2 emiro, carica che in Afghanistan era in disuso da circa un secolo. In seguito alla caduta di Kabul del 1996 fu proclamato un governo composto da mullah educati nelle madrase, la maggior parte dei quali avevano combattuto nella precedente guerra civile ed erano pronti a tornare alle armi in caso di necessit\u00e0.\nLe fazioni di mujaheddin che avevano dilaniato il paese combattendo tra di loro, si riunirono nell'Alleanza del Nord continuando a combattere i talebani.\nCon la caduta di Mazar-i Shariff nel 1998, tutte le maggiori citt\u00e0 e autostrade del paese erano sotto il controllo dei talebani mentre l'Alleanza del Nord controllava solo una limitata porzione di territorio nel nordest del paese.\nCaduta e rinascita.\nNel 2001 con l'invasione degli statunitensi in Afghanistan, lo stato dell'Emirato Islamico venne disciolto e venne ricostituito lo Stato Islamico dell'Afghanistan. Tra maggio e giugno del 2003 alcuni leader talebani dichiararono di essere pronti a una guerriglia per espellere le forze statunitensi dal paese. Alla fine del 2004, il leader dei talebani Mohammed Omar proclam\u00f2 un'insurrezione contro \"gli americani e i loro burattini (riferendosi ai massimi esponenti dell'Alleanza del Nord che nel frattempo avevano ripreso il controllo del paese)\" al fine di \"riottenere la sovranit\u00e0 sul nostro paese\". In seguito a una lunga insurrezione, i talebani ripresero Kabul ad agosto del 2021.\nIl Regime.\nDopo aver tolto il controllo di gran parte dell'Afghanistan alle milizie dei signori della guerra i talebani si diedero lo scopo di rendere il loro paese una pura societ\u00e0 islamica sul modello di quella governata da Abdur Rahman (detto l'emiro di ferro). Le fonti di diritto da cui attinsero i talebani furono il Pashtunwali, l'antico codice dell'etnia pashtun, oltre che ovviamente il Corano.\nLe decisioni venivano prese da un consiglio formato dai principali leader tribali pashtun (shura) presieduto dal mullah Omar, leader politico e religioso dell'Emirato (figure che in una teocrazia tendono a sovrapporsi).\nTra le leggi approvate dal suddetto consiglio figurano il divieto di consumare carne di maiale e alcool, l'obbligo per gli uomini di farsi crescere la barba, l'istituzione di un corpo di polizia \"per la diffusione della virt\u00f9 e la prevenzione del vizio\", e la pena di morte per adulterio mediante fustigazione per gli uomini e lapidazione per le donne, anche se esecuzioni di questo tipo furono piuttosto rare.\nDove i Talebani erano intransigenti erano i banditi e i delinquenti comuni, per essi erano previsti il taglio delle mani e in certi casi anche di un piede e le esecuzioni erano pubbliche, questi metodi, per quanto brutali, riuscirono a riportare l'ordine in un paese che fino a poco tempo era in stato di anarchia e in cui i delinquenti si muovevano impuniti.\nGino Strada, che in quegli anni si trovava a Kabul dichiar\u00f2 che: Non c'\u00e8 criminalit\u00e0. Si pu\u00f2 girare anche la notte senza rischiare nulla. I divieti valgono per i cittadini afghani, gli occidentali vengono lasciati in pace. Ho visto i poliziotti \"per la diffusione della virt\u00f9 e la prevenzione del vizio\", a volte capita che discutano con i cittadini per la lunghezza della barba e altre cose cos\u00ec, in qualche occasione sono pure volate delle botte ma sono episodi rariAnche se la capitale nominalmente rimase Kabul, il mullah Omar vi si rec\u00f2 solo in un paio di occasioni mantenendo la sua residenza a Kandahar.\nIl ruolo delle donne.\nLe donne erano obbligate a uscire di casa col burqa e il loro accesso all'istruzione venne \"temporaneamente sospeso\" con migliaia di ragazze che vennero espulse da scuole e universit\u00e0. Alle donne fu concesso di lavorare solo nel settore medico e solo con pazienti donne.\nA tal prorposito Gino Strada dichiar\u00f2 che: Ho parlato col ministro della salute (...) e si \u00e8 detto concorde a creare una sezione dell'ospedale dedicata alle pazienti femminili. Le dottoresse e le infermiere che lavorano qui da noi arrivano col burqa, quando sono qua dentro si tolgono il burqa e si mettono il velo e quando escono per tornare a casa si rimettono il burqaDichiar\u00f2 tuttavia anche che:A nord, nei territori controllati dai tagiki, la situazione \u00e8 pressoch\u00e9 identicaIl fatto che la maggior parte del personale nelle scuole primarie fosse composto da donne, port\u00f2 molte di queste scuole a chiudere facendo cos\u00ec perdere il diritto all'istruzione non solo alle bambine ma anche a molti bambini maschi.\nDivieto alle attivit\u00e0 ricreative.\nSotto il controllo dei talebani molte attivit\u00e0 ricreative vennero vietate come ad esempio la televisione, la musica, i cinema, i teatri, i videogiochi, gli scacchi e gli aquiloni. Il mullah Omar viet\u00f2 anche l'utilizzo di internet da parte della gente comune, riservandolo per s\u00e9 e per gli esponenti di spicco del regime.\nSe questa ondata di restrizioni non suscit\u00f2 particolare malcontento nelle campagne, dove i talebani si limitarono ad istituzionalizzare delle usanze gi\u00e0 presenti, la stessa cosa non si pu\u00f2 dire per le maggiori citt\u00e0 come Herat e Kabul dove cinema e teatri e attivit\u00e0 ricreative di altro tipo erano diffuse.\nRelazioni internazionali.\nIn politica estera l'Emirato Islamico dell'Afghanistan segu\u00ec una linea principalmente isolazionista arrivando a dichiarare che \"I Talebani credono nella non-interferenza negli affari di altri paesi e similarmente non desiderano interferenze estere nei loro affari interni\" mantenendo comunque limitate relazioni con i paesi limitrofi come ad'esempio un accordo per la fornitura di gas, elettricit\u00e0 e petrolio col Turkmenistan.\nLe relazioni con l'Iran, inizialmente pacifiche, deteriorarono fino a sfociare nell'assalto al consolato iraniano di Mazar-i-Sharif del 1998 e la conseguente uccisione di alcuni diplomatici iraniani che spinsero il governo di Teheran a minacciare di invadere militarmente l'Afghanistan ammassando truppe al confine, la mediazione delle Nazioni Unite permise di evitare il conflitto.\nLa Cina inizi\u00f2 ad avere contatti coi Talebani nel 1998. Nel novembre nel 2000, Lu Shulin, l'allora ambasciatore cinese in Pakistan, fu il primo esponente politico di un paese non-mussulmano ad incontrare il Mullah Omar.\nPakistan, Arabia Saudita ed Emirati Arabi Uniti furono gli unici paesi a riconoscere ufficialmente l'Emirato.\nSanzioni.\nIl 15 ottobre 1999 il Consiglio di sicurezza delle Nazioni Unite stabil\u00ec un regime di sanzioni per tutte le persone o entit\u00e0 associate coi Talebani. Le sanzioni erano applicabili in tutte le parti del mondo e riguardavano anche ex-membri del loro governo.\nNel gennaio 2010 cinque ex-ufficiali dei Talebani furono rimossi dalla lista su richiesta dell'allora presidente afghano Karzai. I cinque uomini erano:\nLa controversia dei Buddha di Bamiyan.\nNel 1999 il Mullah Omar emise un decreto per proteggere le statue dei Buddha di Bamiyan, una coppia di colossali statue di Buddha scavate in una parete rocciosa nella valle di Bamiyan, situata nella regione del Hazarajat nell'Afghanistan centrale.\nMa nel marzo del 2001 le statue furono distrutte su ordine del Mullah Omar il quale dichiar\u00f2 in un'intervista:Non volevo distruggere i Buddha di Bamiyan. Ma alcuni stranieri sono venuti da me dicendo che volevano riparare le statue dei Buddha che erano state danneggiate dalle pioggia. Questo mi ha scioccato. Ho pensato, queste persone insensibili non hanno riguardo per migliaia di esseri umani, gli afghani che stanno morendo di fame, ma sono cos\u00ec preoccupati per oggetti inanimati come i Buddha. Questo \u00e8 stato estremamente deplorevole. Per questo ho ordinato la loro distruzione. Fossero venuti per lavori umanitari non avrei mai ordinato la distruzione dei Buddha. L' allora portavoce dei Talebani Sayed Rahmatullah Hashemi dichiar\u00f2 che la distruzione delle statue fu decisa dopo che un esperto di monumenti svedese propose di restaurarne la testa. Hashemi dichiar\u00f2 che: \"Quando il governo afghano chiese i soldi per sfamare i bambini anzich\u00e9 riparare le statue loro rifiutarono e dissero che no, i soldi sono solo per le statue, non per i bambini. A quel punto fu deciso di distruggere le statue\".\nQuesto porto a una condanna internazionale da parte di nazioni come Giappone, India, Sri Lanka, Corea del Sud, Nepal, Iran, Qatar e Russia. Persino Arabia Saudita ed Emirati Arabi Uniti, due delle sole tre nazioni a riconoscere l'Emirato Islamico dell'Afghanistan, dichiararono il loro dissenso. Il ramo arabo dell'UNESCO etichett\u00f2 la distruzione come \"selvaggia\".\nForze armate.\nI Talebani mantennero 400 carri armati T-55 e T-62 e pi\u00f9 di 200 veicoli per il trasporto truppe. I Talebani addestrarono soldati e comandanti anche col supporto del Pakistan.\nLe loro forze aree mantennero cinque caccia Mig-21, dieci caccia-bombardieri Su-17, sei elicotteri da trasporto Mil-Mi 8, cinque elicotteri d'attacco Mil-Mi 35, cinque addestratori L-39 e sei aerei da trasporto An-12. Tutti questi aerei furono distrutti dagli Stati Uniti nel corso dell'invasione dell 2001.\nCoscrizione.\nI Talebani introdussero il servizio militare obbligatorio non solo per i maschi adulti ma anche per molti ragazzini minorenni. Secondo un report dell'Universit\u00e0 di Oxford i Talebani fecero largo uso della coscrizione di minorenni negli anni 1997, 1998 e 1999.\nEconomia.\nI talebani imposero una tassazione del 50% ad ogni compagnia operante nel paese, e chi non pagava veniva attaccato. Imposero anche una tassa del 6% su ogni prodotto importato nel paese. Nel 1998 controllavano tutti i valichi di frontiera e i maggiori aeroporti del paese ottenendo cos\u00ec il monopolio sul commercio. Nel 2001 il reddito medio era di circa 200 dollari e il paese era sull'orlo del collasso.\nPer via del trattato di libero scambio tra Afghanistan e Pakistan un'ampia rete di contrabbando fu instaurata. Si calcola che questa rete frutt\u00f2 ai talebani tra i 100 e i 130 milioni di dollari l'anno. Secondo Ahmed Rashid questa fu la maggior risorsa finanziaria dei talebani.\nTra il 1996 e il 1999 il Mullah Omar cambi\u00f2 opinione sul traffico di droga, a patto che questi danneggiasse solo i kafir. I talebani controllavano il 96% dei campi di papaveri afghani e fecero della tassazione dell'oppio la loro fonte tributaria principale. Secondo Rashid i soldi della droga finanziavano le armi, le munizioni e alimentavano il conflitto. Secondo l'allora ministro delle finanze dell'Alleanza del Nord i talebani spendevano circa 300 milioni di dollari l'anno in armi, munizioni e rifornimenti per i soldati e che facevano affidamento quasi unicamente su tre risorse: papaveri, Pakistan e bin Laden.\nDal punto di vista economico sembra tuttavia che i talebani non avessero altra scelta: in un contesto in cui era costantemente impegnati in un conflitto contro l'Alleanza del Nord, il traffico di oppio era l'unico modo per evitare che il paese morisse di fame. Nel 2000 fu stimato che il 75% della produzione mondiale di oppio avvenisse in Afghanistan. A questo punto Omar viet\u00f2 la produzione di oppio, in apparenza nel tentativo di far riconoscere il suo Emirato dalle Nazioni Unite. Alcuni osservatori sospettano tuttavia che fu fatto per far aumentare il prezzo dell'oppio e aumentare i profitti dalla vendita delle ampie riserve gi\u00e0 in possesso dei talebani. Il traffico dell'oppio accumulato dai talebani prosegu\u00ec anche nel 2000 e nel 2001. A settembre del 2001 risulta che i talebani abbiano autorizzato i contadini afghani a coltivare oppio nuovamente.\nCi furono anche problemi dal punto di vista ambientale: un'ampia deforestazione di pini e cedri nelle province di Kunar e Paktya fu compiuta per il mercato del legno in Pakistan senza nessun piano di riforestazione. Nel 2001 quando l'Alleanza del Nord riprese il controllo del paese, le infrastrutture erano in rovina. Le telecomunicazioni non funzionavano, la rete stradale era distrutta e gli edifici che ospitavano il Ministero delle Finanze erano cos\u00ec malmessi che rischiavano di crollare. Il 6 luglio 1999 l'allora presidente americano Bill Clinton firm\u00f2 un ordine che impediva qualsiasi forma di commercio tra gli Stati Uniti il regime dei talebani. Nello stesso anno fu approvata una risoluzione delle Nazioni Unite che impediva qualsiasi volo internazionale da e per l'Afghanistan ad eccezione di alcune missioni umanitarie approvate in precedenza.\nLa visione economica dei talebani pu\u00f2 essere riassunta da un immagine rinvenuta su un muro della residenza del Mullah Omar a Kandahar che raffigurava un campo di fiori attraversato da un'autostrada che conduceva a una citt\u00e0 dove si intravedevano un numero limitato di fabbriche. L'immagine fa capire che i talebani puntavano a una sorta di \"medioevo sostenibile\" dove ci fosse un certo equilibri tra tradizione e progresso."}
{"id": "2774167", "revid": "29550681", "url": "https://it.wikipedia.org/wiki?curid=2774167", "title": "Reii Apollinaris", "text": ""}
{"id": "2774170", "revid": "1318658", "url": "https://it.wikipedia.org/wiki?curid=2774170", "title": "FA Cup 1883-1884", "text": "La FA Cup 1883-84 fu la tredicesima edizione del torneo calcistico pi\u00f9 vecchio del mondo. Vi presero parte 100 compagini, sedici in pi\u00f9 dell'anno precedente, ma 3 squadre non giocarono alcun incontro."}
{"id": "2774172", "revid": "1543377", "url": "https://it.wikipedia.org/wiki?curid=2774172", "title": "Lancio pazzo", "text": "Nel baseball il lancio pazzo (in inglese \"wild pitch\", abbreviato in \"WP\") \u00e8 un lancio talmente alto o basso, o a lato di casa base, da non poter essere controllato dal ricevitore con uno sforzo ordinario.\nIl regolamento ufficiale del baseball riporta quando il classificatore ufficiale deve addebitare un WP al lanciatore e cio\u00e8: \"quando un rilascio legale della palla \u00e8 cos\u00ec alto, o cos\u00ec a lato, o cos\u00ec lento che il ricevitore non pu\u00f2 fermare e controllare la palla con sforzo ordinario, permettendo quindi ad un corridore o corridori di avanzare. Il classificatore ufficiale addebiter\u00e0 al lanciatore un lancio pazzo quando un rilascio legale della palla tocca il terreno o il piatto di casa prima di raggiungere il ricevitore e non \u00e8 da lui trattenuta, permettendo quindi al corridore o ai corridori di avanzare. Quando il terzo strike \u00e8 un lancio pazzo, che permette al battitore di raggiungere la prima base, il classificatore ufficiale segner\u00e0 uno strike out ed un lancio pazzo.\".\nIl WP deve essere registrato dal classificatore ufficiale solamente se almeno un corridore avanza sulle basi. Se le basi sono vuote, o se il ricevitore riesce a recuperare la palla impedendo ai corridori di avanzare, il WP non dovr\u00e0 essere registrato. Nel caso in cui per effetto di un lancio pazzo un corridore tenti di avanzare di una base ed il ricevitore riesca a recuperare la palla ed a eliminare il corridore, nessun WP dovr\u00e0 essere registrato dal classificatore ufficiale. Al corridore che avanza per un lancio pazzo, non pu\u00f2 essere accreditata una base rubata (\"stolen base\"), a meno che il corridore non sia partito prima che avvenga il lancio pazzo.\nIl lancio pazzo non \u00e8 registrato come errore ed \u00e8 conteggiato al lanciatore per quanto riguarda la determinazione dei suoi \"punti guadagnati\".\nCompito del classificatore ufficiale \u00e8 quello di giudicare se una palla lanciata legalmente e non trattenuta dal ricevitore, debba essere registrata come lancio pazzo o come palla mancata (\"passed ball\")."}
{"id": "2774173", "revid": "300067", "url": "https://it.wikipedia.org/wiki?curid=2774173", "title": "Shinsuke Kashiwagi", "text": ""}
{"id": "2774174", "revid": "287204", "url": "https://it.wikipedia.org/wiki?curid=2774174", "title": "Campionato mondiale di motocross 2009", "text": "Il Campionato mondiale di motocross del 2009 si \u00e8 disputato su 15 prove svoltesi tra il 29 marzo e il 13 settembre.\nLa prima prova, svoltasi in Italia a Faenza, si \u00e8 disputata solo su una manche poich\u00e9 la seconda \u00e8 stata annullata a causa delle avverse condizioni atmosferiche.\nAl termine della stagione si sono laureati campioni Antonio Cairoli su Yamaha nella MX1 e Marvin Musquin nella MX2. Quest'ultimo pilota si \u00e8 reso protagonista di un cambio di motocicletta a stagione inoltrata, passando dalla Honda alla KTM."}
{"id": "2774175", "revid": "228587", "url": "https://it.wikipedia.org/wiki?curid=2774175", "title": "World Rubik's Cube Championship 2003", "text": "Il World Rubik's Cube Championship 2003 \u00e8 stata la seconda competizione del Cubo di Rubik ufficializzata dall World Cube Association svoltasi in Canada a Toronto tra il 23 e 24 agosto del 2003. Questa fu la prima competizione dopo la prima del 1982 e il numero dei partecipanti aument\u00f2 sostanzialmente dalla prima competizione da 19 a 83. Inoltre vennero introdotti come eventi ufficiali il Rubik's Revenge, il Professor's Cube, il 3x3 e 4x4 bendati, 3x3 nel minor numero di mosse, Megaminx, Pyraminx, Rubik's Magic, Rubik Master Magic, 3x3 con una mano, Rubik's Clock e Square-1.\nClassifiche.\nRubik's Cube\nRevenge Cube\nProfessor's Cube\nRubik's Cube: Blindfolded\nRubik's Cube: One-Handed\nRubik's Cube: Fewest Moves\nMegaminx\nPyraminx\nSquare-1\nRubik's Clock\nRubik's Magic\nRubik's Master Magic\nRevenge Cube: Blindfolded"}
{"id": "2774177", "revid": "767487", "url": "https://it.wikipedia.org/wiki?curid=2774177", "title": "Javad Davari", "text": ""}
{"id": "2774181", "revid": "110157", "url": "https://it.wikipedia.org/wiki?curid=2774181", "title": "\u010cestice (Boemia meridionale)", "text": "\u010cestice \u00e8 un comune mercato della Repubblica Ceca facente parte del distretto di Strakonice, in Boemia Meridionale."}
{"id": "2774184", "revid": "599013", "url": "https://it.wikipedia.org/wiki?curid=2774184", "title": "Iman Zandi", "text": ""}
{"id": "2774192", "revid": "1602064", "url": "https://it.wikipedia.org/wiki?curid=2774192", "title": "Parco nazionale reale di Bardia", "text": "Il parco nazionale reale di Bardia \u00e8 un'area naturale protetta del Nepal istituita nel 1988. Il territorio si trova nella Regione del Medio Occidente, a cavallo fra i distretti di Bardiya, Banke e Surkhet. Il parco ha una superficie di 968\u00a0km\u00b2 a cui si aggiunge un'area cuscinetto costituita nel 1996 di 328\u00a0km\u00b2.\nLo scopo principale del parco \u00e8 la conservazione di un ecosistema del Terai occidentale comprendente la specie della tigre e delle sue prede.\nStoria.\nIl territorio protetto nacque nel 1968 come Riserva Reale di Caccia. Nel 1976 divenne la \"Royal Karnali Wildlife Reserve\", con una superficie di 368\u00a0km\u00b2. Nel 1982 fu rinominata \"Royal Bardia Wildlife Reserve\" e nel 1984 il territorio venne esteso a comprendere la valle del fiume Babai. Venne dichiarato parco nazionale nel 1988. Nel 1996 venne aggiunta una zona cuscinetto di 328\u00a0km\u00b2 nella parte meridionale del parco.\nTerritorio.\nIl parco si estende nella pianura del Terai occidentale a est del fiume Karnali il cui ramo denominato \nGeruwa ne forma il limite occidentale, mentre la cresta delle Churia nelle Siwalik lo delimita a settentrione dove si raggiunge la massima elevazione con il Sukarmala (1.441 m). Il limite meridionale \u00e8 formato dalla strada nazionale H01, detta Mahendra Rajmarg o Mahendra Highway, mentre nella parte orientale il confine \u00e8 formato dalla strada che collega Nepalgunj con Birendranagara.\nIl territorio \u00e8 costituito da pianura alluvionale del Karnali,\nla valle del fiume Babai e le Siwaliks. Esso pu\u00f2 essere suddiviso in due zone climatiche:\nPreso il villaggio di Thakudwara, nella zona orientale della pianura alluvionale del Karnali, \u00e8 stato istituito il centro operativo del parco.\nFlora.\nGran parte del parco (circa il 70%) \u00e8 ricoperto da foreste di Shorea robusta che occupa principalmente la zona tropicale inferiore insieme a savana e foreste ripariali.\nNella zona tropicale superiore e lungo le cime delle Siwaliks si incontrano foreste di Pinus roxburghii, (detto anche \"Pinus longifolia\" o \"Chir Pine\") e di querce.\nSecondo uno studio del 1995 del dipartimento dei parchi nazionali e della conservazione della fauna selvatica, nel parco sono stimate 839 specie di flora.\nUna specie caratteristica della zona \u00e8 il Cordyceps sinensis, conosciuto anche come \"yartsa gunbu\" o \"yatsa gunbu\", una strana combinazione fra piante a animali. Si tratta di un fungo del genere dei Cordyceps che si sviluppa in alcuni tipi di insetti, tipicamente nelle larve di alcuni lepidotteri, che poi uccide nutrendosi di esso.\nFauna.\nSecondo i dati dell'annual report 2001 del dipartimento dei parchi nazionali e della conservazione della fauna selvatica, nel parco sono stati censiti oltre 50 specie di mammiferi, 400 specie\ndi uccelli, 25 specie di rettili e anfibi e 125 specie di pesci.\nLe principali specie di mammiferi caratteristiche del parco sono: la tigre del Bengala (\"Panthera tigris tigris\"), l'elefante indiano (\"Elephas maximus indicus\"), e l'antilope cervicapra (detta anche \"black buck\"). Il parco possiede inoltre la seconda pi\u00f9 numerosa popolazione registrata di rinoceronti in Nepal (73 nel 2001), distribuiti nelle pianure alluvionali del Karnali e del Babai. \nLe specie di uccelli simbolici del parco comprendono la \"Houbaropsis bengalensis\" (florican del Bengala), il \"Gyps africanus\" (grifone dorsobianco africano), alcune specie di pavone (\"Pavo cristatus\" e \"Pavo muticus\") e l'oca indiana \"(Anser indicus)\".\nIl parco ha ottenuto dal \"Tiger Global Forum\" un riconoscimento come uno dei pi\u00f9 importanti ecosistemi per la conservazione della tigre."}
{"id": "2774195", "revid": "73843", "url": "https://it.wikipedia.org/wiki?curid=2774195", "title": "Ljuben Berov", "text": "Biografia.\nLjuben Berov nacque a Sofia. Si diplom\u00f2 al Primo liceo maschile di Sofia e nel 1949 si laure\u00f2 in economia all'universit\u00e0 di Sofia.\nInsegn\u00f2 storia dell'economia all'Istituto Economico Superiore \"Karl Marx\" dal 1950 al 1985, dove entr\u00f2 come assistente e divenne in seguito professore (1971) fino alla discussione della sua dissertazione dedicata alla rivoluzione dei prezzi nei Balcani nel XVI-XVII secolo per il dottorato in scienze economiche. Dal 1950 al 1976 fu docente di Storia dell'Economia, vicedecano e decano. In seguito lavor\u00f2 all'Istituto di Balcanistica all'Accademia Bulgara delle Scienze. Dal 1973 fu presidente della sezione bulgara all'Associazione Internazionale di Storia dell'Economia. Nel 1997 fu eletto membro-corrispondente dell'Accademia delle Scienze.\nNel 1990 Berov divenne consigliere del presidente \u017delju \u017delev, ed alla fine del 1992 fu incaricato di presiedere un nuovo governo, sostenuto dal Movimento per i Diritti e le Libert\u00e0 (MDL) e dal Partito Socialista Bulgaro (PSB). Fu primo ministro per due anni.\nDal 1995 al 1997 fu membro ed in seguito presidente del Consiglio dei Direttori della \"Centrale Agricola di Credito\". Dal 1996 fu presidente del Consiglio Plenario della Banca d'Investimento Bulgaro-Russa (oggi Sibank). Dal 1998 fu presidente del Consiglio dei direttori della banca Agroprodukt.\nBibliografia.\nBerov ha pubblicato pi\u00f9 di 200 libri, manuali ed articoli nel campo della storia dell'economia in Bulgaria ed in altri paesi dei Balcani."}
{"id": "2774196", "revid": "110157", "url": "https://it.wikipedia.org/wiki?curid=2774196", "title": "Katovice", "text": "Katovice \u00e8 un comune mercato della Repubblica Ceca facente parte del distretto di Strakonice, in Boemia Meridionale."}
{"id": "2774197", "revid": "19330", "url": "https://it.wikipedia.org/wiki?curid=2774197", "title": "Lyuben Berov", "text": ""}
{"id": "2774199", "revid": "729019", "url": "https://it.wikipedia.org/wiki?curid=2774199", "title": "Licio Visintini", "text": "Prest\u00f2 servizio nella X\u00aa Flottiglia MAS della Regia Marina durante la seconda guerra mondiale con il grado di tenente di vascello, venendo decorato con la medaglia d'oro al valor militare alla memoria. Fratello dell'aviatore Mario Visintini.\nBiografia.\nEntrato come allievo presso l'Accademia Navale di Livorno nel 1933, nel 1937 consegu\u00ec la nomina a guardiamarina. Imbarcato su unit\u00e0 di superficie, partecip\u00f2 a missioni durante la guerra civile spagnola. Si imbarc\u00f2 in seguito sul sommergibile \"Narvalo\" e poi sull'\"Atropo\": nell'aprile del 1939, con quest'ultimo partecip\u00f2, alle operazioni per l'Invasione dell'Albania.\nIl 10 giugno 1940, giorno della dichiarazione di guerra da parte dell'Italia, si trovava imbarcato sul sommergibile \"Torelli\", col quale partecip\u00f2 alla prima missione di guerra dei sommergibili italiani in Oceano Atlantico. Al rientro chiese di essere assegnato alla X\u00aa Flottiglia MAS di La Spezia, dove divenne operatore dei mezzi d'assalto. Nel 1941 venne promosso tenente di vascello, e gli fu assegnato il comando della \"squadriglia dell'Orsa Maggiore\", che svolse le sue azioni contro la base navale britannica di Gibilterra.\nNella notte tra il 25 ed il 26 maggio 1941 Visintini guid\u00f2 un primo attacco contro Gibilterra con tre siluri a lenta corsa rilasciati dal sommergibile \"Scir\u00e8\" (operazione \"B.G.3\"); gli incursori riuscirono a penetrare nel porto, ma l'operazione fall\u00ec per una combinazione di avarie subite dagli SLC e malori che colsero due degli operatori (la Forza H, obiettivo dell'operazione, era peraltro salpata poche ore prima). Visintini ed i compagni dovettero raggiungere la riva a nuoto, rientrando poi in Italia con l'aiuto degli agenti del Servizio Informazioni della Marina.\nNella notte tra il 19 ed il 20 settembre 1941 Visintini guid\u00f2 un nuovo attacco contro Gibilterra (operazione \"B.G.4\"), sempre con l'impiego di tre SLC rilasciati dallo \"Scir\u00e8\". Questa volta l'operazione risult\u00f2 un successo: Visintini ed il compagno Giovanni Magro danneggiarono con una carica esplosiva la cisterna militare RFA \"Denbydale\" (di 17.200 tonnellate di dislocamento), che rimase a galla ma fu considerata come perduta per la gravit\u00e0 dei danni subiti (fu ridotta ad un deposito galleggiante di carburante fino alla sua demolizione), mentre gli altri due SLC affondarono la nave cisterna \"Fiona Shell\" e danneggiarono gravemente la motonave armata \"Durham\". Gli operatori provvidero poi a distruggere gli SLC ed a raggiungere a nuoto la costa, da dove di nuovo furono assistiti da agenti del SIS che li aiutarono a rientrare in Italia.\nQuando, nell'estate del 1942, si decise di non utilizzare pi\u00f9 dei sommergibili per avvicinare gli SLC al porto di Gibilterra, ma di trasformare il piroscafo \"Olterra\", internato ad Algeciras, in una base segreta per i siluri a lenta corsa, Visintini ebbe l'incarico di dirigerne la trasformazione, nonch\u00e9 il comando della squadriglia di SLC che ne avrebbe fatto la sua base.\nAlle 23.15 del 7 dicembre 1942, Visintini lasci\u00f2 l'\"Olterra\" per l'operazione \"B.G.5\", e diresse il suo siluro a lenta corsa verso il porto di Gibilterra, con obiettivo la corazzata britannica . Con il secondo operatore, sottocapo Giovanni Magro, superarono le ostruzioni esterne ed entrarono nel porto, ma furono entrambi uccisi dallo scoppio delle bombe di profondit\u00e0 che la sorveglianza britannica agli sbarramenti foranei lanciava in mare proprio per fronteggiare gli attacchi degli incursori italiani. Alla loro memoria fu conferita la Medaglia d'oro al Valor Militare."}
{"id": "2774205", "revid": "122354765", "url": "https://it.wikipedia.org/wiki?curid=2774205", "title": "Nauru ai Giochi olimpici", "text": "Nauru ha partecipato per la prima volta ai Giochi olimpici nel 1996.\nLa nazione \u00e8 conosciuta principalmente per la sua tradizione nel sollevamento pesi, infatti quasi tutti gli atleti che hanno partecipato alle varie edizioni dei Giochi sono esponenti di questa disciplina.\nGli atleti dell'isola pacifica non hanno mai vinto medaglie ai Giochi olimpici estivi e non hanno mai partecipato ai Giochi olimpici invernali.\nIl Nauru National Olympic Committee venne creato nel 1991 e riconosciuto nel 1994."}
{"id": "2774206", "revid": "98077", "url": "https://it.wikipedia.org/wiki?curid=2774206", "title": "Confcoltivatori", "text": ""}
{"id": "2774209", "revid": "1543377", "url": "https://it.wikipedia.org/wiki?curid=2774209", "title": "Sindrome di Sly", "text": "La sindrome di Sly \u00e8 una malattia congenita lisosomiale facente parte del gruppo delle mucopolisaccaridosi, che fa parte dell'eterogeneo gruppo delle malattie da accumulo lisosomiale. \u00c8 una tra le mucopolisaccaridosi pi\u00f9 rare: la sua incidenza \u00e8 stimata essere inferiore a un caso ogni 250.000 nati vivi.\nEziologia.\nLa malattia \u00e8 dovuta alla mutazione di un gene presente nel cromosoma 7; tale gene codifica per un enzima preposto al metabolismo dei mucopolisaccaridi. Essendo una malattia a trasmissione autosomica recessiva, tra due genitori in cui \u00e8 presente l'alterazione di questo cromosoma in maniera asintomatica vi \u00e8 una probabilit\u00e0 su quattro che il figlio nasca presentando i segni tipici della patologia di Sly. Un individuo nato dopo il primo bambino affetto dalla malattia dalla stessa coppia di genitori ha, a sua volta, una possibilit\u00e0 su quattro che la malattia insorga sintomaticamente.\nSintomatologia.\nCaratteristico delle mucopolisaccaridosi come la Sindrome di Sly \u00e8 il \"facies lunare\", ovvero l'abnorme accumulo di grasso sulla faccia, specie a livello degli zigomi, conferendo alla stessa una tipica forma tondeggiante. \u00c8 presente un forte ritardo della crescita (la statura di un paziente Sly spesso non supera il 75% di quella di un individuo che rientra nella normalit\u00e0), che spesso sfocia in nanismo ipofisario nell'adolescenza. Si riscontra in genere opacit\u00e0 corneale, spesso abbastanza forte da compromettere una vista accettabile, un cranio deformato ed allungato posteriormente, una fronte estremamente alta e molto sporgente, un torace stretto, debole, flaccido e tipicamente incassato, occhi distanziati e tagliati obliquamente, naso schiacciato e atrofia muscolare a livello addominale e degli arti inferiori. Non ultimo, un importante ritardo mentale spesso grave/gravissimo; esso \u00e8 visibile fin dal primo anno di vita sottoforma di ritardo psicomotorio. Spesso \u00e8 presente una sordit\u00e0 precoce ed invalidante.\nDiagnosi.\nAll'esame delle urine gli affetti da sindrome di Sly presentano alti livelli di glicosaminoglicani; i loro globuli rossi e le cellule della cute mostrano una ridotta attivit\u00e0 dell'enzima beta-galattosidasi. \u00c8 comunque possibile anche la diagnosi prenatale della malattia.\nTerapia.\nIl trapianto di cellule staminali ematopoietiche, che migliora sintomatologia e prognosi in molte mucopolisaccaridosi, non \u00e8 attualmente efficace nella sindrome di Sly. A livello farmacologico si sono riscontrati importanti benefici con la Vestronidasi alfa (\"Mepsevii\") nei sintomi non-neurologici degli individui affetti dalla malattia.\nPrognosi.\nLa prognosi \u00e8 severa nella maggioranza dei casi con morte nei primi anni di vita, ma altri individui affetti da forme mitigate della malattia possono sopravvivere sino alla prima et\u00e0 adulta."}
{"id": "2774211", "revid": "767487", "url": "https://it.wikipedia.org/wiki?curid=2774211", "title": "A\u0161", "text": "A\u0161, (in tedesco \"Asch\") \u00e8 una citt\u00e0 della Repubblica Ceca facente parte del distretto di Cheb, nella regione di Karlovy Vary."}
{"id": "2774214", "revid": "110157", "url": "https://it.wikipedia.org/wiki?curid=2774214", "title": "Luby", "text": "Luby, (in tedesco \"Sch\u00f6nbach\") \u00e8 una citt\u00e0 della Repubblica Ceca facente parte del distretto di Cheb, nella regione di Karlovy Vary."}
{"id": "2774215", "revid": "38120", "url": "https://it.wikipedia.org/wiki?curid=2774215", "title": "Campo magnetico interplanetario", "text": "Il campo magnetico interplanetario (abbreviato in IMF, sigla dell'inglese \"Interplanetary Magnetic Field\") \u00e8 il campo magnetico solare trasportato nello spazio interplanetario del nostro sistema planetario dal vento solare.\nDescrizione.\nDal momento che \u00e8 costituito fondamentalmente da plasma, il vento solare ne presenta quindi le medesime peculiarit\u00e0 fisiche: essendo infatti un ottimo conduttore di corrente elettrica, il plasma del vento solare veicola con s\u00e9 le linee di forza del campo magnetico. La pressione dinamica del vento domina sulla pressione magnetica in gran parte del sistema solare (costituendo di fatto una struttura emboliforme detta eliosfera), sicch\u00e9 il campo magnetico \u00e8 costretto in una spirale archimedea (la spirale di Parker) dalla combinazione del moto in allontanamento dalla stella e dalla sua rotazione. \nA seconda dell'emisfero e della fase del ciclo solare, il campo magnetico spiraleggia in direzione del sole o in direzione dello spazio interplanetario; esso segue il medesimo andamento spiraliforme sia a nord sia a sud dell'equatore dell'eliosfera, ma a versi invertiti. Questi due domini magnetici sono separati da una doppia corrente, la corrente eliosferica diffusa, che cambia di aspetto ogni volta in cui si verifica, al termine del ciclo dell'attivit\u00e0 solare, l'inversione delle polarit\u00e0 magnetiche (ovvero ogni undici anni circa).\nIl plasma del mezzo interplanetario \u00e8 inoltre responsabile dell'intensit\u00e0 del campo magnetico solare presso l'orbita terrestre, oltre 100 volte pi\u00f9 intenso del valore teorico. Infatti, se lo spazio fosse completamente vuoto, il campo magnetico solare, di intensit\u00e0 10\u22124 tesla (T) alla superficie solare, si ridurrebbe, proporzionalmente al cubo della distanza, a circa 10\u221211 T in corrispondenza dell'orbita terrestre; tuttavia, i satelliti hanno misurato un'intensit\u00e0 cento volte maggiore, pari a circa 10\u22129 T. La teoria magnetoidrodinamica (MHD) predice che il moto di un fluido conduttore (nel caso, il mezzo interplanetario) in un campo magnetico, induce la formazione di correnti elettriche che a loro volta generano ulteriori campi magnetici, che si sommano al campo magnetico principale, comportandosi quindi come una dinamo MHD."}
{"id": "2774223", "revid": "287204", "url": "https://it.wikipedia.org/wiki?curid=2774223", "title": "Coppa J.League 2001", "text": "La J.League Cup 2001 (o Coppa Yamazaki Nabisco 2001), la Coppa di Lega nipponica di calcio, venne vinta dai Yokohama F. Marinos.\nA questa competizione hanno preso parte tutte le squadre di J.League.\nFormula.\nAlla manifestazione parteciparono 28 squadre che si sfidarono in gare di andata e ritorno a eliminazione diretta con finale unica a Tokyo."}
{"id": "2774224", "revid": "339392", "url": "https://it.wikipedia.org/wiki?curid=2774224", "title": "J. League Cup 2001", "text": ""}
{"id": "2774226", "revid": "110157", "url": "https://it.wikipedia.org/wiki?curid=2774226", "title": "Plesn\u00e1", "text": "Plesn\u00e1, (in tedesco \"Flei\u00dfen\") \u00e8 una citt\u00e0 della Repubblica Ceca facente parte del distretto di Cheb, nella regione di Karlovy Vary."}
{"id": "2774229", "revid": "110157", "url": "https://it.wikipedia.org/wiki?curid=2774229", "title": "Skaln\u00e1", "text": "Skaln\u00e1, (in tedesco \"Wildstein\") \u00e8 una citt\u00e0 della Repubblica Ceca facente parte del distretto di Cheb, nella regione di Karlovy Vary."}
{"id": "2774231", "revid": "6923", "url": "https://it.wikipedia.org/wiki?curid=2774231", "title": "Mallory Park", "text": ""}
{"id": "2774236", "revid": "2062065", "url": "https://it.wikipedia.org/wiki?curid=2774236", "title": "S\u00e9bastien Ogier", "text": "Ha inoltre vinto il Junior World Rally Championship nel 2008 e nel 2011 ha corso per il team Citro\u00ebn ufficiale con una Citro\u00ebn DS3 WRC. Il suo co-pilota \u00e8 il connazionale Julien Ingrassia.\nCarriera.\nOgier ha vinto il \"Volant Peugeot-Rallye Jeunes\" nel campionato rally francese con la Peugeot 206 nel 2007 che metteva in palio una stagione da \"ufficiale\" FFSA e l'anno successivo si trasfer\u00ec a competere a pieno nel Junior World Rally Championship guidando una Citro\u00ebn C2 S1600 per l'\u00c9quipe de France FFSA.\nGli esordi nel WRC.\nOgier ha debuttato nel WRC al Rally del Messico 2008, vincendo la classe JWRC, cogliendo anche un punto nella classifica generale con un ottimo 8\u00ba posto nella classifica generale. Sebastien ha vinto anche i rally di Giordania e di Germania. Al penultimo round del campionato nel Rally Catalunya in Spagna, Ogier \u00e8 stato leader a lungo del JWRC quando una pietra ha colpito e ha rotto il radiatore della sua C2 S1600, costringendolo al ritiro. Nella gara successiva in Corsica Seb Ogier s'\u00e8 aggiudicato il titolo.\nDopo aver vinto il titolo JWRC, Ogier \u00e8 stato premiato dal team con una gara a bordo della Citro\u00ebn C4 WRC, nella prima tappa ha sorpreso tutti concludendo dopo le prime 8 prove speciali al comando, nelle due successive giornate di gara vari problemi lo portano indietro nella classifica generale.\nGli anni in Citro\u00ebn.\n2009: Prima vittoria a Monaco.\nNel gennaio 2009, Ogier ha fatto una apparizione nel IRC, vincendo il Rally di Monte Carlo a bordo di una Peugeot 207 S2000 del team BF Goodrich. Ha preso il comando quando la \u0160koda S2000 di Juho H\u00e4nninen ha accusato una foratura ed \u00e8 stata costretta al ritiro.\nPer la stagione 2009 nel WRC, Ogier diventa prima guida del Citro\u00ebn Junior Team, un team satellite della Citro\u00ebn Total.\nHa iniziato la sua stagione con un ottimo 6\u00ba posto al Rally d'Irlanda e un 7\u00ba posto al Rally d'Argentina. Centra il suo primo podio al Rally dell'Acropoli in Grecia con il 2\u00ba posto, conclude 6\u00ba in Finlandia dopo una interessante lotta con la Ford Focus WRC di Rantanen che lo precede di appena tre decimi di secondo, e in Australia dove conclude 5\u00ba dopo esser stato a lungo leader della gara, in Catalogna centra un 5\u00ba posto. Conclude il campionato al debutto vero e proprio su una WRC all'ottavo posto assoluto con 24 punti.\n2010: Prima vittoria in WRC.\nNel 2010 corre nel campionato mondiale con il Citroen Junior Team a bordo di una Citro\u00ebn C4 WRC ufficiale. Conquista la sua prima vittoria in Portogallo e replica in Giappone. Con un finale di stagione in calando chiude il mondiale al quarto posto con 167 punti dopo aver occupato anche il secondo posto in classifica generale.\nIl 12 giugno 2010 ha vinto la 26\u00aa edizione del \"Rally della Lanterna\", che si svolge sulle alture genovesi, valido per il TRA.\n2011: Titolare nella squadra ufficiale.\nNel 2011 viene promosso titolare nella squadra ufficiale Citroen al fianco del compagno rivale S\u00e9bastien Loeb; partecipa al mondiale a bordo della nuova Citro\u00ebn DS3 WRC. Vince 5 gare, al pari del suo compagno di squadra Loeb, ma finisce solamente terzo nella classifica del mondiale, alle spalle anche di Mikko Hirvonen (Ford Fiesta RS WRC).\nVolkswagen.\nIl 4 dicembre 2011 Ogier ha subito centrato il primo colpo con la nuova \"Polo R WRC\", aggiudicandosi la Race of Champions a D\u00fcsseldorf.\n2012: Passaggio in Volkswagen.\nNel 2012 Ogier \u00e8 stato ingaggiato dal team Volkswagen Motorsport, assieme al suo navigatore storico Julien Ingrassia, per sviluppare la nuova Volkswagen Polo R WRC per il campionato del mondo rally 2013 e per correre nel frattempo con una \u0160koda Fabia S2000. Chiude la stagione al decimo posto, con 41 punti e con un onorevole quinto posto in Sardegna come miglior risultato.\n2013: il primo mondiale.\nCominciato il WRC 2013 alla guida della sua Polo R WRC, Ogier arriva secondo nel rally d'apertura a Monte Carlo, alle spalle di S\u00e9bastien Loeb. Nelle due gare successive centra due trionfi, sulla neve della Svezia e sulla terra del Messico, conquistando il primo posto in classifica a quota 74 punti. In Portogallo la lotta si fa serrata con Mads \u00d8stberg e Dani Sordo, ma a causa di un errore del primo e di problemi tecnici del secondo, Ogier conquista la sua terza vittoria di fila, portandosi in vantaggio di 54 punti sul secondo in classifica, Mikko Hirvonen. Vince il mondiale con 290 punti, davanti a Thierry Neuville e al suo compagno di squadra Jari-Matti Latvala, rispettivamente a quota 176 e 162 punti. In tutta la stagione conquista ben 11 podi su 13 appuntamenti (9 vittorie e 2 secondi posti) e con la vittoria in Svezia diventa il secondo pilota non scandinavo a vincere tale rally, dopo S\u00e9bastien Loeb.\n2014: il secondo mondiale.\nLa stagione inizia nel segno della sfida tra Ogier e Latvala: dopo i primi cinque appuntamenti, il francese ha conquistato 3 vittorie contro le 2 del compagno. Nelle tre gare successive, Ogier domina in Sardegna e in Polonia, mentre in Finlandia perde il confronto con Latvala per soli 3,6 secondi. Conquista il suo secondo titolo iridato alla penultima gara in Spagna con 267 punti alla guida della sua Polo R WRC. Anche in questa stagione il bottino \u00e8 stato piuttosto ricco, con 8 vittorie e due secondi posti su 13 appuntamenti.\n2015: il terzo mondiale.\nNonostante i miglioramenti di Citr\u00f6en e Hyundai e la crescita di giovani piloti come Thierry Neuville e Andreas Mikkelsen, la prima met\u00e0 della stagione 2015 \u00e8 un monologo del campione francese. Vince i primi tre appuntamenti del mondiale (Monte Carlo, Svezia e Messico), ottiene uno 0+3 in Argentina, un secondo posto in Portogallo, dopo di che torna alla vittoria in Sardegna, davanti alle Hyundai di un sorprendente Hayden Paddon (tuttavia staccato di oltre 3 minuti) e di Thierry Neuville. Grazie a queste 4 vittorie, che lo portano a 28 successi in carriera, sorpassa per numero di vittorie Colin McRae e Carlos Sainz, rispettivamente a 25 e 26 rally vinti, diventando il terzo pilota pi\u00f9 vincente della storia del WRC, dietro a S\u00e9bastien Loeb (78) e a Marcus Gr\u00f6nholm (30). Inoltre, con la vittoria in Svezia, diventa l'unico pilota non scandinavo ad aver vinto pi\u00f9 di una volta tale rally. Arrivato a questo punto della stagione, Ogier doppia il suo diretto inseguitore in classifica generale con 133 punti contro i 67 di Mads \u00d8stberg. Vince in Polonia, arriva secondo in Finlandia per tornare poi alla vittoria in Germania, dove \u00e8 costretto a rimandare la festa per il terzo titolo iridato per un solo punto. Con la vittoria in Australia si laurea per la terza volta consecutiva campione del mondo. Questo successo (numero 31) lo porta ad essere anche il secondo pilota pi\u00f9 vincente della storia del WRC. Conclude la stagione con un 15\u00ba posto in Francia, un ritiro in Spagna e una vittoria nell'ultimo appuntamento in Galles.\n2016: Il quarto titolo e l'addio di Volkswagen.\nLa stagione di Ogier inizia con due vittorie consecutive a Monte Carlo e in Svezia e un secondo posto in Messico. In Portogallo si aggiudica il terzo posto. Dopo un terzo posto in Italia, un sesto posto in Polonia e un ventiquattresimo posto in Finlandia, nelle ultime cinque gare conquista quattro vittorie e un secondo posto, conquistando il quarto titolo iridato consecutivo in Spagna con due gare di anticipo. Nello stesso periodo, viene annunciato l'addio ai rally da parte della Volkswagen Motorsport, a causa soprattutto dello scandalo del \"Diesel Gate\" che coinvolse la squadra madre. A fine anno, dopo aver effettuato dei test sia con Toyota che M-Sport, arriva l'annuncio del accordo con il team britannico.\nM-Sport Ford.\n2017: L'arrivo in M-Sport e quinto titolo iridato.\nDopo i contatti con la scuderia M-Sport e i test effettuati a fine novembre con la nuova Fiesta WRC, il 12 dicembre 2016, Ogier annunci\u00f2 il proprio ingaggio per la stagione 2017. All'esordio nel rally di Monte Carlo ottenne la prima vittoria con la vettura statunitense. Gi\u00e0 dal rally di Gran Bretagna risult\u00f2 matematicamente campione del mondo per la quinta volta consecutiva; era dal 1981 che un pilota non conquistava il titolo con una vettura Ford.\n2018: Il sesto titolo iridato.\nIl 2018 \u00e8 iniziato molto bene, ma si \u00e8 rivelato un anno molto difficile per Ogier. Il francese vince subito il Rally di Monte Carlo e prende il comando del campionato piloti WRC, ma una modesta 10\u00b0 posizione in Svezia ha aperto le porte al rivale Thierry Neuville; che riamane in testa per la maggior parte dell'anno. Ogier conquista due vittorie consecutive, il Rally del Messico e il Rally di Francia, ma in Portogallo il francese \u00e8 costretto al ritiro. Nei quattro Rally successivi Ogier conquista solo un podio, il secondo posto posto in Sardegna mentre il pilota estone Ott T\u00e4nak conquista tre vittorie consecutive. Torna alla vittoria in Galles, accorciando in classifica su Neuville e superando T\u00e4nak. I tre piloti arrivano a giocarsi il mondiale al ultima gara, in Australia dove Neuville e T\u00e4nak sono costretti al ritiro mentre Ogier chiude al quinto posto e vince il suo sesto mondiale piloti.\nCitro\u00ebn.\n2019: Il ritorno alla Citro\u00ebn.\nIl 28 settembre 2018 viene annunciato il ritorno di Ogier alla Citro\u00ebn Total WRT con qui aveva corso dal 2008 al 2011. Il francese alla guida della Citro\u00ebn C3 WRC conquista la sua sesta vittoria consecutiva al Rally di Monte Carlo, vittoria molto importante anche per il marchio che raggiunge la 100\u00b0 vittoria nei Rally. Dopo un ritiro anticipato in Svezia, Ogier vince in Messico e sale sul podio nei tre rally successivi, ottiene un altro ritiro nel Rally di Sardegna e altri due risultati fuori dal podio. Torna alla vittoria nel Rally di Turchia, ma non basta a colmare il distacco con la Toyota di Ott T\u00e4nak, Ogier chiude la stagione al terzo posto. \nIl 30 novembre afferma di voler lasciare la Citro\u00ebn dopo solo un anno per passare alla Toyota. Per motivare la sua scelta d\u00e0 la colpa ai risultati poco costanti nella seconda met\u00e0 della stagione e del lento sviluppo della macchina. Dopo la partenza del pilota francese il marchio decide di abbandonare il WRC.\nToyota Gazoo Racing.\n2020: Il passaggio alla Toyota e il settimo titolo.\nLasciata la Citro\u00ebn il francese firma con la Toyota Gazoo Racing per la stagione 2020 con anche con opzione per la stagione 2021. A causa della Pandemia di COVID-19 alcuni rally vengono cancellati e la stagione ha solo sette tappe, Ogier arriva secondo dietro a Thierry Neuville nel Rally di Monte Carlo interrompendo la sua striscia di vittorie del francese nella tappa monegasca. La prima vittoria con la Toyota Yaris WRC arriva nella Rally del Messico e conquista due terzi posti in Estonia e in Sardegna arrivando nel ultimo rally a giocarsi il campionato con il leader della classifica Elfyn Evans. Nel Rally di Monza il pilota britannico \u00e8 costretto al ritiro mentre Ogier riesce a vincere e conquistare il settimo mondiale il primo con la Toyota.\n2021: L'ottavo titolo iridato.\nNel 2021 Ogier continua a correre con la Toyota, ma decide che nel 2022 non correr\u00e0 nel WRC a tempo pieno nella stagione 2022. Vince per la ottava volta il Rally di Monte Carlo (settima nel WRC) arrivando cosi alla 50\u00b0 vittoria in carriera nel Campionato del mondo rally. Dopo il ritiro in Finlandia vince tre rally in quattro tappe, il Rally di Croazia, il Rally di Sardegna e il Safari Rally. Nella seconda parte della stagione non ritorna alla vittoria e arriva a giocarsi il campionato al ultimo rally a Monza con Elfyn Evans, come l'anno precedente Ogier vince il Rally e conquista ottavo titolo nel WRC.\n2022: Stagione part-time.\nOgier decide di partecipare al 90\u00b0 Rally di Monte Carlo, il primo rally con le nuove auto ibride. Il francese della Toyota lotta per la vittoria con il rientrante S\u00e9bastien Loeb. Nella penultima tappa per\u00f2 subisce una foratura e Loeb ne ha la meglio.\nWEC.\n2022 : L'esordio nella classe LMP2.\nDopo aver deciso di non prendere parte al intera stagione 2022 del WRC, Ogier nel novembre del 2021 esordisce al volante della Hypercar Toyota GR010 Hybrid nei Rookie Test del WEC a Sakhir. Un secondo test avviene nel gennaio del 2022 sul Circuito di Arag\u00f3n. Il 31 gennaio viene annunciata la sua partecipazione al Campionato del mondo endurance nella classe LMP2 con il team Richard Mille Racing Team insieme a Lilou Wadoux e Charles Milesi"}
{"id": "2774237", "revid": "1573940", "url": "https://it.wikipedia.org/wiki?curid=2774237", "title": "Posizione frontale", "text": "Posizione frontale, qualche volta chiamata posizione inclinata in avanti o posizione avanti, \u00e8 una posizione di base praticata nelle arti marziali giapponesi e nelle coreane. Anche se la posizione nello specifico varia da stile a stile, nel complesso \u00e8 visibilmente similare ad un affondo, con la gamba piegata in avanti al ginocchio, con la gamba posteriore dritta e le spalle ed i fianchi esattamente rivolti in avanti. Lo scopo della posizione \u00e8 quello di insegnare l'allineamento muscolo-scheletrico, che aggiunge come massa the earth to a strike as possible. La posizione permette una grande quantit\u00e0 di potenza in avanti, ma pochissimi in altre direzioni.\nArti marziali giapponesi.\nNelle arti marziali giapponesi, la viene principalmente praticata nel karate e nelle sue varianti. Alcune varianti includono lo Shotokan, dove gli allievi generalmente adottano una posizione pi\u00f9 ampia, mentre nell'Isshin-ry\u016b dove gli allievi applicano una posizione pari alla larghezza delle spalle, ma meno lunga e profonda. Vengono praticate anche altre varianti.\nArti marziali coreane.\nLa posizione frontale viene principalmente praticata dagli studenti di taekwondo, dove viene chiamata: ap kubi (Gunnun Sogi)."}
{"id": "2774238", "revid": "767487", "url": "https://it.wikipedia.org/wiki?curid=2774238", "title": "Apollonide", "text": " \nBiografia.\nSi sa ben poco della figura di questo poeta: da indizi interni agli epigrammi possiamo, infatti, essere quasi sicuri del fatto che visse a cavallo del primo secolo a.C. e del primo d.C., forse identificabile con l'Apollonide di Nicea citato in Diogene Laerzio . Tuttavia altri studiosi ritengono falsa tale attribuzione e preferiscono crederlo originario, invece, di Smirne sulla base di alcuni scoli dell'Antologia Planudea.\nEpigrammi.\nDi Apollonide abbiamo circa 30 epigrammi all'interno dell'Antologia Palatina.\nI suoi epigrammi, per lo pi\u00f9 di tipo funerario ed epidittico, mostrano una profonda cultura letteraria e capacit\u00e0 di saper variare i topoi della poesia epigrammatica. Tra i poeti a cui si richiama con maggiore frequenza, sono da segnalare Omero e Leonida di Taranto."}
{"id": "2774239", "revid": "118785896", "url": "https://it.wikipedia.org/wiki?curid=2774239", "title": "Tepl\u00e1", "text": "Tepl\u00e1 (in tedesco: \"Tepl\") \u00e8 una citt\u00e0 della Repubblica Ceca facente parte del distretto di Cheb, nella regione di Karlovy Vary. Il suo territorio ospita il monastero di Tepl\u00e1, risalente al 1193."}
{"id": "2774241", "revid": "767487", "url": "https://it.wikipedia.org/wiki?curid=2774241", "title": "Ezio Meneghello", "text": "Carriera.\nCon la maglia dell'Ambrosiana-Inter ha vinto due scudetti, nelle annate 1937-1938 e 1939-1940."}
{"id": "2774242", "revid": "287204", "url": "https://it.wikipedia.org/wiki?curid=2774242", "title": "Hranice (Karlovy Vary)", "text": "Hranice (in tedesco \"Rossbach\") \u00e8 una citt\u00e0 della Repubblica Ceca facente parte del distretto di Cheb, nella regione di Karlovy Vary."}
{"id": "2774243", "revid": "104458", "url": "https://it.wikipedia.org/wiki?curid=2774243", "title": "Titoli FIDE per la composizione scacchistica", "text": "La FIDE, tramite la WFCC (\"World Federation of Chess Composition\"), attribuisce i seguenti titoli per la composizione di studi e problemi di scacchi:\nI titoli sono assegnati indistintamente sia per la composizione di problemi che di studi, e sono validi a vita.\nCome per i titoli del gioco a tavolino, i titoli per la composizione non vengono assegnati \"post mortem\", per cui molti famosi compositori (per es. Sam Loyd, Leonid Kubbel e Mark Liburkin) non sono compresi negli elenchi che seguono.\nMaestri della composizione.\nDal 1990 al 2012 sono stati nominati 192 Maestri della composizione."}
{"id": "2774252", "revid": "1003477", "url": "https://it.wikipedia.org/wiki?curid=2774252", "title": "Franti\u0161kovy L\u00e1zn\u011b", "text": "Franti\u0161kovy L\u00e1zn\u011b (in tedesco \"Franzensbad\", letteralmente \u201cTerme di Francesco\u201d), \u00e8 una citt\u00e0 della Repubblica Ceca facente parte del distretto di Cheb, nella regione di Karlovy Vary. La citt\u00e0 fu fondata ufficialmente nell'anno 1793 e chiamata cos\u00ec in onore dell'imperatore Francesco II del Sacro Romano Impero. \nNel 2021 \u00e8 stata dichiarata patrimonio dell'umanit\u00e0 dall'UNESCO nelle Grandi citt\u00e0 termali d'Europa."}
{"id": "2774253", "revid": "110157", "url": "https://it.wikipedia.org/wiki?curid=2774253", "title": "L\u00e1zn\u011b Kyn\u017evart", "text": "L\u00e1zn\u011b Kyn\u017evart, (in tedesco \"Bad K\u00f6nigswart\") \u00e8 una citt\u00e0 della Repubblica Ceca facente parte del distretto di Cheb, nella regione di Karlovy Vary.\nIl castello di Kyn\u017evart.\nSi tratta di un grandioso edificio in stile impero, disegnato dall'architetto svizzero Pietro Nobile su incarico del principe Klemens von Metternich e costruito negli anni 1833-1839.\nGli interni storici custodiscono ricche collezioni di oggetti d'arte, un gabinetto delle curiosit\u00e0 e una biblioteca. Il parco presenta un importante interesse dal punto di vista naturalistico e paesaggistico.\nDopo un lungo intervento di restauro, il castello \u00e8 stato riaperto al pubblico nell'anno 2000."}
{"id": "2774254", "revid": "373458", "url": "https://it.wikipedia.org/wiki?curid=2774254", "title": "Universidade de S\u00e3o Paulo", "text": "L'Universit\u00e0 di San Paolo (Universidade de S\u00e3o Paulo, sigla USP) \u00e8 una delle tre universit\u00e0 pubbliche dello stato di San Paolo in Brasile. L'USP, con circa 75\u00a0000 studenti iscritti, \u00e8 una delle pi\u00f9 grandi universit\u00e0 dell'America Latina.\nStoria.\nL'Universidade de S\u00e3o Paulo \u00e8 nata nel 1934 dall'unione delle neonate facolt\u00e0 di Filosofia, Scienze e Lettere (\"Faculdade de Filosofia, Ci\u00eancias e Letras, FFCL\"), con il Politecnico di S\u00e3o Paulo, l'\"Escola Superior de Agricultura Luiz de Queiroz\", la Facolt\u00e0 di Medicina e Chirurgia, la Facolt\u00e0 di Giurisprudenza e la Facolt\u00e0 di Farmacia e Odontoiatria. Le lezioni vengono impartite in undici sedi: quattro nella citt\u00e0 di San Paolo, due nella citt\u00e0 di S\u00e3o Carlos, e le rimanenti nelle citt\u00e0 di Bauru, Lorena, Piracicaba, Pirassununga e Ribeir\u00e3o Preto."}
{"id": "2774255", "revid": "1573940", "url": "https://it.wikipedia.org/wiki?curid=2774255", "title": "\u017dan Videnov", "text": "Biografia.\nVidenov si \u00e8 diplomato alla Scuola Inglese di Plovdiv. In seguito si \u00e8 laureato in Relazioni Economiche Internazionali a Mosca.\nPrimo ministro.\nVidenov \u00e8 stato primo ministro della Bulgaria dal 25 gennaio 1995 al 13 febbraio 1997, un periodo ricordato per la pi\u00f9 grave crisi economica e finanziaria che abbia colpito la Bulgaria nella sua storia recente. Nonostante le promesse di cambiamento, la corruzione che aveva caratterizzato l'intero periodo post-comunista continu\u00f2 durante il mandato di Videnov, insieme a schemi di privatizzazione poco chiari, i mancati finanziamenti ai servizi sociali, la reazione governativa nulla verso il crimine organizzato, il presunto sostegno governativo di gruppi d'affari (come il cosiddetto \"Circolo Orione\") e l'emigrazione dei giovani bulgari. Ciononostante il PSB godeva di un ampio sostegno popolare e fu in grado di vincere le elezioni locali nel 1995. Un'iniziativa significativa fu il lancio di una campagna di privatizzazione di massa, in cui i cittadini della classe media potevano acquistare parti delle fabbriche e delle aziende che si stavano denazionalizzando.\nCrisi.\nDurante il secondo anno del mandato di Videnov, la Bulgaria dovette sostenere una grave crisi economica ed una decadenza della qualit\u00e0 della vita. Un elemento scatenante fu la crisi del grano. A met\u00e0 del 1996 i primi rapporti riferivano che le riserve di grano del paese erano quasi completamente prosciugate a causa delle esportazioni eccessive ed il pane cominci\u00f2 a scarseggiare per un po' di tempo nell'inverno 1996-1997. Allo stesso tempo il rinvio del pagamento degli interessi sul debito estero della Bulgaria, che era stato negoziato dal governo di Filip Dimitrov nel 1992, scadde e non ne furono concessi di ulteriori nonostante la continua incapacit\u00e0 bulgara di pagare. Il governo inoltre non riusc\u00ec neppure a negoziare un prestito per alleviare la situazione. Ebbe cos\u00ec inizio la destabilizzazione del sistema finanziario del paese. In breve pi\u00f9 della met\u00e0 delle banche commerciali bulgare fece bancarotta, con centinaia di migliaia di persone che persero i propri risparmi, mentre i cosiddetti \"milionari in credito\" ne guadagnarono enormemente dato che i loro immensi debiti con le banche vennero ridotti a zero.\nAllo stesso tempo l'inflazione crebbe esponenzialmente con il valore del lev bulgaro che schizz\u00f2 da 70 leva : 1 dollaro all'inizio del 1996 a 3.000 leva : 1 dollaro all'inizio del 1997, provocando un declino vertiginoso nella capacit\u00e0 d'acquisto. Secondo l'Istituto per le Economie di Mercato bulgaro e secondo l'opinione generale nella politica bulgara, l'iperinflazione fu causata dall'inetta politica finanziaria del governo. Videnov stesso incolp\u00f2 le azioni incompetenti della Banca Nazionale Bulgara, e gli abusi commessi durante la precedente coalizione di governo guidata da Ljuben Berov. Nonostante il rifiuto iniziale il governo fu costretto dalla crisi ad accettare l'aggancio valutario proposto dal Fondo monetario internazionale, una decisione poi ufficialmente implementata dal governo successivo nel luglio 1997.\nPerdita del potere.\nIl PSB perse le elezioni presidenziali del 1996 con un margine di almeno il 20%. Dopo i risultati molti membri del gabinetto di governo si dimisero e si unirono all'opposizione interna del PSB contro i leader del partito. Videnov present\u00f2 le dimissioni sia dalla carica di primo ministro sia da presidente del PSB il 21 dicembre 1996 ma rimase in carica fino alla nomina del suo successore. Il PSB, che aveva ancora la maggioranza parlamentare, tent\u00f2 di formare un nuovo governo. Ad ogni modo l'opposizione guidata dall'UFD rispose organizzando proteste di strada nelle maggiori citt\u00e0, chiedendo che il parlamento fosse sciolto e che si tenessero immediatamente nuove elezioni vista la responsabilit\u00e0 del PSB nella crisi. Le proteste culminarono in uno sciopero generale e con l'assedio dell'Assemblea Nazionale, il cui edificio fu preso d'assalto e dato alle fiamme dai protestanti. Piegandosi alla volont\u00e0 del popolo, i leader del PSB si accordarono per svolgere nuove elezioni ed il 13 febbraio 1997 si form\u00f2 un governo ad interim guidato da Stefan Sofijanski (UFD). Videnov rimase per un breve periodo come figura di spicco del PSB all'opposizione ma in seguito lasci\u00f2 la vita politica.\nDopo il governo.\nNonostante la diffusa corruzione e le truffe del suo periodo, Videnov \u00e8 generalmente ritenuto una persona onesta, la cui ingenuit\u00e0 \u00e8 stata sfruttata dai suoi colleghi. Questo giudizio \u00e8 sostenuto dal fatto, inusuale per la Bulgaria, che apparentemente Videnov non ha goduto di alcun profitto personale dalla sua posizione ed ha lasciato la politica allo stesso livello economico di quando vi era entrato. Nel 2007 \u00e8 stato scoperto che aveva collaborato con i servizi segreti comunisti bulgari dal 1988 al 1990 come custode di luoghi di incontro segreti per gli agenti.\nVita privata.\nVidenov \u00e8 sposato ed ha un figlio. Parla inglese, francese, russo ed arabo. insegna integrazione europea al College Privato Europeo di Economia e Gestione a Plovdiv."}
{"id": "2774256", "revid": "767487", "url": "https://it.wikipedia.org/wiki?curid=2774256", "title": "The Cheerful Insanity of Giles, Giles &amp; Fripp", "text": "The Cheerful Insanity of Giles, Giles &amp; Fripp \u00e8 l'unico album, pubblicato nel 1968, del trio Giles, Giles &amp; Fripp, formato dai fratelli Peter e Michael Giles con Robert Fripp.\nFripp e Michael Giles confluirono l'anno successivo nei King Crimson; a questi ultimi Peter Giles si sarebbe in seguito unito per la registrazione di un solo album: \"In the Wake of Poseidon\" del 1970.\nIl disco.\nL'album di Giles, Giles &amp; Fripp \u00e8 una collezione di canzoni generalmente orecchiabili, molte delle quali non superano i tre minuti, tutte permeate del tipico \"humour\" inglese ed eseguite in uno stile che mescola rock, psichedelia, jazz e il pop melodico tipico degli anni '50 e '60 (quest'ultimo in chiave nettamente parodistica, come in \"The Sun Is Shining\"). Chiave di lettura di tutto il disco \u00e8 senz'altro l'ironia, ma tale intento semiserio non va a scapito dell'esecuzione e degli arrangiamenti, che mostrano l'indubbia padronanza tecnica e la raffinatezza stilistica di tutti e tre i musicisti.\nIn guisa di filo conduttore del lato A, la storia (accreditata a Fripp e da lui stesso narrata fra un brano e l'altro) di tale Rodney Toady, giovane solo e scansato da tutti perch\u00e9 \u00abbrutto e grasso\u00bb.\nSul lato B, invece, le tracce sono tutte intervallate dalle voci dei tre che mescolano in vari modi, tutti di senso compiuto, i vocaboli della frase \"I know a man and his name is George\" (\u00abconosco un uomo e si chiama George\u00bb).\nI due brani che pi\u00f9 di tutti lasciano presagire il futuro musicale del trio sono collocati a fine disco: \"Suite No.1\" \u00e8 una composizione strumentale di Fripp in tre movimenti per chitarra elettrica, gruppo ed orchestra, caratterizzata dal virtuosimo del chitarrista nella pennata alternata; il secondo movimento fa scherzosamente il verso allo stile di James Last con archi e coro a bocca chiusa su base jazz; un ampio - e pi\u00f9 serio - sviluppo di questa sezione verr\u00e0 incluso, nel 1971, sull'album Islands dei King Crimson col titolo \"Prelude: Song Of The Gulls\". L'ultimo brano dell'album, \"Erudite Eyes\", sempre firmato da Fripp, \u00e8 una canzone dal sapore decisamente jazz che sfocia in un'improvvisazione \"free\" che non avrebbe stonato su successivi album dei King Crimson come \"In the Wake of Poseidon\" o \"Lizard\".\nA registrazioni dell'album gi\u00e0 ultimate, l'eventualit\u00e0 - peraltro mai concretizzata - di presentare il repertorio dal vivo fece entrare nell'orbita del trio il fiatista/tastierista Ian McDonald e la sua fidanzata Judy Dyble, quest'ultima proveniente dalla prima formazione dei Fairport Convention. I due contribuirono ad alcune \"session\" di registrazione effettuate nello studio casalingo di Pete Giles a Brondesbury; una parte di esse \u00e8 inclusa nella recente edizione in CD dell'album, e in forma pi\u00f9 completa nella raccolta \"The Brondesbury Tapes\" del 2001; McDonald fece anche un paio di apparizioni televisive in \"playback\" a fianco del trio (incluso uno spot pubblicitario per gli pneumatici Dunlop), quando la sua relazione con la Dyble si era gi\u00e0 conclusa e la cantante aveva lasciato il gruppo.\nL'album ebbe all'epoca scarsissimo successo commerciale (stimato attorno alle 600 copie vendute), il che indusse poco dopo Pete Giles a lasciare la band; a rimpiazzarlo, Fripp, McDonald e Mike Giles chiamarono una vecchia conoscenza di Fripp a Bournemouth: il bassista/cantante Greg Lake e, pochi mesi dopo, con l'ingresso in pianta stabile del poeta Pete Sinfield (gi\u00e0 amico e collaboratore di McDonald) come paroliere e addetto a luci e suoni, nacquero i King Crimson.\nTracce.\nLato A\n\"The Saga of Rodney Toady\"\nLato B\n\"Just George\"\nFormazione.\nAltri musicisti.\n\"Orchestrali\":\nAlle sole tracce extra dell'edizione in CD (perci\u00f2 non accreditato nelle note originali) collabora anche:"}
{"id": "2774258", "revid": "767487", "url": "https://it.wikipedia.org/wiki?curid=2774258", "title": "Heavy Trash", "text": "Heavy Trash \u00e8 una band rockabilly newyorkese formata da Jon Spencer dei Jon Spencer Blues Explosion e Matt Verta-Ray (gi\u00e0 leader degli Speedball Baby). \nLo stile della band attinge da un eclettico mix di generi, dal blues all'alternative country, dall'americana al garage punk. \nSono stati anche in tour con i The Sadies, sotto il nome di \"Heavy Trash and The Sadies\"."}
{"id": "2774260", "revid": "574302", "url": "https://it.wikipedia.org/wiki?curid=2774260", "title": "Uganda ai Giochi olimpici", "text": "L'Uganda ha partecipato per la prima volta ai Giochi olimpici nel 1956.\nGli atleti ugandesi hanno vinto sei medaglie ai Giochi olimpici estivi, ma non hanno mai partecipato ai Giochi olimpici invernali.\nIl Comitato Olimpico Ugandese, creato nel 1950, venne riconosciuto dal CIO nel 1956."}
{"id": "2774262", "revid": "647919", "url": "https://it.wikipedia.org/wiki?curid=2774262", "title": "Gruppo Sportivo Solvay", "text": ""}
{"id": "2774268", "revid": "1543377", "url": "https://it.wikipedia.org/wiki?curid=2774268", "title": "Palla mancata", "text": "Nel baseball la palla mancata (abbreviazione \"PB\" \"passed ball\") viene addebitata al ricevitore quando non riesce a trattenere un lancio legale che potrebbe essere controllato con sforzo ordinario, cos\u00ec meglio descritta nella Reg. 10.13 (b) del Regolamento Ufficiale del Baseball:\" Il classificatore ufficiale addebiter\u00e0 al ricevitore una palla mancata quando manca di trattenere o controllare una palla legalmente lanciata che avrebbe potuto essere presa o controllata con sforzo ordinario, permettendo quindi al corridore o ai corridori di avanzare. Quando il terzo strike \u00e8 una palla mancata che permette al battitore di raggiungere la prima base, il classificatore ufficiale indicher\u00e0 uno strikeout e una palla mancata.\"\nLa PB deve essere registrata dal classificatore ufficiale solamente se almeno un corridore avanza sulle basi. Se le basi sono vuote, o se il ricevitore riesce a recuperare la palla impedendo ai corridori di avanzare, la PB non dovr\u00e0 essere registrata. Nel caso in cui per effetto di una palla mancata un corridore tenti di avanzare di una base ed il ricevitore riesca a recuperare la palla ed a eliminare il corridore, nessuna PB dovr\u00e0 essere registrata dal classificatore ufficiale.\nAl corridore che avanza per una palla mancata, non pu\u00f2 essere accreditata una base rubata (\"stolen base\"), a meno che il corridore non sia partito prima che avvenga la palla mancata.\nLa palla mancata non \u00e8 registrata come errore e non \u00e8 conteggiata al lanciatore per quanto riguarda la determinazione dei suoi \"punti guadagnati\".\nCompito del classificatore ufficiale \u00e8 quello di giudicare se una palla lanciata legalmente e non trattenuta dal ricevitore, debba essere registrata come lancio pazzo (\"wild pitch\") o come palla mancata."}
{"id": "2774270", "revid": "1543377", "url": "https://it.wikipedia.org/wiki?curid=2774270", "title": "Campionati del mondo di ciclismo su pista 2007", "text": "I campionati del mondo di ciclismo su pista 2007 (ufficialmente, in inglese, \"2007 UCI Track World Championships\") si svolsero a Palma di Maiorca, in Spagna, dal 29 marzo al 1\u00ba aprile 2007.\nIl programma comprendeva 17 eventi, 10 maschili e 7 femminili, due in pi\u00f9 rispetto all'anno prima. Debuttarono infatti nel programma mondiale l'omnium maschile \u2013 gara multidisciplinare comprendente 200 metri lanciati, scratch, inseguimento, corsa a punti e chilometro da fermo \u2013 e la velocit\u00e0 a squadre femminile."}
{"id": "2774272", "revid": "599013", "url": "https://it.wikipedia.org/wiki?curid=2774272", "title": "Clemens Westerhof", "text": "Carriera.\nAllenatore.\nWesterhof inizi\u00f2 la sua carriera come assistente nel Vitesse Arnhem, dove ricopr\u00ec il ruolo di tecnico ad interim nel febbraio 1976. Successivamente pass\u00f2 al in qualit\u00e0 di assistente di V\u00e1clav Je\u017eek; durante la Eredivisie 1980-1981 \u00e8 stato allenatore per qualche tempo, sostituendo il malato Jezek. All'inizio del 1982 and\u00f2 a lavorare per l'MVV, e nel 1984 torn\u00f2 al Vitesse. Nel 1989 la Federazione calcistica della Nigeria gli offr\u00ec il posto di commissario tecnico della Nazionale, in vista della Coppa delle Nazioni Africane 1990: la squadra giunse in finale, perdendo per 1-0 contro l'; nell'edizione successiva, la Nigeria giunse al terzo posto, perdendo contro il in semifinale. Le qualificazioni per videro le \"super aquile\" superare il primo girone con Congo e al primo posto, non subendo reti e vincendo tre delle quattro partite. Nel secondo turno il girone era composto, oltre che dalla Nigeria, dalla e dall': stavolta il bottino fu di due vittorie, un pareggio ed una sconfitta, riuscendo a superare la Costa d'Avorio solo grazie alla differenza reti. Westerhof ottenne cos\u00ec la prima qualificazione nella storia della nazione africana al campionato mondiale di calcio.\nTra le qualificazioni e la fase finale del , la Nigeria si era qualificata anche per la fase finale della , in programma in Tunisia, grazie alla vittoria nel girone che comprendeva , ed . Inserita nel gruppo B con e , pareggi\u00f2 con la prima e sconfisse la seconda, qualificandosi pertanto per la fase successiva nella quale sconfisse lo grazie ad una doppietta di Rashidi Yekini. In semifinale si scontr\u00f2 con la , e dopo il 2-2 dei tempi regolamentari, i tiri di rigore decretarono la vittoria della Nigeria, grazie all'errore decisivo di Amani per gli avversari. La finale vide contrapposte la stessa Nigeria e lo : dopo il vantaggio di quest'ultima, la squadra guidata da Westerhof replic\u00f2 e si port\u00f2 avanti con la doppietta di Emmanuel Amuneke, che resistette fino al novantesimo minuto: la nazionale del tecnico olandese vinse cos\u00ec il suo secondo titolo dopo quello di .\nIl vide la Nigeria inserita nel gruppo D con , e : la sconfitta per 2-1 contro la Nazionale sudamericana non compromise il cammino degli africani, che anzi si qualificarono come primi del girone grazie alle vittorie con le altre due squadre del gruppo: il turno successivo fu Nigeria-, con i primi in vantaggio grazie ad Amuneke: la doppietta di Roberto Baggio per\u00f2 interruppe l'avanzata delle \"super aquile\".\nDal 1998 al 2000 Westerhof ricopr\u00ec l'incarico di commissario tecnico della Nazionale di calcio dello Zimbabwe, e successivamente allen\u00f2 in Sudafrica e nello stesso Zimbabwe, prima di fondare una scuola calcio ad Ilorin e di ritirarsi dalla scena internazionale."}
{"id": "2774273", "revid": "1305772", "url": "https://it.wikipedia.org/wiki?curid=2774273", "title": "Nov\u00fd Kostel", "text": "Nov\u00fd Kostel (in tedesco \"Neukirchen\") \u00e8 un comune della Repubblica Ceca facente parte del distretto di Cheb, nella regione di Karlovy Vary.\nGeografia fisica.\nI comuni limitrofi sono Doln\u00ed Luby e K\u0159i\u017eovatka ad ovest, Old\u0159i\u0161sk\u00e1, Sva\u017eec, Bo\u017eet\u00edn, Opatov, \u010cern\u00e1 e Luby a nord, \u010ci\u017eebn\u00e1, Kopanina e Leopoldovy Hamry ad est e Lesn\u00e1, Hrz\u00edn, Ml\u00fdnek, Bor, Nov\u00e1 Ves, Horka, Mostek e D\u011bv\u00edn a sud.\nIl paese si trova in fondo ad una grande vallata. La stazione di Nov\u00fd Kostel si trova 2\u00a0km ad ovest.\nStoria.\nNel XIII secolo questa area fu colonizzata dai proprietari del monastero Waldsassen. Nel 1348 il monastero fu costretto a vendere i villaggi a causa di un indebitamento della popolazione. Di qui si susseguirono vari proprietari, tra i quali Fassattengr\u00fcn, Ullersgr\u00fcn, Frauenreuth, Ehmet, Kronndorf, Wallhof, Berg, H\u00f6rsin, Zweifelsreuth, M\u00fchlgr\u00fcn, Brenndorf, Dreigr\u00fcn e Wallhof. Il nome \"Nov\u00fd Kostel\" (che in italiano significa \"chiesa nuova\") fu coniato nel XVII secolo.\nNel 1842 il paese fu colpito da una grande carestia a causa di una prolungata siccit\u00e0. Nel 1850, inoltre, molte persone morirono a causa di una febbre tifoide.\nStoria religiosa.\nAl tempo della riforma, quasi tutta la popolazione era di religione luterana. Nel 1613 fu costruita una chiesa nella comunit\u00e0 locale, voluta dal parroco di Chlum Svat\u00e9 Ma\u0159\u00ed. Tuttavia, tale chiesa rientrava nella parrocchia di Chlum. Solo su richiesta del proprietario del 1657 fu fondata la parrocchia locale. Nel 1776 la chiesa fu ampliata e la parrocchia comprendeva anche dei villaggi vicini. La chiesa della Santa Croce non fu risparmiata dalla calamit\u00e0 naturale nel 1845, quando un fulmine diede fuoco al suo campanile. Il fuoco bruci\u00f2 l'organo e le campane vennero fuse. La chiesa fu restaurata e nel 1884.\nEconomia.\nLa popolazione del villaggio vive principalmente di agricoltura, tessitura ed industria artigianale. I loro prodotti finiscono nel mercato di Kr\u00e1sn\u00e1 oppure vengono esportati. Il boom economico della citt\u00e0 si ebbe nel 1945. A quel tempo vi erano dieci pub, un bar, un negozio di dolciumi, tre panetterie, tre macellai, due negozi di barbiere, due fabbri, tre negozi di vestiti misura, due negozi di scarpe, cinque alimentari, un negozio di verdure etc."}
{"id": "2774275", "revid": "436907", "url": "https://it.wikipedia.org/wiki?curid=2774275", "title": "Respiro (Le Vibrazioni)", "text": "Respiro \u00e8 una canzone del gruppo Le Vibrazioni. \u00c8 il singolo che ha anticipato l'uscita del quarto album studio della band, intitolato Le strade del tempo, uscito nel gennaio del 2010.\nDescrizione.\nIl testo \u00e8 stato scritto dal frontman Francesco Sarcina mentre la musica \u00e8 nata dalla collaborazione con il chitarrista Stefano Verderi. Esso \u00e8 caratterizzato da una forte intensit\u00e0 intenta a celebrare \"l'attimo geniale e divino\", per citare il testo del brano, che racchiude in s\u00e9 la vita e che si compie nell'arco di un respiro, \u00e8 un inno alla vita e al suo rispetto."}
{"id": "2774279", "revid": "1318658", "url": "https://it.wikipedia.org/wiki?curid=2774279", "title": "FA Cup 1884-1885", "text": "La FA Cup 1884-85 fu la quattordicesima edizione del torneo calcistico pi\u00f9 vecchio del mondo. Vi presero parte 114 compagini, 14 in pi\u00f9 dell'anno precedente, ma 9 squadre non giocarono alcun incontro."}
{"id": "2774286", "revid": "15756", "url": "https://it.wikipedia.org/wiki?curid=2774286", "title": "Festivali i K\u00ebng\u00ebs 2009", "text": "La quarantottesima edizione del Festivali i K\u00ebng\u00ebs si \u00e8 svolta presso il Palazzo dei Congressi di Tirana dal 24 al 27 dicembre 2009, e ha selezionato il rappresentante dell'Albania all'Eurovision Song Contest 2010.\nLa vincitrice \u00e8 stata Juliana Pasha con \"Nuk mundem pa ty\".\nOrganizzazione.\nIl festival si \u00e8 articolato in quattro serate: la presentazione dei partecipanti nella sezione campioni il 24 dicembre, la semifinali per gli artisti emergenti il 25 dicembre, la serata dei duetti il 26 e la finale il 27. La sezione campioni \u00e8 stata composta da 20 partecipanti, mentre gli esordienti sono stati 18, di cui solo 2 si sono esibiti nella finale del festival.\nI presentatori del festival sono stati Miriam Cani e Alban Sk\u00ebnderaj."}
{"id": "2774288", "revid": "574302", "url": "https://it.wikipedia.org/wiki?curid=2774288", "title": "Zambia ai Giochi olimpici", "text": "Lo Zambia ha partecipato per la prima volta ai Giochi olimpici nel 1964, con il nome di Rhodesia Settentrionale.\nGli atleti zambiani hanno vinto due medaglie ai Giochi olimpici estivi, mentre non hanno mai partecipato ai Giochi olimpici invernali.\nIl Comitato Olimpico Nazionale dello Zambia venne creato e riconosciuto dal CIO nel 1964."}
{"id": "2774290", "revid": "308752", "url": "https://it.wikipedia.org/wiki?curid=2774290", "title": "Guerra FOCA-FISA", "text": ""}
{"id": "2774295", "revid": "1603714", "url": "https://it.wikipedia.org/wiki?curid=2774295", "title": "Francesco Pittoni", "text": "Biografia.\nPittoni appartiene alla generazione dei pittori veneziani della seconda met\u00e0 del Seicento quali Niccol\u00f2 Bambini e Antonio Bellucci, Gregorio Lazzarini e Sebastiano Ricci, Giovanni Segala e Antonio Molinari; come altri di loro, si segnala, oltre che per la sua intensa e proba attivit\u00e0, per la sua precoce apertura al rococ\u00f2, anche documentata dall'aver avviato il nipote Giovanni Battista Pittoni.\nFrancesco Pittoni fu attivo a Vicenza, a Verona, a Santa Maria in Organo, nella Marca Trevigiana e molto a Venezia, dove opere sue si conservano nella chiesa di San Mois\u00e8 dove \u00e8 suo il parapetto dell'organo con storie veterotestamentarie di Mos\u00e8, di Jefte, di David, e in quella di San Pantalon. Paradigmatiche sono le due grandi tele, firmate nel presbiterio della basilica di San Lorenzo a Vicenza con Ges\u00f9 risorto appare alla Madonna e la presentazione di Maria al tempio.\nFu iscritto nel libro della fraglia dei pittori veneziani \"Fuori 1687 / 1712\", il che indica trasferte in altre citt\u00e0 e poi iscritto dal 1712 al 1718, anni evidentemente di pi\u00f9 intensa attivit\u00e0."}
{"id": "2774296", "revid": "120878741", "url": "https://it.wikipedia.org/wiki?curid=2774296", "title": "Guerra FISA-FOCA", "text": "La guerra FISA-FOCA fu un periodo della storia della Formula 1 durante il quale la F\u00e9d\u00e9ration internationale du sport automobile (FISA), e la Formula One Constructors Association (FOCA) si contesero il potere e il denaro della F1, al punto da condizionare il campionato. Questa lotta, che ebbe la sua acme nel periodo 1979-1982, non termin\u00f2 che nel 1987, con la seconda versione del patto della Concordia.\nIl contesto.\nIl campionato mondiale di Formula 1 \u00e8 organizzato fin dalla sua fondazione dall'organo sportivo della Federazione Internazionale dell'Automobile (FIA): la Commissione Sportiva Internazionale (CSI). All'inizio degli anni settanta il britannico Bernie Ecclestone (che aveva acquistato la scuderia Brabham all'inizio della stagione ) comincia a federare in associazione la maggior parte delle scuderie di Formula 1. Rapidamente si viene a costituire la FOCA (Formula One Constructor Association). L'ambizione della FOCA \u00e8 doppia:\nLa crescita della forza della FOCA sembra irresistibile, al punto che nel riesce a far recedere la CSI dall'intenzione di rallentare le vetture definite Wing-car abolendo le \"minigonne\". Questi elementi aerodinamici permettono di ottenere un migliore flusso d'aria sotto la monoposto e conseguentemente una migliore tenuta in curva, per la CSI si tratta di una questione di sicurezza perch\u00e9 i circuiti sono inadatti ad accogliere senza rischi delle vetture le cui prestazioni sono cos\u00ec aumentate. All'inizio della stagione 1978 la CSI discreditata per la sua debolezza nomina al suo vertice Jean-Marie Balestre, uomo di polso, che \u00e8 stato eletto su un programma il cui tema principale \u00e8 la ripresa del controllo della Formula 1 da parte della CSI. In altre parole Balestre intende restaurare il potere della CSI (che non tarder\u00e0 a far rinominare FISA F\u00e9d\u00e9ration Internationale du Sport Automobile) opponendosi frontalmente all'ambiziosa FOCA con cui lo scontro sar\u00e0 inevitabile.\nMinigonne vs turbo.\nDopo aver ottenuto nel 1978 che le minigonne rimanessero consentite, la FOCA va ancora pi\u00f9 in l\u00e0 nell'opera di lobbying ed esige che nel i motori turbo siano vietati o perlomeno che l'equivalenza di cilindrata da 1 a 2 tra motori turbo () e motori atmosferici () venga modificata. Nel 1979, il motore turbo messo a punto dalla Renault ottiene la sua prima vittoria e tutti capiscono che i turbo non tarderanno a dominare le competizioni. La preoccupazione consiste nel fatto che la tecnologia del turbo \u00e8 estremamente complessa e costosa da mettere a punto e solo i grandi costruttori generalisti come Renault, FIAT (proprietaria della Scuderia Ferrari) e Alfa Romeo se la possono permettere. La FOCA ritiene che i suoi membri (essenzialmente gli assemblatori britannici, esperti nel realizzare i telai e nell'innovazione aerodinamica, ma che in materia di motori utilizzano tutti il V8 Cosworth commerciale) rischino di non sopravvivere alla rivoluzione del turbo.\nBalestre e la FISA non accondiscendono alla richiesta della FOCA di bandire il turbo e vanno dunque nel senso delle scuderie che saranno definite \"legaliste\", che sono Renault (allora unico motorista turbo), Ferrari e Alfa Romeo, pronte a realizzare a loro volta un motore turbo, a cui si aggiunge l'Osella che, pur essendo dotata di motore Cosworth, si allinea alle posizioni delle maggiori scuderie italiane. Al contrario la FISA recupera il suo progetto iniziale di vietare le minigonne a partire dalla stagione e va ancora pi\u00f9 in l\u00e0 tentando perfino di vietare per regolamento, qualunque accordo tra un organizzatore di prove e un concorrente o un suo organismo rappresentativo (dunque la FOCA). La guerra \u00e8 dichiarata.\nConseguenze sul campionato.\nPresa alla gola dalle drastiche misure della FISA, la FOCA mette in atto una sorta di guerriglia contro Balestre per screditarlo. Il primo punto contestato sono i briefing organizzati prima di ogni prova dalla direzione della corsa e ai quali la FISA ha imposto l'obbligo di partecipare, per i piloti, a partire dal Gran Premio del Belgio 1980, ma le scuderie FOCA chiedono ai loro piloti di attuare un boicottaggio. Balestre distribuisce ammende ai piloti assenti ma questi, con l'eccezione di Derek Daly, si rifiutano di pagare e ripetono il loro comportamento la prova seguente, allora la FISA minaccia di sospenderli. Al Gran Premio di Spagna 1980 la situazione arriva al limite e le tre scuderie legaliste, Osella esclusa, rifiutano di prendere parte alla gara se i quindici piloti assenti ai briefing non verranno veramente sospesi. Non si trova nessun compromesso e le tre scuderie abbandonano il circuito, seguite dagli ufficiali FISA, la gara viene quindi gestita dal RACE (Real Autom\u00f3vil Club de Espa\u00f1a) ed \u00e8 corsa dalle squadre rimanenti. Il 4 giugno la FISA dichiara non legittimo il Gran Premio mentre per risposta la FOCA minaccia i team legalisti di non farli partecipare al successivo Gran Premio di Francia.\nLa crisi termina il 18 giugno quando, a Modena, si raggiunge un'intesa tra le parti che prevede il mantenimento del regolamento tecnico, in vigore, fino al 1984, in cambio la FOCA concede ai team allineati con la FISA di partecipare al Gran Premio francese e rinuncia a considerare valido per il mondiale il Gran Premio di Spagna, il caso dei briefing disertati e delle ammende non pagate viene dimenticato e il campionato pu\u00f2 proseguire senza altri sconvolgimenti. Ma i due principali punti di scontro tra la FISA e la FOCA sono: il divieto delle minigonne per la stagione seguente e la trattative dirette che la FOCA intrattiene con gli organizzatori delle gare e i canali televisivi, scavalcando il ruolo della FISA, tornano a essere attuali con il termine della stagione. Di fronte all'impossibilit\u00e0 di trovare un compromesso, la FOCA minaccia di organizzare un campionato parallelo di Formula 1 e costituisce, a questo proposito, una sua propria federazione alla fine del 1980: la World Federation of Motor Sport.\nA febbraio 1981, la FOCA d\u00e0 esecuzione alle minacce e organizza il Gran Premio del Sudafrica 1981 a Kyalami, ma l'effetto ottenuto \u00e8 lontano da quanto sperato: i partecipanti sono ben 19 e di grande qualit\u00e0 essendo presenti tutte le scuderie FOCA, anche se manca la Ligier che, ottenuto l'appoggio della Talbot, \u00e8 passata dalla parte dei legalisti; ma le velocit\u00e0 medie dimostrano che la competizione non \u00e8 stata particolarmente sentita e che si \u00e8 trattato solo di una prova di forza, inoltre la Goodyear ha minacciato l'abbandono dalla Formula 1 se non si arriver\u00e0 a una definizione della situazione, tanto che per la gara sudafricana ci sono stati problemi per l'approvvigionamento delle gomme, quindi la FOCA si rende conto che difficilmente pu\u00f2 fare a meno dell'ufficialit\u00e0 FISA, d'altra parte la Renault rompe il fronte dei legalisti e si dichiara disponibile a partecipare alla successiva gara organizzata dalla FOCA, a questo punto \u00e8 chiaro a tutti che un accordo \u00e8 necessario.\nIl patto della Concordia.\nIl 5 marzo 1981 le parti si incontrano nella sede della FIA e della FISA a Parigi in Place de la Concorde, dove trovano un accordo, definito \"patto della Concordia\" dal nome della piazza, in cui la FISA mantiene la potest\u00e0 sui regolamenti tecnici e sportivi, mentre gli introiti economici vengono suddivisi tra la FISA e le scuderie sulla base dei risultati sportivi ottenuti da ciascuna, inoltre alla FOCA rimane la possibilit\u00e0 di sviluppare il business legato alle corse in particolare gestendo le trattative con i canali televisivi. Quest'ultimo punto far\u00e0 di Ecclestone il \"patron\" della Formula 1 e negli anni a venire si riveler\u00e0 una miniera d'oro, tanto che alla lunga indebolir\u00e0 la posizione di Balestre che nel 1991 verr\u00e0 scalzato, dalla guida della FISA, dal collaboratore di Ecclestone Max Mosley.\nLa stagione pu\u00f2 cominciare con le nuove regole che bandiscono le minigonne e impongono per le vetture un'altezza minima da terra di 6 cm escluse le gomme. Ma i tecnici, primi tra tutti quelli della Brabham, la scuderia di Ecclestone, si ingegnano per aggirare il regolamento e realizzano dei correttori di assetto che, pur mantenendo l'altezza regolamentare a macchina ferma, ovvero al momento dei controlli, durante la competizione si abbassano assumendo una configurazione favorevole allo sfruttamento dell'effetto suolo garantito dalle minigonne. Nel nuovo contesto collaborativo tra la FISA ed Ecclestone, questa interpretazione viene ritenuta regolare, mentre un diverso trattamento era stato tenuto per la Lotus 88, che non potr\u00e0 mai partecipare alle gare, perch\u00e9 il doppio telaio che caratterizza questa Lotus viene considerato una struttura aerodinamica mobile, quindi vietata, anche se la filosofia di partenza era la stessa della Brabham.\nLa nuova intesa FISA/FOCA si manifesta di nuovo nella comune volont\u00e0 di creare una superlicenza per i piloti, obbligatoria per partecipare al campionato mondiale, con l'obiettivo di limitare la libert\u00e0 contrattuale dei piloti. Questo progetto, venuto alla luce nell'inverno 1981-1982, dovr\u00e0 essere abbandonato in seguito allo sciopero dei piloti al Gran Premio del Sudafrica 1982, gara inaugurale della stagione. Nonostante le pressioni della FISA e delle scuderie, i piloti, capeggiati da Didier Pironi leader della loro associazione GPDA, accetteranno di correre solo dopo la garanzia del ritiro della proposta.\nUltime provocazioni.\nNel , le vetture con motore turbo cominciano a essere chiaramente superiori, la crescita prestazionale di questi motori si era gi\u00e0 concretizzata l'anno prima con le vittorie della Ferrari 126 CK di Gilles Villeneuve su due circuiti tortuosi come Montecarlo e Jarama, sui quali era ritenuto impossibile per i turbo l'essere competitivi, a causa del ritardo di risposta in accelerazione, ma ora i turbo sono anche affidabili e i costruttori inglesi non possono pi\u00f9 sperare nei loro ritiri. Ecclestone trova un accordo con la BMW e schiera le sue vetture con un motore turbo, anche se ancora poco affidabile, mentre gli altri costruttori restano legati al Cosworth; dopo un debutto deludente nella gara inaugurale la Brabham torna al Cosworth e insieme agli altri costruttori prova a forzare il regolamento dove le vetture con il turbo hanno un punto debole: il peso, infatti queste pesano attorno ai 600\u00a0kg mentre gli aspirati possono agevolmente scendere sotto il minimo regolamentare di 580\u00a0kg. Essendo il peso minimo regolamentare delle vetture considerato con acqua e olio a bordo, compresa la possibilit\u00e0 di ripristinare i fluidi eventualmente persi durante la competizione, i team FOCA, al Gran Premio del Brasile, decidono di comune accordo di correre sottopeso e di imbarcare, dopo la fine della gara, qualche decina di litri d'acqua, in un apposito serbatoio, per aumentare il peso e farlo rientrare nel minimo regolamentare.\nLa manovra \u00e8 cos\u00ec plateale che viene a essere, in effetti, un attacco politico per l'abbassamento del peso minimo. Nel successivo Gran Premio degli Stati Uniti-Ovest la Ferrari rispose con un alettone posteriore sdoppiato, ognuno delle due parti rispettava le dimensioni massime regolamentari ma complessivamente veniva raddoppiata la superficie alare, a questo punto la FISA intervenne, anche per evitare lo snaturamento di tutte le regole e squalific\u00f2 Nelson Piquet e Keke Rosberg che erano arrivati primo e secondo al Gran Premio del Brasile e la Ferrari di Villeneuve terza al Gran Premio degli Stati Uniti-Ovest. Non fu invece squalificato John Watson, anch'egli su una vettura sottopeso, che era arrivato quarto in Brasile e che con le squalifiche dei primi due fu classificato secondo, questo perch\u00e9 la Renault aveva sporto reclamo solo contro i primi due che precedettero la vettura di Alain Prost, questo piazzamento rischi\u00f2 di falsare il campionato dato che Watson fu in corsa per il mondiale fino all'ultima gara, anche se poi il titolo fu vinto da Rosberg.\nPer protesta, contro le squalifiche, le scuderie FOCA disertarono il Gran Premio di San Marino, Sulla griglia di partenza ci furono solo le scuderie legaliste con l'aggiunta di ATS e Tyrrell per un totale di 14 vetture. La Tyrrell, una delle squadre pi\u00f9 avverse al turbo, partecip\u00f2 con l'autorizzazione degli altri team inglesi, per via del suo sponsor italiano, ma con il mandato di presentare un reclamo contro le vetture turbo. Il reclamo capzioso della Tyrrell fu rigettato perch\u00e9 ritenuto inconsistente. Questo braccio di ferro tra FISA e FOCA sar\u00e0 l'ultimo. Ecclestone proseguir\u00e0 la collaborazione con BMW, mentre gli altri maggiori team britannici si accorderanno con diverse case costruttrici per la fornitura di motori turbo, questo toglier\u00e0 forza alla fronda anti-turbo e aprir\u00e0 un nuovo scenario per la Formula 1.\nIl secondo patto della Concordia.\nIl patto della Concordia era previsto della durata di cinque anni e nel 1987 si riaprirono i negoziati. In questa occasione si decise che Bernie Ecclestone avrebbe costituito una propria societ\u00e0 chiamata Formula One Promotions and Administration (FOPA, futura FOM), a cui sarebbe stata delegata, dalla FOCA, la vendita dei diritti televisivi e tutto quanto legato alla promozione della Formula 1. Lo stesso anno, Ecclestone cedette la sua scuderia e fu nominato vicepresidente della FIA, lo scontro era cos\u00ec finito ed Ecclestone si avviava ad avere sempre pi\u00f9 potere all'interno degli organismi sportivi."}
{"id": "2774299", "revid": "1005847", "url": "https://it.wikipedia.org/wiki?curid=2774299", "title": "Elezioni europee del 2004 in Portogallo", "text": "Le elezioni europee del 2009 in Portogallo si sono svolte il 13 giugno."}
{"id": "2774300", "revid": "599013", "url": "https://it.wikipedia.org/wiki?curid=2774300", "title": "Vasil' Kapcjuch", "text": "In carriera ha vinto un bronzo alle olimpiadi di Atlanta 1996 e due bronzi rispettivamente ai mondiali del 1995 e 2003.\nIl 2 giugno 2010 annuncia il suo ritiro dalle competizioni.\nL'11 aprile 2011, suo figlio Roman rimane ucciso durante un attacco terroristico nella metropolitana di Minsk."}
{"id": "2774302", "revid": "2159350", "url": "https://it.wikipedia.org/wiki?curid=2774302", "title": "Zimbabwe ai Giochi olimpici", "text": "Lo Zimbabwe ha partecipato per la prima volta ai Giochi olimpici nel 1980, prendendo parte a quelli estivi di Mosca e far\u00e0 il suo esordio in quelli invernali a So\u010di nel 2014.\nGi\u00e0 ad e successivamente a ed a , gareggi\u00f2 come Rhodesia.\nGli atleti zimbabwani hanno vinto in totale otto medaglie ai Giochi olimpici estivi, la prima fu conquistata dalla nazionale femminile nell'hockey su prato e le restanti sette da Kirsty Coventry nel nuoto.\nIl Comitato Olimpico Zimbabwese, creato nel 1934, venne riconosciuto dal CIO nel 1980."}
{"id": "2774305", "revid": "599013", "url": "https://it.wikipedia.org/wiki?curid=2774305", "title": "Marco Serpellini", "text": "Carriera.\nCampione del mondo nel 1990 nella categoria \"juniores\", passa tra i professionisti nel 1994 con la Lampre.\nDopo due anni conquista la sua prima vittoria al Grand Prix Pino Cerami, mentre nel 1997, con la Brescialat, vive la miglior stagione dal punto di vista dei risultati, aggiudicandosi Giro del Piemonte, Grand Prix Pino Cerami e classifica finale del Giro del Portogallo, classificandosi al nono posto finale della Vuelta a Espa\u00f1a.\nNella stagione 1999 ritorna alla Lampre, con cui conquista numerosi piazzamenti, venendo convocato per il Campionato del mondo di ciclismo su strada in cui conquista la quindicesima piazza.\nLa sua ultima vittoria arriva nel 2006 in una tappa della Corsa della Pace, dopodich\u00e9 si ritira dalle corse.\nAttualmente risiede a Sovere (Bergamo)"}
{"id": "2774306", "revid": "125944330", "url": "https://it.wikipedia.org/wiki?curid=2774306", "title": "Le cronache di Narnia - Il viaggio del veliero", "text": "Le cronache di Narnia - Il viaggio del veliero (\"The Chronicles of Narnia: The Voyage of the Dawn Treader\") \u00e8 un film del 2010 diretto da Michael Apted e prodotto da 20th Century Fox e da Walden Media. La pellicola \u00e8 basata sul romanzo \"Il viaggio del veliero\", quinto libro del ciclo \"Le cronache di Narnia\" scritto da C. S. Lewis, e racconta del viaggio di Re Caspian, dei fratelli Lucy ed Edmund Pevensie, del cugino Eustace Scrubb e del topo Ripic\u00ec per le misteriose isole del mondo di Narnia. Il film \u00e8 stato distribuito a partire dal 9 dicembre 2010, anche in versione 3-D.\nTrama.\nMentre Susan Pevensie \u00e8 negli Stati Uniti d'America e Peter ospite del Prof Kirke, i fratelli Lucy ed Edmund sono ospiti a Cambridge dall'odioso e petulante cugino Eustace Scrubb, e rimpiangono Aslan e i tempi in cui erano sovrani nel mondo di Narnia. Un giorno, mentre fissano un dipinto raffigurante un veliero, l'acqua del quadro straborda e i tre vengono risucchiati e riappaiono nel mare di Narnia. Salgono a bordo del \"Veliero dell'Alba\" guidato dai loro amici Re Caspian e Ripic\u00ec, valoroso topo spadaccino. Caspian \u00e8 alla ricerca dei sette Lord di Telmar fedeli a suo padre, esiliati sulle isole dal perfido zio deceduto, Miraz, prima che venisse ucciso. \nIl Veliero sbarca su un'isola apparentemente disabitata, in realt\u00e0 preda di mercanti di schiavi che catturano Caspian, Lucy, Edmund ed Eustace. In prigione ritrovano Lord Bern, che spiega loro come la gente venga sacrificata ad una misteriosa e malefica nebbia verde, e come gli altri sei lord siano partiti alla ricerca della sua sorgente, al fine di distruggerla. Una volta liberi, Lord Bern dona a Caspian la sua spada magica narniana, e il gruppo riparte, sbarcando su un'altra isola. Qui Lucy viene rapita da esseri invisibili, che le intimano di entrare in casa di un mago e pronunciare l'incantesimo che li render\u00e0 di nuovo visibili. In realt\u00e0 il mago, di nome Coriakin, cercava un modo per proteggere dalla nebbia queste creature, chiamate tontopodi, ma questi non l'avevano mai capito. Coriakin spiega inoltre che per sconfiggere la nebbia dell'Isola delle Tenebre occorre portare le sette spade dei lord sulla tavola di Aslan sull'isola di Ramand\u00f9, un luogo raggiungibile solo seguendo la grande Stella Azzurra nel cielo. Lucy intanto, che da sempre invidia la bellezza di Susan, sottrae al mago un incantesimo per trasformarsi nella sorella, ma dopo una terribile visione scatenata dall'incantesimo, in cui la ragazza, ormai divenuta Susan in tutto e per tutto, scopre dai fratelli che non esistono n\u00e9 Lucy n\u00e9 Narnia, appare Aslan che la salva, riportandola sul Veliero dell'Alba, ricordandole invece di non dubitare mai del suo immenso valore, soprattutto perch\u00e9, senza di lei, i quattro Pevensie non avrebbero appunto mai trovato Narnia.\nIl gruppo approda su un'isola vulcanica. Eustace si perde e va a finire in un canyon pieno di tesori e qui ritrova lo scheletro di Lord Ortisian. Lucy, Edmund e Caspian invece si intrufolano nelle profondit\u00e0 dell'isola, dove ritrovano la spada e il corpo di Lord Restimore, caduto dentro un'acqua magica che trasforma in oro ci\u00f2 che tocca. Edmund cade sotto l'influsso dell'isola e litiga con Caspian, accusandolo di metterlo in ombra come gi\u00e0 aveva fatto Peter, ma Lucy li fa riappacificare. Tornati sulla nave vengono attaccati da un drago, che si rivela essere Eustace vittima di un sortilegio dopo aver trovato un tesoro incantato. Tra i gioielli il gruppo ritrova intanto la spada e lo scheletro di Lord Ortisian, mentre Eustace diventa amico di Ripic\u00ec e si rende utile all'equipaggio, in attesa di trovare un modo per tornare umano.\nDopo aver finalmente avvistato la Stella Azzurra, l'equipaggio raggiunge l'isola di Ramand\u00f9, ed una volta arrivato alla tavola di Aslan, il gruppo scopre tre dei Lord (Lord Revilian, Lord Mavramorn e Lord Argoz) che giacciono l\u00ec addormentati. La Stella Azzurra scende dal cielo e si trasforma in un'affascinante ragazza, Lilliandil, che offre loro da mangiare, spiegando che i tre Lord sono sotto un incantesimo, poich\u00e9 stavano per compiere violenze su quell'isola sacra, commettendo un grave sacrilegio, e che l'ultimo lord si trova sulla pericolosa Isola delle Tenebre, dove la nebbia fa apparire le peggiori paure di chi vi si addentra. Recatisi laggi\u00f9 ritrovano Lord Rhoop che, spaventato, colpisce con la sua spada narniana Eustace. Mentre un mostruoso serpente marino rischia di distruggere il veliero, Aslan salva Eustace, volato via su un'isola l\u00ec vicina, ridonandogli la forma umana e conducendolo su Ramand\u00f9, dove depone la spada mancante, mentre Edmund affronta e vince la sua paura, la Strega Bianca, colpendo a morte il feroce serpente marino. La nebbia verde si dirada e ricompare la gente sacrificata. Aslan conduce infine l'equipaggio ai confini di Narnia, dove inizia la sua terra. Aslan permette a Ripic\u00ec di entrarvi, saluta Caspian, che far\u00e0 ritorno a casa, ripromettendosi di essere un re migliore, nonostante Aslan gli dica di esserlo gi\u00e0, e rimanda in Inghilterra Lucy, Edmund ed Eustace, dicendo ai primi due che sono ormai troppo grandi per fare ritorno a Narnia, come Peter e Susan, consolandoli aggiungendo che potranno comunque reincontrarlo anche sulla Terra, sotto un altro nome. Eustace \u00e8 quindi l'unico dei tre che potrebbe essere richiamato a Narnia.\nI ragazzi tornano infine a casa attraverso una porta d'acqua.\nProduzione.\nPre-produzione.\nMichael Apted ha preso il posto in regia di Andrew Adamson, che ha preferito concentrarsi sulla produzione insieme a Mark Johnson, Perry Moore e Douglas Gresham. Steven Knight ha scritto la sceneggiatura in collaborazione con Christopher Markus e Stephen McFeely. Le scenografie e gli effetti speciali sono stati affidati a Richard Taylor, Isis Mussenden e Howard Berger con Jim Rygiel. Il film \u00e8 uscito il 10 dicembre 2010 negli Stati Uniti e Regno Unito.\nInizialmente la produzione doveva iniziare nel gennaio del 2008 e doveva essere distribuito il 1\u00ba maggio 2009. Le riprese dovevano essere effettuate a Malta e poi a Praga e in Islanda.\nQualche mese dopo l'annuncio la Disney annunci\u00f2 che a causa dei pressanti impegni dei giovani attori l'uscita del film sarebbe stata rimandata al 7 maggio 2010 e la produzione fu spostata ad ottobre 2008.\nJohnson riorganizz\u00f2 tutta la produzione decidendo di girare alla Playas de Rosarito nel sud della California al confine con il Messico, ambientando quindi le riprese in mare nella stessa vasca gigantesca usata per girare il film \"Titanic\" di James Cameron e \"Master and Commander - Sfida ai confini del mare\". Le riprese erano state anche programmate in Australia. Disney e Walden si interrogarono sulla sicurezza della zona, in quanto il confine con il Messico \u00e8 molto vicino e la zona \u00e8 soggetta a flussi migratori clandestini. Alla fine si scelse per i \"Warner Roadshow Studios\" nel Queensland in Australia.\nNel dicembre 2008 la Disney scelse definitivamente di non entrare nella produzione del film. Nel gennaio 2009 la 20th Century Fox ha quindi rimpiazzato la Walt Disney Pictures come distributore. Questa scelta si \u00e8 resa necessaria dopo le dispute tra la Disney e la Walden relative al budget di \"Le cronache di Narnia - Il principe Caspian\".\nRiprese.\nDopo tanti rinvii le riprese sono finalmente iniziate nel Queensland, in Australia il 27 luglio 2009, come confermato da Ernie Malik e sono terminate il 21 novembre 2009.\nDistribuzione.\nDopo tanti rinvii \u00e8 stata decisa una data definitiva, il film \u00e8 uscito in tutto il mondo tra il 9 e il 10 dicembre 2010. All'inizio del dicembre 2009 sono state pubblicate le prime tre immagini ufficiali sul social network Facebook. Il 17 giugno 2010 \u00e8 uscito il primo trailer ufficiale. 20th Century Fox ha successivamente annunciato il 23 marzo 2010 che il film sarebbe stato convertito in 3-D.\nIn Italia il film \u00e8 uscito nelle sale il 17 dicembre 2010.\nColonna sonora.\nIl tema ufficiale del film \u00e8 cantato da Carrie Underwood e s'intitola \"There's a place for us\". \nTuttavia la casa di produzione cinematografica ha scelto per ogni diverso paese un interprete nazionale. Per l'Italia sono stati scelti i Sonohra.\nCritica e incassi.\nCome il precedente, anche il terzo film della saga di Narnia ha incontrato un successo moderato. Sebbene su Rotten Tomatoes abbia avuto un voto di 5,7/10 (non troppo negativo ma nemmeno troppo buono), il film \u00e8 stato criticato per la mancanza di due dei fratelli protagonisti (Peter e Susan) che appaiono solo per brevi momenti, sebbene fossero assenti anche nel libro. La trama \u00e8 stata considerata migliore di quella del precedente film, ma priva di combattimenti altrettanto emozionanti. \nIl film ha incassato 415.686.217 di dollari, risultando comunque uno dei pi\u00f9 visti nel 2010.\nSequel.\nAbbandonato il progetto per un prequel gi\u00e0 da diversi anni, nel 2015 arrivano le prime notizie sul nuovo sequel, che si baser\u00e0 sul quarto romanzo della saga intitolato \"La sedia d'argento\". La trama \u00e8 ambientata a Narnia decenni dopo gli eventi del terzo libro (ma solo un anno \u00e8 passato nel mondo reale). Caspian, ormai re, cerca l'aiuto di Aslan per cercare di salvare il Principe Rilian, suo figlio ed erede. In questa nuova avventura, Aslan decide quindi di coinvolgere due studenti, Eustace Scrubb (gi\u00e0 presente nel romanzo precedente) e Jill Poole (amica di Eustace, menzionata alla fine del film dalla mamma del medesimo ragazzo) nuova entrata a Narnia.\nLo sceneggiatore David Maggee (\"Vita di Pi\" e \"Neverland\") ha anticipato sul suo account Twitter che la bozza del nuovo film \u00e8 stata completata, e per questo la pellicola \u00e8 in fase di produzione. L'uscita era prevista per la fine del 2016.\nLa Mark Gordon Company e la The C.S. Lewis Company hanno pure annunciato di essersi messe al lavoro per produrre indipendentemente il progetto del film dopo aver concluso il loro rapporto con la Fox 2000, nel 2013. Il 5 luglio 2017 la Sony comunica che le riprese del film inizieranno nel novembre successivo.\nUltime notizie parlano di un interesse da parte di Netflix per un reboot in formato serie tv."}
{"id": "2774311", "revid": "149727", "url": "https://it.wikipedia.org/wiki?curid=2774311", "title": "Final Pia", "text": ""}
{"id": "2774312", "revid": "1318658", "url": "https://it.wikipedia.org/wiki?curid=2774312", "title": "FA Cup 1885-1886", "text": "La FA Cup 1885-86 fu la quindicesima edizione del torneo calcistico pi\u00f9 vecchio del mondo. Vi presero parte 130 compagini, sedici in pi\u00f9 dell'anno precedente, ma 7 squadre non giocarono alcun incontro. Vinse il Blackburn Rovers per il terzo anno consecutivo."}
{"id": "2774313", "revid": "2131061", "url": "https://it.wikipedia.org/wiki?curid=2774313", "title": "Forza Portogallo", "text": "Forza Portogallo (in portoghese: \"For\u00e7a Portugal\") \u00e8 stata un'alleanza politica di centro-destra presentata in occasione delle elezioni europee del 2004 in Portogallo. Si trattava di una lista unitaria di cui facevano parte:\nLe due liste erano accomunate dall'appartenenza allo stesso gruppo parlamentare europeo, il Partito Popolare Europeo.\nTuttavia, il risultato ottenuto dalla lista non fu ritenuto soddisfacente in quanto i due partiti promotori, separatamente, avevano ottenuto un maggiore successo elettorale nelle precedenti consultazioni popolari."}
{"id": "2774314", "revid": "1305772", "url": "https://it.wikipedia.org/wiki?curid=2774314", "title": "Esterwegen", "text": "Esterwegen \u00e8 un comune di 5.219 abitanti della Bassa Sassonia, in Germania.\nAppartiene al circondario (\"Landkreis\") dell'Emsland (targa EL) ed \u00e8 parte della comunit\u00e0 amministrativa (\"Samtgemeinde\") di Nordh\u00fcmmling.\nStoria.\nCampo di concentramento.\nNel 1933 Esterwegen divenne sede di un campo di concentramento nazista. Nel 1936 il campo venne smantellato anche se alcune zone di esso continuarono ad essere utilizzate fino al 1945 come campo di prigionia per detenuti politici. Venne reso celebre dalla presenza di una loggia massonica, la \"Libert\u00e9 ch\u00e9rie\", che oper\u00f2 nel campo durante la prigionia."}
{"id": "2774316", "revid": "767487", "url": "https://it.wikipedia.org/wiki?curid=2774316", "title": "Hilkenbrook", "text": "Hilkenbrook \u00e8 un comune di 830 abitanti della Bassa Sassonia, in Germania.\nAppartiene al circondario (\"Landkreis\") dell'Emsland (targa EL) ed \u00e8 parte della comunit\u00e0 amministrativa (\"Samtgemeinde\") di Nordh\u00fcmmling."}
{"id": "2774317", "revid": "11959", "url": "https://it.wikipedia.org/wiki?curid=2774317", "title": "Nasrudin", "text": ""}
{"id": "2774319", "revid": "1543377", "url": "https://it.wikipedia.org/wiki?curid=2774319", "title": "Acido fenilacetico", "text": "L'acido fenilacetico (PAA) \u00e8 un composto organico contenente un gruppo funzionale fenile e un gruppo funzionale acido carbossilico. \u00c8 un solido bianco con un forte odore simile al miele. Endogenamente, \u00e8 un catabolita della fenilalanina. Come prodotto chimico commerciale, poich\u00e9 pu\u00f2 essere utilizzato nella produzione illecita di fenilacetone (utilizzato nella fabbricazione di anfetamine sostituite), \u00e8 soggetto a controlli in paesi tra cui Stati Uniti e Cina.\n\u00c8 un auxina naturale.\nReperibilit\u00e0 in natura.\nL'acido fenilacetico \u00e8 stato scoperto essere un auxina naturale (un tipo di ormone vegetale), presente principalmente nella frutta. Tuttavia, il suo effetto \u00e8 molto pi\u00f9 debole dell'effetto dell'acido indolo-3-acetico della molecola di auxina di base. Inoltre, la molecola \u00e8 prodotta naturalmente dalla ghiandola metapleurale della maggior parte delle specie di formiche e utilizzata come antimicrobico. \u00c8 anche il prodotto di ossidazione della fenetilammina nell'uomo a seguito del metabolismo da parte della monoammino ossidasi e del successivo metabolismo del prodotto intermedio, la fenilacetaldeide, da parte dell'enzima aldeide deidrogenasi; questi enzimi si trovano anche in molti altri organismi.\nSintesi.\nPu\u00f2 essere preparato per idrolisi del 2-fenilacetonitrile:\nApplicazioni.\nL'acido fenilacetico \u00e8 usato in alcuni profumi, poich\u00e9 possiede un odore simile al miele anche a basse concentrazioni. Viene anche utilizzato nella produzione di penicillina G e produzione di diclofenac. Viene anche impiegato per trattare l'iperammonemia di tipo II per aiutare a ridurre la quantit\u00e0 di ammoniaca nel flusso sanguigno di un paziente formando fenilacetil-CoA, che quindi reagisce con glutammina ricca di azoto per formare fenilacetilglutammina. Questo composto viene quindi escreto dal corpo del paziente. Viene anche utilizzato nella produzione illecita di fenilacetone, che viene utilizzato nella produzione di metanfetamina.\nIl sale sodico dell'acido fenilacetico, il fenilacetato di sodio, \u00e8 usato come farmaco farmaceteutico per il trattamento dei disturbi del ciclo dell'urea, incluso come farmaco combinato sodio fenilacetato/sodio benzoato (Ammonul).\nCuriosit\u00e0.\nQuesta sostanza, nell'episodio 10 della quarta stagione di \"Breaking Bad\", viene utilizzata come precursore per la sintesi di metanfetamina in un laboratorio clandestino."}
{"id": "2774321", "revid": "110157", "url": "https://it.wikipedia.org/wiki?curid=2774321", "title": "Surwold", "text": "Surwold \u00e8 un comune di 4.381 abitanti della Bassa Sassonia, in Germania.\nAppartiene al circondario (\"Landkreis\") dell'Emsland (targa EL) ed \u00e8 parte della comunit\u00e0 amministrativa (\"Samtgemeinde\") di Nordh\u00fcmmling."}
{"id": "2774322", "revid": "2215932", "url": "https://it.wikipedia.org/wiki?curid=2774322", "title": "El Vedado", "text": "El Vedado \u00e8 un quartiere della citt\u00e0 di L'Avana, distretto del municipio di Plaza de la Revoluci\u00f3n. \u00c8 delimitato a est dal centro dell'Avana, a ovest dal quartiere di Miramar/Playa, a nord dalla diga marittima conosciuta come \"Malec\u00f3n\", un luogo famoso e popolare in citt\u00e0. Il quartiere vide l'inizio della sua costruzione nel tardo XIX secolo. El Vedado \u00e8 il centro economico e finanziario della citt\u00e0, punto di spicco per la vasta concentrazione di musei, e gallerie poli funzionali, tra cui F\u00c1BRICA DE ARTE CUBANO e El Apartamento. Presso la Fabrica de Arte Cubano, considerata il tempio dell\u2019arte contemporanea, \u00e8 possibile venire a contatto con tutte le diverse espressioni dell\u2019arte: esposizioni di artisti locali, musica, opere architettoniche, teatro e danza. \nLe strade e gli edifici di El Vedado ricordano particolarmente le grandi citt\u00e0 statunitensi come New York o Miami per il loro stile architettonico nordamericano e distaccato dalla tradizione coloniale tipica dell\u2019Avana. Essendo il quartiere un nucleo commerciale, residenziale e culturale, ospita alcuni grattacieli, grandi palazzi tra cui case signorili in stile eclettico risalenti ai primi anni del XX secolo, edifici art d\u00e9co e molteplici alberghi di lusso. L\u2019Hotel Nacional de Cuba \u00e8 stato inoltre dichiarato Monumento Nazionale per la sua eleganza e la sua storia. Tra le costruzioni pi\u00f9 singolari vi \u00e8 l\u2019Edificio FOCSA, situato in una zona residenziale, circondato da case di piccole dimensioni. Questo edificio \u00e8 considerato una delle sette meraviglie dell\u2019ingegneria civile cubana e fu il primo stabilimento alto del paese ad essere realizzato. Al suo interno \u00e8 situato un centro commerciale e alcuni ristoranti. \nOspita nella sua caotica Avenida 23, la storica Gelateria e caffetteria Fresa Y Chocolate da cui trae il titolo l'omonimo film Fragola e cioccolato. \nTra i siti di maggior interesse vi sono la \"Gran Sinagoga Bet Shalom\" e il \"Centro Hebreo Sefaradi de Cuba\"; molti hotel sono situati nel Vedado, come il \"Melia Cohiba Hotel\" e l\"'Hotel Riviera\". Noto \u00e8 anche il \"Parque John Lennon\", all'interno del quale sorge una statua del famoso artista.\nStoria e curiosit\u00e0.\nL\u2019origine del quartiere risale alla fine del XVI secolo, epoca in cui il consiglio comunale dell\u2019Avana decise di proibire la costruzione di strade secondarie per porre fine ai costanti saccheggi. Per questo motivo, questa zona della citt\u00e0 venne \u201cvietata\u201d, ed \u00e8 proprio da qui che prese il nome di Vedado (infatti la traduzione del termine spagnolo \"vedado\" in italiano \u00e8 \u201cvietato\u201d). \nSoltanto agli inizi del XX secolo questo quartiere divenne sempre pi\u00f9 importante, quando molte famiglie benestanti provenienti dall\u2019Avana Vecchia (\"Habana Vieja\") decisero di trasferirsi nel quartiere di Vedado, attratti soprattutto dalla sua vicinanza al mare. "}
{"id": "2774323", "revid": "599013", "url": "https://it.wikipedia.org/wiki?curid=2774323", "title": "Segretario alla Marina degli Stati Uniti d'America", "text": "Il segretario della Marina degli Stati Uniti d'America \u00e8 il capo civile del Department of the Navy.\nStoria.\nCon il tempo questo ruolo cambi\u00f2: fece parte del gabinetto di governo del presidente sino al 1947, quando le tre forze armate americane (Marina Militare, Esercito e Aeronautica) vennero collocate nel Dipartimento della Difesa. Da quel momento il segretario della Marina sottost\u00e0 al segretario della Difesa.\nElenco.\nDipartimento esecutivo (1798-1947).\nPartiti politici:\nStato:"}
{"id": "2774324", "revid": "110157", "url": "https://it.wikipedia.org/wiki?curid=2774324", "title": "B\u00f6rger", "text": "B\u00f6rger \u00e8 un comune di 2.784 abitanti della Bassa Sassonia, in Germania.\nAppartiene al circondario (\"Landkreis\") dell'Emsland (targa EL) ed \u00e8 parte della comunit\u00e0 amministrativa (\"Samtgemeinde\") di S\u00f6gel."}
{"id": "2774325", "revid": "287204", "url": "https://it.wikipedia.org/wiki?curid=2774325", "title": "4913 Wangxuan", "text": "4913 Wangxuan \u00e8 un asteroide della fascia principale. Scoperto nel 1965, presenta un'orbita caratterizzata da un semiasse maggiore pari a 2,4432899\u00a0UA e da un'eccentricit\u00e0 di 0,1889646, inclinata di 3,04888\u00b0 rispetto all'eclittica.\nL'asteroide \u00e8 dedicato allo scienziato cinese Wang Xuan considerato dai compatrioti il padre della composizione tipografica laser dei caratteri cinesi."}
{"id": "2774326", "revid": "287204", "url": "https://it.wikipedia.org/wiki?curid=2774326", "title": "Gro\u00df Ber\u00dfen", "text": "Gro\u00df Ber\u00dfen \u00e8 un comune di 664 abitanti della Bassa Sassonia, in Germania.\nAppartiene al circondario (\"Landkreis\") dell'Emsland (targa EL) ed \u00e8 parte della comunit\u00e0 amministrativa (\"Samtgemeinde\") di S\u00f6gel."}
{"id": "2774327", "revid": "57872", "url": "https://it.wikipedia.org/wiki?curid=2774327", "title": "Circondario di Albenga", "text": "Il circondario di Albenga era uno dei circondari in cui era suddivisa la provincia di Genova.\nStoria.\nIn seguito all'annessione della Lombardia dal Regno Lombardo-Veneto al Regno di Sardegna (1859), fu emanato il decreto Rattazzi, che riorganizzava la struttura amministrativa del Regno, suddiviso in province, a loro volta suddivise in circondari. Il circondario di Albenga fu creato come suddivisione della provincia di Genova; il territorio corrispondeva a quello della vecchia provincia di Albenga del Regno di Sardegna.\nCon l'Unit\u00e0 d'Italia (1861) la suddivisione in province e circondari fu estesa all'intera Penisola, lasciando invariate le suddivisioni stabilite dal decreto Rattazzi.\nIl circondario di Albenga fu abolito nel 1926, e il suo territorio assegnato al circondario di Savona, tramutato a sua volta pochi mesi dopo nella nuova provincia di Savona.\nVariazioni amministrative.\nNel 1869 i comuni di Calvisio, Varigotti e Verzi furono aggregati al comune di Finalpia."}
{"id": "2774328", "revid": "104265", "url": "https://it.wikipedia.org/wiki?curid=2774328", "title": "Campionati del mondo di ciclismo su strada 1988", "text": "I Campionati del mondo di ciclismo su strada 1988 si disputarono a Ronse in Belgio.\nFurono assegnati due titoli:\nLe prove Dilettanti e la gara in linea Donne si svolsero ai Giochi della XXIV Olimpiade di Seul.\nStoria.\nIl mondiale sul circuito belga di Ronse (meglio conosciuto con il nome francese, Renaix) fu deciso da una drammatica volata a tre. Il corridore di casa Claude Criquielion, gi\u00e0 iridato nel 1984, scatt\u00f2 all'inizio dell'ultimo giro, seguito dall'italiano Maurizio Fondriest. I due vennero raggiunti proprio a poche centinaia di metri dal tragurdo dal canadese Steve Bauer. La volata sembra un affare a due tra Bauer e Criquielion, ma il canadese stringe contro le barriere il belga, che cade rovinosamente. Fondriest pu\u00f2 cos\u00ec vincere in scioltezza davanti a Bauer, che sar\u00e0 poi squalificato per la sua manovra, mentre Criquielion taglier\u00e0 il traguardo in undicesima posizione, a piedi con la bici in mano."}
{"id": "2774329", "revid": "1005847", "url": "https://it.wikipedia.org/wiki?curid=2774329", "title": "Elezioni europee del 1999 in Portogallo", "text": "Le elezioni europee del 1999 in Portogallo si sono tenute il 13 giugno."}
{"id": "2774330", "revid": "110157", "url": "https://it.wikipedia.org/wiki?curid=2774330", "title": "H\u00fcven", "text": "H\u00fcven \u00e8 un comune di 556 abitanti della Bassa Sassonia, in Germania.\nAppartiene al circondario (\"Landkreis\") dell'Emsland (targa EL) ed \u00e8 parte della comunit\u00e0 amministrativa (\"Samtgemeinde\") di S\u00f6gel."}
{"id": "2774331", "revid": "110157", "url": "https://it.wikipedia.org/wiki?curid=2774331", "title": "Klein Ber\u00dfen", "text": "Klein Ber\u00dfen \u00e8 un comune di 1.199 abitanti della Bassa Sassonia, in Germania.\nAppartiene al circondario (\"Landkreis\") dell'Emsland (targa EL) ed \u00e8 parte della comunit\u00e0 amministrativa (\"Samtgemeinde\") di S\u00f6gel."}
{"id": "2774332", "revid": "124123", "url": "https://it.wikipedia.org/wiki?curid=2774332", "title": "Jurij Iosifovi\u010d Vizbor", "text": ""}
{"id": "2774333", "revid": "110157", "url": "https://it.wikipedia.org/wiki?curid=2774333", "title": "S\u00f6gel", "text": "S\u00f6gel \u00e8 un comune di 7.069 abitanti della Bassa Sassonia, in Germania.\nAppartiene al circondario (\"Landkreis\") dell'Emsland (targa EL) ed \u00e8 parte della comunit\u00e0 amministrativa (\"Samtgemeinde\") di S\u00f6gel."}
{"id": "2774334", "revid": "1005847", "url": "https://it.wikipedia.org/wiki?curid=2774334", "title": "Elezioni europee del 1994 in Portogallo", "text": "Le elezioni europee del 1994 in Portogallo si tennero il 12 giugno."}
{"id": "2774335", "revid": "121175290", "url": "https://it.wikipedia.org/wiki?curid=2774335", "title": "Vojtech Christov", "text": "Carriera.\nLaureato in economia a Bratislava, capace di parlare correntemente anche il tedesco e il russo, ha rappresentato la Federazione Calcio cecoslovacca a livello internazionale degnamente per oltre 15 anni.\nDopo aver superato il corso di abilitazione all'arbitraggio nel 1968, nel 1974 debutta nella prima divisione del proprio paese e nel 1976 viene promosso al rango di arbitro FIFA.\nIl suo palmar\u00e8s \u00e8 notevole e lo inserisce nel novero degli arbitri pi\u00f9 blasonati degli anni Ottanta.\nNel 1980, dopo aver diretto a Bruxelles la finale di Coppa delle Coppe tra Valencia e Arsenal, prende parte alle Olimpiadi di Mosca, dove gli viene assegnata Algeria-Siria.\nNel 1982 si verifica la prima partecipazione di Christov ai Mondiali di calcio, in Spagna, dove gli toccano la gara inaugurale del torneo tra Argentina e Belgio ed il ruolo di guardalinee nella finalissima del Santiago Bernab\u00e9u tra Italia e Germania Ovest (dove assiste il brasiliano Arnaldo C\u00e9sar Coelho).\nNel 1983 arriva la seconda prestigiosa finale della carriera, ovvero quella di Supercoppa Europea tra e Aberdeen.\nIl 1984 \u00e8 l'anno migliore, grazie alle prestazioni in occasione degli Europei di calcio in Francia, dove gli vengono affidate prima Germania Ovest-Spagna e poi la finale del Parco dei Principi tra Francia e Spagna.\nNel 1986 \u00e8 protagonista, per la seconda volta, dei Mondiali di calcio, disputati in Messico, dove dirige un solo incontro, Germania Ovest-Uruguay.\nSuccessivamente, conosce un progressivo declino sul piano del rendimento, che lo avrebbe relegato piuttosto ai margini dei palcoscenici internazionali pi\u00f9 importanti, prima del finale di carriera avvenuto nel 1992, a 47 anni, per raggiunti limiti d'et\u00e0.\nVanta anche la direzione in tre semifinali di Coppa dei Campioni (nel 1980, 1981 e 1986) ed in una semifinale di Coppa delle Coppe (nel 1985).\nNel 1994 la FIFA gli conferisce inoltre il prestigioso FIFA Special Award."}
{"id": "2774337", "revid": "110157", "url": "https://it.wikipedia.org/wiki?curid=2774337", "title": "Werpeloh", "text": "Werpeloh \u00e8 un comune di 1.123 abitanti della Bassa Sassonia, in Germania.\nAppartiene al circondario (\"Landkreis\") dell'Emsland (targa EL) ed \u00e8 parte della comunit\u00e0 amministrativa (\"Samtgemeinde\") di S\u00f6gel."}
{"id": "2774343", "revid": "1305772", "url": "https://it.wikipedia.org/wiki?curid=2774343", "title": "Game Rating and Administration Committee", "text": "Il Game Rating and Administration Committee (GRAC), in precedenza (GRB) \u00e8 un'organizzazione governativa che si occupa della classificazione di videogiochi in Corea del Sud.\nInizialmente il Korea Media Rating Board era il responsabile della classificazione, ma classific\u00f2 un gioco d'azzardo, \"Sea Story\", come \"adatto a tutti\", dovuto a una bustarella, mandando in confusione l'industria dei videogiochi coreana; ne nacque una controversia che port\u00f2 nel 2006 alla creazione del GRB, attualmente l'unica organizzazione di classificazione di videogiochi coreana.\nClassificazione.\nFasce et\u00e0.\nGRB prevede cinque suddivisioni di fasce et\u00e0:\nFasce contenuto.\nGRB impiega sette classificazioni per le fasce d'et\u00e0:"}
{"id": "2774344", "revid": "110157", "url": "https://it.wikipedia.org/wiki?curid=2774344", "title": "Spahnharrenst\u00e4tte", "text": "Spahnharrenst\u00e4tte \u00e8 un comune di 1.408 abitanti della Bassa Sassonia, in Germania.\nAppartiene al circondario (\"Landkreis\") dell'Emsland (targa EL) ed \u00e8 parte della comunit\u00e0 amministrativa (\"Samtgemeinde\") di S\u00f6gel."}
{"id": "2774346", "revid": "179980", "url": "https://it.wikipedia.org/wiki?curid=2774346", "title": "J\u00falio Bavastro", "text": ""}
{"id": "2774348", "revid": "709565", "url": "https://it.wikipedia.org/wiki?curid=2774348", "title": "L.A.W.", "text": "L.A.W. (acronimo di \"Living Assault Weapons\" ovvero \"armi da assalto viventi\", ma \"law\" letteralmente significa \"legge\") \u00e8 una miniserie a fumetti pubblicata negli Stati Uniti d'America in sei numeri dalla DC Comics.\nIl gruppo protagonista consisteva dei personaggi della Charlton Comics Blue Beetle, The Question, Judomaster, Capitan Atom, Peacemaker, Nightshade e Sarge Steel. Il primo numero segn\u00f2 l'inizio delle comparse di Mitchell Black nei panni di Peacemaker cos\u00ec come le prime comparse del super criminale Avatar.\nStoria editoriale.\n\"L.A.W.\" n. 1 debutt\u00f2 nel settembre 1999, e fu scritto e colorato da Bob Layton su disegni di Dick Giordano. I logo della serie su ognuna delle sei copertine raffigurava ogni membro del gruppo, con il primo numero concentrato su \"Blue Beetle\". I numeri successivi furono gli sfondi per i nomi di (in ordine di uscita): Question, Peacemaker, Nightshade, Judomaster, e Capitan Atomo. Le sei copertine incorporavano uno sfondo iniziale del nome del personaggio, su un'immagine di sfondo dove l'intero gruppo formava una linea che rappresentava tutte e sei le copertine.\nLa serie usc\u00ec mensilmente fino al febbraio 2000, e fu uno dei tre progetti di Lyton e Giordano (che presto annunciarono la formazione di una loro casa editrice insieme a David Michelinie, la Future Comics) per la DC nello stesso periodo, insieme alle due storie di \"Batman Elseworlds\".\nTrama.\nThe L.A.W. fu formata in risposta alla scomparsa della Justice League of America dopo che fu attaccata da Avatar. Dopo aver causato la scomparsa della League insieme alla loro Torre di Guardia, attacc\u00f2 la torre di lancio della European Space Agency. Durante l'attacco, Capitan Atomo tent\u00f2 di fermarlo, ma fu sconfitto e catturato da Avatar. Il criminale trattenne il Capitano prigioniero di un grande cristallo che ne conteneva i poteri. Alla fine, si scopr\u00ec che Avatar aveva bisogno del potere di Capitan Atomo per fare funzionare il suo piano.\nAl Consulente Superiore degli Affari Metaumani, Sarge Steel, fu chiesto dal Presidente di andare nelle Alpi Svizzere per trovare qualunque informazione a proposito di Avatar e della scomparsa della JLA. Sarge Steel fu inviato sulle Alpi Svizzere poich\u00e9 il Progetto Peacemaker aveva luogo l\u00ec e avevano una grande quantit\u00e0 di informazioni; pi\u00f9 specificatamente, informazioni riguardanti Avatar e la scomparsa della League. Come Sarge Steel arriv\u00f2, gli scagnozzi di Avatar attaccarono il Progetto Peacemaker. Con l'aiuto del nuovo Peacemaker, Mitchell Black, riuscirono a sconfiggere i malviventi prima che potessero distruggere la maggior parte della base.\nDurante il combattimento al Progetto Peacemaker, Blue Beetle e Question stavano investigando su alcuni seguaci di Avatar. Fu a quel punto che incontrarono Judomaster che stava andando da solo a sistemare un problema che lui stesso aveva causato. I tre eroi furono per\u00f2 attaccati dai seguaci di Avatar e fuggirono a bordo dello spacecraft personale di Blue Beetle. Mentre si ritiravano, furono contattati dal sarge Steel perch\u00e9 lo raggiungessero e lo incontrassero sulle Alpi.\nQuando arrivarono alla base del Progetto Peacemaker, si scopr\u00ec che l\u00ec vi era anche Nightshade, che si era appena ripresa da una procedura effettuata da Fate per rimuovere un Succubo dal suo corpo. A causa della procedura, l'eroina aveva sviluppato die nuovi poteri: ora poteva viaggiare facilmente tra le ombre e utilizzarle per formarne dei \"cicloni ombra\" come armi contro gli scagnozzi di Avatar che stava seguendo. Nightshade utilizz\u00f2 questi nuovi poteri per fare s\u00ec che gli scagnozzi non potessero catturare l'ambasciatore francese Yves Fort\u00e8.\nDurante la battaglia contro Avatar e i suoi seguaci, Peacemaker, Blue Beetle, Question e Judomaster furono sconfitti e quest'ultimo fu anche portato alla base di Avatar. Mentre si trovava incatenato al muro, Judomaster scopr\u00ec che Avatar non era altri che la sua ex spalla, Tiger.\nNightashade riusc\u00ec a localizzare la Justice League e la loro Torre di Guardia grazie ai suoi nuovi poteri. Riusc\u00ec anche a risvegliarli dalla stasi in cui erano stati sottoposti da Avatar e la aiutarono a sconfiggerne gli scagnozzi. La JLA ritorn\u00f2 sulla Terra per sconfiggere i seguaci rimanenti mentre Peacemaker, Blue Beetle e Question andarono nello spazio aperto per distruggere il sistema di puntamento che Avatar intendeva utilizzare per distruggere tutti i punti militari mondiali. Blue Beetle riusc\u00ec con successo a disarmare il sistema e avvert\u00ec una catastrofe pi\u00f9 grande. Quindi Jusomaster si incontr\u00f2 con Avatar e, sapendo che era stato battuto, si arrese.\nThe L.A.W. riusc\u00ec a liberare Capitan Atomo e tutti i membri, alla fine, andarono per la propria strada. Blue Beetle decise di ritirarsi per qualche tempo dalla carriera super eroistica per meglio capire chi fosse davvero."}
{"id": "2774350", "revid": "110157", "url": "https://it.wikipedia.org/wiki?curid=2774350", "title": "Stavern", "text": "Stavern \u00e8 un comune di 1.056 abitanti della Bassa Sassonia, in Germania.\nAppartiene al circondario (\"Landkreis\") dell'Emsland (targa EL) ed \u00e8 parte della comunit\u00e0 amministrativa (\"Samtgemeinde\") di S\u00f6gel."}
{"id": "2774351", "revid": "62004", "url": "https://it.wikipedia.org/wiki?curid=2774351", "title": "Campionati del mondo di ciclismo su strada 1987", "text": "I Campionati del mondo di ciclismo su strada 1987 si disputarono il 6 settembre 1987 a Villaco, in Austria.\nFurono assegnati cinque titoli:"}
{"id": "2774354", "revid": "767487", "url": "https://it.wikipedia.org/wiki?curid=2774354", "title": "Domenico Guardasoni", "text": "Biografia.\nCantante nella compagnia di Giuseppe Bustelli, fu poi direttore del Teatro Nazionale di Praga con la compagnia di Pasquale Bondini, e in questa veste fu l'impresario delle pi\u00f9 importanti opere di Mozart, tra cui \"Le nozze di Figaro\" (seconda rappresentazione, Praga, dicembre 1786), \"Don Giovanni\" (prima rappresentazione, Praga, ottobre 1787) e \"La clemenza di Tito\" (settembre 1791)."}
{"id": "2774355", "revid": "767487", "url": "https://it.wikipedia.org/wiki?curid=2774355", "title": "Il rossetto", "text": "Il rossetto \u00e8 un film del 1960 diretto da Damiano Damiani.\nTrama.\nSilvana, una ragazzina tredicenne, si \u00e8 innamorata di Gino, un uomo pi\u00f9 grande di lei che fa il rappresentante di commercio. Gino per\u00f2 \u00e8 segretamente fidanzato di Lorella. La bambina tenta in tutti i modi di attrarre l'attenzione del giovane, e alla fine i suoi sforzi sembrano coronati dal successo quando un giorno ferma Gino per dirgli di averlo visto uscire dalla casa dove \u00e8 stata uccisa una donna che \u201cfaceva la vita\u201d, e gli domanda maggiori particolari sul fatto, di cui tutti parlano.\nL'atteggiamento del giovane nei riguardi della ragazzina cambia improvvisamente: si fa gentile ed alla fine si fa promettere da Silvana che non dir\u00e0 a nessuno di averlo visto uscire da quella casa. Ma Silvana non si accontenta delle gentilezze di Gino, e gli fa continue scenate di ingenua gelosia, soprattutto quando scopre che \u00e8 fidanzato e sta per sposarsi. Alla fine Gino, turbato ed esasperato dai continui ricatti di Silvana, durante un interrogatorio della polizia a cui viene sottoposto, fa presente alla polizia la strana situazione che si \u00e8 creata nei suoi rapporti con la ragazzina.\nIl commissario Fioresi interroga quindi Silvana e dalle sue risposte ha l'impressione che dica la verit\u00e0; ma un suo collaboratore richiama la sua attenzione sul contegno frivolo e spregiudicato della ragazzina, che tra l'altro, malgrado la giovane et\u00e0, si tinge le labbra. Fioresi si lascia persuadere, rilascia Gino e fa una paterna ramanzina a Silvana. Questa, affidata dalla madre ad un collegio di suore, tenta di uccidersi tagliandosi le vene e lascia un biglietto indirizzato a Gino. Dopo un nuovo colloquio con Silvana, Fioresi \u00e8 pi\u00f9 che mai convinto della colpevolezza di Gino. Lo raggiunge in casa della fidanzata, alla vigilia delle nozze, accompagnato dalla testimonianza di una ragazzina sedicenne precedentemente sedotta, lo induce a confessare di essere l'assassino.\nColonna sonora.\nLe musiche del film sono scritte da Giovanni Fusco, con parole di A. Amurri per le canzoni \"Momento meraviglioso\" e \"Sotto i platani\"; con versi di G. Martini per il brano \"Paura\". Le canzoni sono cantate da Miranda Martino, Anita Sol, Tony Del Monaco su dischi RCA, edizioni musicali G. Campi.\nDistribuzione.\nLa prima proiezione pubblica fu fatta il 7 dicembre 1960.\nCritica.\n\"Il rossetto\" viene collocato da Georges Sadoul tra quei film di Damiano Damiani \u00abnon privi di un'impronta personale\u00bb Valutato autore di buoni prodotti culturali, la struttura di questo film \u00e8 quella del genere poliziesco, collegata per\u00f2 alla tradizione neorealista: entrambe le opere si avvalgono della partecipazione alla sceneggiatura di Cesare Zavattini. A ci\u00f2 va aggiunta la capacit\u00e0, qui particolarmente manifesta, di approfondimento psicologico dei personaggi, fatto con carica di denuncia ed impegno civile che si realizza \u00abnel rispetto di alcune fondamentali regole espressive e spettacolari\u00bb. Viene sottolineato un ritratto d'ambiente fatto con \u00abintelligenza e acutezza\u00bb, in particolar modo riguardo alla \u00abfigura d'adolescente, insolita per il cinema italiano\u00bb.\nCollegamenti esterni.\n "}
{"id": "2774358", "revid": "339392", "url": "https://it.wikipedia.org/wiki?curid=2774358", "title": "Teorema di Alaoglu-Bourbaki", "text": ""}
{"id": "2774362", "revid": "44939", "url": "https://it.wikipedia.org/wiki?curid=2774362", "title": "Deserto dei Gobi", "text": ""}
{"id": "2774364", "revid": "29553407", "url": "https://it.wikipedia.org/wiki?curid=2774364", "title": "Anatoly Chubais", "text": ""}
{"id": "2774366", "revid": "29553432", "url": "https://it.wikipedia.org/wiki?curid=2774366", "title": "Anatolij Chubais", "text": ""}
{"id": "2774367", "revid": "1718925", "url": "https://it.wikipedia.org/wiki?curid=2774367", "title": "Il mistero del lago (film 2009)", "text": "Il mistero del lago \u00e8 un film per la televisione italiano, trasmesso in prima visione il 7 gennaio 2009. Ha come protagonista Ana Caterina Morariu con la regia di Marco Serafini.\nIl film ha avuto un buon risultato in termini di share.\nTrama.\nIl film, ispirato al romanzo \"Il giro di vite\" di Henry James, narra di episodi misteriosi in una villa situata su un'isola in mezzo ad un lago. Teresa, un'educatrice, viene mandata nella villa per istruire Milo e Flora, due bambini rimasti orfani di padre e madre e affidati ad Elia, uomo rude. Ma al suo arrivo, un grave lutto sconvolger\u00e0 tutta la sua permanenza: il suicidio della ex educatrice dei bambini, Eleonora Petri, il cui corpo viene ritrovato qualche giorno dopo sulle rive del lago. Da quel momento in poi, Teresa avr\u00e0 ogni notte strani sogni e assister\u00e0 a misteriose apparizioni. I vari avvenimenti porteranno Teresa a proteggere i due bambini e a cercare di scoprire i misteri e i segreti che circondano la villa coinvolgendo tutti i suoi ospiti."}
{"id": "2774368", "revid": "93556", "url": "https://it.wikipedia.org/wiki?curid=2774368", "title": "Iskandar di Johor", "text": "Come suo nonno, il sultano Ibrahim, il punto di vista del sultano Iskandar ha portato a rapporti tesi con il governo federale della Malesia in numerose occasioni. I maggiori conflitti avvennero durante i suoi giorni come Yang di-Pertuan Agong, quando una serie di scandali di rilievo pubblico coinvolsero il monarca. Tuttavia, Iskandar aveva fama di mostrare grande preoccupazione per i suoi sudditi, e si \u00e8 guadagnato, col tempo, la loro grande stima, in particolare dei malesi e degli Orang Asli.\nIl sultano Iskandar ha fama di essere stato un personaggio fedele alla sua carica, eccezion fatta di tanto in tanto dicendo la sua opinione su questioni governative. Sul lato personale, i soggetti che hanno affrontato personalmente il sultano nei suoi ultimi anni lo ha descritto come una persona calorosa e generosa. Tuttavia, in passato non erano mancati episodi nei quali aveva dimostrato un forte temperamento. Le sue punizioni sono ricordate come atroci e spesso sproporzionate alla gravit\u00e0 dei reati. Queste affermazioni sono state fatte citando degli incidenti noti del passato, che includevano la temporanea revoca del titolo di Mahkota (principe ereditario) da parte del padre, nel 1961, come pure come una serie di presunti reati che si verificano tra il 1970 e il 1990 che sono stati pubblicati sulla stampa e hanno provocato diffusa indignazione morale all'interno del pubblico malese.\nIn giovent\u00f9 Iskandar era comunemente conosciuto con il suo nome di battesimo, Mahmud o con il suo nome completo Mahmud Iskandar. Ha in gran parte sospeso l'uso del suo nome dopo essere diventato sultano nel 1981, anche se alcune persone si riferivano a lui con il suo nome completo su base occasionale.\nPrimi anni di vita.\nIl sultano Iskandar (noto come Mahmud Iskandar fino all'ascesa al trono) \u00e8 nato all'Istana Semayam di Johor Bahru l'8 aprile 1932, terzo figlio del sultano Ismail di Johor e della consorte Ungku Tun Aminah. Aveva due fratelli maggiori che morirono in tenera et\u00e0. Mahmud ha ricevuto la sua educazione primaria e secondaria alla Ngee Heng Primary School e al Collegio inglese di Johor Bahru (ora Maktab Sultan Abu Bakar). Nel 1952, fu inviato in Australia, per l'istruzione superiore alla Trinity Grammar School. Dopo la laurea nel 1953, Mahmud si \u00e8 recato nell'isola di Wight nel Regno Unito, dove ha frequentato l'Upper Chine School per tre anni. Dopo aver completato i suoi studi, Mahmud \u00e8 tornato in Malesia nel 1956 ed ha brevemente servito come ufficiale cadetto nel Servizio civile di Johor, negli uffici degli affari distrettuali, dei terreni e del tesoro fino alla sua nomina a Mahkota di Johor nel maggio 1959.\nNel 1956, spos\u00f2 Josephine Trevorrow, originaria della Cornovaglia, dalla quale ha avuto quattro figli, tra cui il principe ereditario e suo successore, Ibrahim Ismail. Il matrimonio si \u00e8 concluso con il divorzio nel 1962. Si \u00e8 risposato nel 1961 (poco prima del suo divorzio dalla Trevorrow) con Tunku Puan Zanariah, della famiglia reale del Kelantan. I due hanno avuto sei figli. Gli analisti come Kate Wharton hanno osservato che i riferimenti letterari al matrimonio tra la Trevorrow con il monarca \u00e8 stato accuratamente omesso in tutte le biografie ufficiali.\nMahmud \u00e8 stato Mahkota di Johor dal 1959 al 1961 e Raja Muda dal 1966 al 1981. Il 29 aprile 1981, \u00e8 stato nuovamente nominato Mahkota poco prima della morte del padre.\nSultano di Johor e Yang di-Pertuan Agong della Malesia.\nIl 10 maggio del 1981, Mahmud \u00e8 stato nominato Reggente di Johor in seguito alla morte del padre e ha prestato giuramento come sultano un giorno pi\u00f9 tardi, poco prima della sepoltura del genitore. A sua volta, il suo fratello pi\u00f9 giovane, Abdul Rahman, ex Mahkota di Johor per venti anni sotto il padre, \u00e8 stato nominato Bendahara di Johor, carica che ha ricoperto fino alla sua morte nel 1989. Nello stesso anno, il 12 dicembre, Iskandar \u00e8 stato nominato cancelliere dell'Universit\u00e0 della Tecnologia della Malesia. A differenza dei predecessori non \u00e8 mai stato incoronato.\nIn base al sistema della monarchia elettiva malese, il monarca \u00e8 stato eletto alla carica di Yang Di-Pertuan Agong il 9 febbraio 1984 dalla Conferenza dei regnanti, poco prima della fine del mandato del suo predecessore, il 26 aprile successivo. La cerimonia di investitura reale si \u00e8 tenuta poco dopo. Iskandar ha servito in qualit\u00e0 di Yang di-Pertuan Agong fino al 1989, quando gli succedette il sultano di Perak. Come Yang di-Pertuan Agong, Iskandar \u00e8 stato designato automaticamente in base alle disposizioni costituzionali, Comandante supremo delle Forze Armate malesi, con il rango di maresciallo della Forza aerea, ammiraglio della flotta della Marina militare e feldmaresciallo dell'esercito.\nAffari di Stato.\nIl sultano Iskandar ha organizzato eventi annuali aprendo le porte delle sue residenze dell'Istana Bukit Serene, la sua dimora ufficiale, e dell'Istana Besar. In quei giorni, il sultano e il suo figlio maggiore, il Mahkota, hanno tenuto ricevimenti speciali in cui la popolazione poteva avvicinarlo e omaggiarlo. Il monarca ha anche concesso premi onorifici nelle lista d'onore del compleanno ai cittadini meritevoli. Il governo dello stato ha stabilito l'8 aprile, come festivit\u00e0 in occasione del suo compleanno.\nPoco prima di diventare Agong, nell'aprile 1984, Iskandar ha pubblicato una proposta in cui sosteneva che gli Orang Asli dovessero essere indicati come \"Bumiputera Asli\" (letteralmente, figli della terra originali). Il monarca sosteneva che queste popolazioni hanno mantenuto un'identit\u00e0 distinta dai malesi in quanto la maggior parte di loro non erano musulmani. La proposta \u00e8 stata successivamente scartata, e il governo ha fatto successivi tentativi di assimilare gli Orang Aslis nella societ\u00e0 malese tradizionale. Dopo l'inizio del suo mandato come Yang di-Pertuan Agong, ha donato il suo stipendio di Agong a varie borse di studio aperte ai malesi di tutte le etnie.\nIskandar nel 2007 ha stabilito che le residenze e gli immobili di propriet\u00e0 del sultano e del mahkota si dovessero chiamare \"istana\", mentre le residenze appartenenti ad altri membri della famiglia reale devono essere conosciuto come \"kediaman\". I termini \"istana\" e \"kediaman\" si traducono come \"palazzo\" e \"residenza\". Nel dicembre successivo il monarca ha dato la sua approvazione al disegno di legge proposto del governo dello stato che vietava ai musulmani di praticare lo yoga, affermando che gli elementi ind\u00f9 dell'esercizio andavano contro gli insegnamenti islamici. Domande per cercare il consenso del sultano sono venute dal consiglio religioso di Stato, che ha agito sotto le direttive del Consiglio nazionale della Fatw\u0101.\nIl sovrano ha inaugurato il restaurato complesso delle dogane, dell'immigrazione e della quarantena del sultanato il 1\u00ba dicembre 2008, alla presenza del mahkota e di diversi ministri chiave. Il complesso \u00e8 stato a lui intitolato.\nRelazioni con l'estero.\nFin dalla sua ascesa al trono, Iskandar ha favorito particolarmente gli stretti legami di vicinato con Singapore, attraverso lo sviluppo di un rapporto personale con i principali leader della nazione. Questa pratica \u00e8 stata ripresa anche dai suoi figli, il mahkota e il bendahara. I rapporti dei media hanno sottolineato la particolare e calda accoglienza che i leader di entrambi i paesi hanno ricevuto ogni volta che hanno visitato l'altro paese, in particolare, nel luglio 1988, quando la visita del sultano Iskandar a Singapore ha segnato la prima visita ufficiale di uno Yang di-Pertuan Agong dal 1957. In questi anni, al monarca sono stati assegnati i seguenti riconoscimenti da parte dei leader politici di Singapore:\nLe relazioni con Singapore hanno subito una dura scossa dopo che la Corte internazionale di giustizia ha deciso a favore di questa nazione dopo una lunga battaglia legale sulla sovranit\u00e0 di Pedra Branca, un'isola al largo delle coste malesi. Alla sessione inaugurale della 12\u00aa Assemblea Statale di Johor nel 2008, il Sultano ha dichiarato la sua posizione sulla sovranit\u00e0 della Malesia su Pedra Branca e ha promesso di trovare i mezzi legali per recuperare il possesso dell'isola.\nIskandar ha inoltre promosso una relazione abbastanza stretta con il sultano del Brunei, Hassanal Bolkiah, in particolare durante i suoi giorni come Yang di-Pertuan Agong. Nel 2006, furono visti insieme in pubblico, dopo che Hassanal Bolkiah ha fatto uno stato visita a Johor per esprimere il suo interesse per la Iskandar Development Region, un nuovo complesso abitativo e industriale.\nControversie.\nSuccessione.\nPrima della sua vita come sultano o Agong, e anche nel corso degli anni '80 e dell'inizio degli anni '90, la reputazione di Mahmud \u00e8 stata pi\u00f9 o meno segnata da una serie di veri o presunti episodi controversi che hanno suscitato l'attenzione occasionale da parte dei media. Il primo di questi fatti \u00e8 stata la perdita dello status di Mahkota nel 1961, titolo che il padre, il sultano Ismail, gli aveva assegnato due anni prima, motivando tale scelta con la sua cattiva condotta dopo rapporti confidenziali che lo accusavano di aver fatto incarcerare un poliziotto senza motivo. Il fratello minore di Iskandar, Tunku Abdul Rahman \u00e8 stato nominato Mahkota al suo posto. Tuttavia, nel 1966, Iskandar \u00e8 stato nominato Raja Muda, mettendolo nella seconda posizione nella linea di successione al trono. Il 29 aprile del 1981, Mahmud \u00e8 stato reintegrato come Mahkota poco prima della morte del padre. Il mese successivo \u00e8 succeduto al genitore.\nTuttavia, alcuni testimoni oculari hanno contestato la legittimit\u00e0 della riconferma di Mahmud come Mahkota, sostenendo che al momento della nomina a reggente, il sultano Ismail fosse gi\u00e0 in coma. L'agenzia di stampa Records ha dichiarato che il sultano Ismail cadde in coma l'8 maggio, tre giorni prima della sua morte. I rapporti con il Menteri Besar di Johor, Othman Saat si sono deteriorati quando quest'ultimo ha messo in discussione la legittimit\u00e0 di Iskandar sul trono. Ci\u00f2 ha portato ad un incidente che ha visto il sultano emettere un ordine al Menteri Besar di lasciare il suo ufficio entro 24 ore, poco dopo la morte di Ismail, adducendo come ragione la necessit\u00e0 di spazio per nuovi uffici. Il capo dell'esecutivo ha ascoltato il suo ordine, anche se il sultano non si mosse come aveva detto. Othman Saat si \u00e8 dimesso l'anno successivo dalla carica di capo del governo.\nAccuse di cattiva condotta criminale.\nNel 1972, Mahmud \u00e8 stato accusato di aver aggredito con una mazza due uomini che lo avevano sorpassato in auto ed \u00e8 stato condannato l'anno successivo. Un anno dopo, alcuni rapporti hanno fatto emergere un altro attacco simile a una giovane coppia, quando Iskandar, insieme con il suo bodyguard, li attacc\u00f2 con prodotti chimici e con una mazza dopo che questi lo avevano offeso. Un altro presunto incidente avvenuto in questo periodo vede Mahmud accusato di aver incatenato due poliziotti in un canile per un giorno dopo che lo avevano fatto arrabbiare.\nCinque anni pi\u00f9 tardi, Mahmud \u00e8 stato accusato e condannato per omicidio colposo dopo che aveva ucciso un uomo vicino al suo elicottero privato che si riteneva essere un contrabbandiere. In entrambi i casi, il padre, il sultano Ismail, \u00e8 intervenuto e ha concesso il perdono ufficiale a Mahmud. Allo stesso modo, suo figlio maggiore, Ibrahim Ismail, \u00e8 stato condannato nel 1980 per aver ucciso un uomo a colpi di pistola in un locale notturno durante una rissa, ma \u00e8 stato rapidamente graziato.\nNel 1987, il sultano Iskandar \u00e8 stato accusato di aver causato la morte di un caddie golf di Cameron Highlands, dopo che questo lo aveva deriso per aver mancato una buca. Tunku Abdul Rahman, Primo ministro della Malesia, ha sottolineato che il monarca (a quel tempo Re Supremo) non poteva essere perseguito a causa della immunit\u00e0 che \u00e8 accordata ai governanti, ma, allo stesso tempo, ha condannato le azioni del monarca. Alla fine la questione \u00e8 stata dimenticata dal pubblico. Il fratello del caddie, che ha subito lesioni nell'incidente, essendo afflitto da quello che ha visto, si \u00e8 fatto temporaneamente ricoverare in un ospedale psichiatrico.\nIncidente Gomez.\nIl fatto.\nAlla fine del 1992, due casi di aggressione separati perpetrati dal sovrano stesso cos\u00ec come dal suo figlio pi\u00f9 giovane, Abdul Majid Idris, verso gli appartenenti ad una squadra di hockey culminarono nella spoliazione dell'immunit\u00e0 dei governanti in caso di azione penale. Entrambi i casi hanno ricevuto notevoli titoli nei notiziari locali e internazionali che lo hanno definito \"L'incidente Gomez\". La serie di eventi \u00e8 cominciata il avvenuto il 10 luglio 1992, quando il secondo figlio del sultano Iskandar, il Bendahara Abdul Majid Idris, ha perso la calma durante una partita di hockey che la squadra nazionale ha perso con un punto di penalit\u00e0 contro quella del Perak. In tale occasione il principe ha aggredito il portiere del Perak, Mohamed Mohamed Jaafar Vello. Il giocatore ha sporto denuncia alla polizia il 30 luglio successivo. L'incidente ha suscitato l'attenzione del pubblico, in particolare quando la questione \u00e8 stata discussa in Parlamento. Il fatto ha provocato l'emissione nei confronti del figlio del monarca da parte della Federazione malese dell'hockey di un divieto di partecipare ai tornei di cinque anni. Majid fu in seguito condannato ad un anno di carcere per aggressione nel gennaio 1993 e ad una multa di 2000 ringgit. In seguito, \u00e8 stato rilasciato su cauzione e queste accuse sono state successivamente abbandonate per motivi di immunit\u00e0, che era in vigore nel momento in cui l'atto \u00e8 stato commesso.\nIl sultano ha risposto al divieto mettendo sotto pressione le autorit\u00e0 statali minacciando di far ritirare le squadre di Johor da tutti i tornei nazionali. Nel novembre 1992, Douglas Gomez, allenatore della squadra di hockey su prato Maktab Sultan Abu Bakar, ha espresso il suo dispiacere per l'essere stato costretto a ritirarsi da una semifinale dal direttore del Dipartimento dell'educazione di Johor. Il fatto ha attirato l'attenzione del monarca, che ha personalmente convocato Gomez nel suo palazzo, l'Istana Bukit Serene, dove \u00e8 stato prontamente rimproverato e aggredito dal sultano. A seguito del pestaggio subito, Gomez ha subito un trattamento al viso e allo stomaco. Successivamente, ha presentato una denuncia alla polizia contro il sultano accusandolo di aggressione. Gomez ha affermato che le guardie del corpo del monarca e i membri del personale militare presenti, sono stati meri spettatori, e che il sovrano era l'unico responsabile delle lesioni subite.\nLe risposte del pubblico.\nL'assalto ha provocato una protesta pubblica per l'evento, che ha messo sotto pressione tutti i livelli di governo, fino ai vertici dell'esecutivo federale per indagare sulla questione. Alla fine del 1992 e all'inizio del 1993, sono stati pubblicati decine di articoli che citavano i misfatti delle famiglie reali dei diversi stati, ma in particolare del sultano Iskandar stesso. Il monarca, tuttavia ha sostenuto il maggior peso della reazione popolare anche se molti fatti non lo avevano visto come protagonista diretto.\nL'ondata di critiche della stampa e del pubblico ha indotto i membri del Parlamento della Camera dei Rappresentanti a convocare una sessione speciale, il 10 dicembre 1992. Tutti i 96 parlamentari presenti quel giorno hanno deliberato all'unanimit\u00e0 la necessit\u00e0 di un contenimento delle azioni criminali di alcuni regnanti. Nel corso della riunione straordinaria, i parlamentari hanno comunicato che sul monarca e su due suoi figli pendevano 23 casi di aggressione e omicidio colposo, cinque dei quali sono stati casi commessi dal sultano dopo il 1981, due casi da parte del Mahkota e tre dal Bendahara.\nUn disegno di legge \u00e8 stata approvata sia dalla Camera che dal Senato, il 19 e il 20 gennaio 1993. Nell'atto, si proponeva di togliere l'immunit\u00e0 legale. Dei nove monarchi, sei erano favorevoli, ma tre, ovvero Iskandar, il sultano Ismail Petra di Kelantan si sono opposti duramente. Il disegno di legge, proponeva di togliere ai governanti e ai membri delle famiglie reali l'immunit\u00e0 legale, rendendoli perseguibili dalla legge in ogni caso di malefatte penali provate.\nIskandar ha organizzato una manifestazione che si sarebbe dovuta tenere fuori dal palazzo, con l'obiettivo di raccogliere il sostegno del pubblico contrario all'approvazione della legge. Tuttavia, questa \u00e8 stata annullata dopo forti pressioni da parte del governo. Il monarca ha quindi invitato tutti i dipendenti pubblici locali a boicottare le funzioni statali e federali in dimostrazione del sostegno alla sua posizione. Nel frattempo, l'esecutivo federale ha continuato a fare pressione sui governanti per ottener l'assenso al disegno di legge, dopo che questo \u00e8 stato revisionato dal governo. Dopo la sua approvazione, la proposta di legge \u00e8 stata sancita nella Costituzione federale nel marzo 1993.\nLa Costituzione permetteva il perseguimento dei regnanti resesi colpevoli di illeciti penali. \u00c8 stata inoltre modificata la legge sulla sedizione del 1948 per consentire la critica pubblica dei governanti e creato un tribunale speciale, presieduto dal Lord Presidente del Tribunale federale, per poter perseguire i regnanti e i membri delle famiglie reali.\nConseguenze.\nIl sultano Iskandar e i suoi familiari non sono stati perseguiti per le loro passate violazioni della legge sulla base del fatto che l'immunit\u00e0 reale era ancora applicabile quando si \u00e8 verificato l'incidente. Tuttavia, poco dopo i fatti, al monarca \u00e8 stato chiesto di prendere misure per riabilitare la sua immagine pubblica, che \u00e8 stata pi\u00f9 o meno offuscata dall'incidente. In un discorso fatto poco dopo l'episodio, il sovrano \u00e8 stato notato per aver attenuato un po' la sua immagine di duro mostrandosi pi\u00f9 umile e facendo appello ai cittadini di Johor di continuare a essergli fedele.\nL'incidente Gomez ha anche portato il governo federale nell'agosto 1993 a chiedere lo scioglimento della forza militare di Johor. Tuttavia, il disegno di legge \u00e8 stato successivamente abrogato dal Parlamento.\nPolitica.\nGiorni come Yang di-Pertuan Agong della Malesia.\nPoco prima della sua elezione a Yang di-Pertuan Agong nel 1983, un'ondata di rapporti fondati sulla volont\u00e0 del sultano Iskandar di voler rovesciare il governo con l'adozione dello stato di emergenza ha raggiunto il capo dell'esecutivo Mahathir Mohamad. Il sovrano \u00e8 stato accusato di avere strette relazioni con diversi militari chiave, tra cui il capo dell'esercito stesso. Il governo ha preso in seguito provvedimenti volti a contenere le scappatoie legali nell'ambito della Costituzione che hanno portato alla riduzione del potere di veto reale nell'approvazione delle leggi e che sono culminati in una crisi costituzionale alla fine del 1983. Tuttavia, durante il suo discorso inaugurale come Agong nel 1984, circa un mese dopo che gli emendamenti costituzionali sono stati approvate in parlamento, Iskandar ha espresso il sostegno pubblico per la costituzione riveduta e ha promesso di agire in conformit\u00e0 ai suggerimenti del Primo ministro.\nNel 1984 scoppi\u00f2 uno scandalo diplomatico tra il Regno Unito e la Malesia, quando alcuni giornali britannici hanno pubblicato dei pezzi sull'investitura del sultano Iskandar con titoli come \"Il killer diventa re\" e \"Un re killer\". Ci\u00f2 fece arrabbiare il governo malese, che chiesero scuse da parte del governo britannico. Quest'ultimo ha rifiutato di scusarsi a nome dei giornali, innescando tensioni tra i due paesi.\nDue mesi pi\u00f9 tardi, nel giugno del 1984, Iskandar nella sua qualit\u00e0 di Agong, ha sorpreso il pubblico malese, quando ha chiamato pubblicamente il Vice Primo ministro, Musa Hitam, chiedendogli di porgere scuse pubbliche davanti a tutta la Congregazione presente alla Moschea nazionale. Iskandar, da parte sua, era arrabbiato per le osservazioni che il politico aveva fatto nel corso della crisi costituzionale del 1983 che riteneva irrispettose. Musa ha esaudito la richiesta del monarca e coraggiosamente si fece avanti per porgere le scuse, salutato da un applauso scrosciante di tutta la Congregazione. L'evento, che \u00e8 stato trasmesso in diretta in tutta la nazione dalla radio (ma non dalle emittenti televisive che hanno bruscamente terminato la trasmissione a met\u00e0), \u00e8 stato visto da molti osservatori come un atto provocatorio da parte dell'Agong per favorire la sostituzione di Hitam.\nNel 1988, in qualit\u00e0 di Yang-Di Pertuan Agong, il monarca licenzi\u00f2 il Lord Presidente del Tribunale federale Tun Salleh Abas portando ad una crisi costituzionale. Tuttavia, gli osservatori hanno suggerito che sia l'allora Primo ministro Mahathir Mohamad che il monarca nutrivano del risentimento verso Salleh Abas. Nel 1973, Iskandar \u00e8 stato ritenuto colpevole di aggressione e condannato a sei mesi di reclusione. In questo processo Salleh Abas era pubblico ministero aggiunto. Come rappresentante dell'accusa, Salleh aveva presentato ricorso alla Corte Suprema guidata da Raja Azlan Shah (in seguito sultano di Perak), chiedendo una pena pi\u00f9 pesante per Iskandar, scatenando naturalmente la sua ira. Il licenziamento del Lord Presidente, ha tuttavia scatenato diverse polemiche, visto il modo in cui il monarca e il Primo ministro avevano gestito la questione. Il sovrano inoltre aveva rifiutato di perdonare il Lord Presidente, nonostante la volont\u00e0 di Salleh di offrirgli le sue scuse.\nUltimi anni.\nL'invito pubblico di Iskandar di sostenere l'amministrazione di Abdullah Ahmad Badawi rivolto nell'ottobre del 2006 ha creato scalpore tra i sostenitori di Mahathir, quando ha osservato che \"Mahathir dovrebbe agire come un pensionato\". L'appello \u00e8 stato lanciato in un momento in cui un'ondata di critiche ha colpito i due politici. Il sultano fu il primo sovrano dello Stato a difendere pubblicamente la politica del governo durante il periodo delle critiche di Mahathir contro l'amministrazione del rivale. Fonti precedenti tuttavia, hanno osservato la preoccupazioni del monarca per la spaccatura profonda tra i due. Il sovrano era giunto a chiedere loro di farsi fotografare insieme durante le celebrazioni del 60\u00b0 del anniversario del partito dell'Organizzazione nazionale degli Stati malesi tenutesi a Johor Bahru.\nUn mese dopo, nel novembre 2006, un altro piccolo scalpore \u00e8 scoppiato durante la cerimonia di lancio della Regione per lo sviluppo Iskandar, quando il monarca ha affermato che il Causeway, la strada che collega Johor e Singapore, dovrebbe essere rimossa per consentire il passaggio delle navi e per promuovere lo sviluppo dello Stato. Egli ha anche osservato che le persone dovrebbero stare attente a tutti gli stranieri che ha definito \"avvoltoi\" e ha anche esortato le persone a non tenerli in grande considerazione, mostrando il suo dispiacere delle presunte tattiche sporche e degli inganni subiti dai suoi predecessori da parte dei colonialisti per favorire la costruzione della strada.\nAll'inaugurazione della 12\u00aa Assemblea Statale di Johor avvenuta nell'aprile 2008, \u00e8 scoppiata una polemica minore quando un membro dell'opposizione del parlamento, Gwee Tong Hiang, ha disatteso ai regolamenti sull'abbigliamento comparendo in abito e cravatta al posto del solito abbigliamento ufficiale e del songkok. Ci\u00f2 ha determinato il suo allontanamento dall'assemblea poco prima dell'arrivo del sultano. Gwee, del Partito di Azione Democratica (DAP), ha sostenuto che non vi era alcun ordine dichiarato di indossare l'abbigliamento ufficiale e il songkok e ha espresso il suo desiderio di indossare un abito occidentale, suscitando critiche da parte di altri parlamentari e dal Menteri Besar, Abdul Ghani Othman, che lo aveva in precedentemente convinto ad indossare in abiti ufficiali. Il sultano, a quanto pare, si \u00e8 fortemente arrabbiato con Gwee e lo ha criticato due giorni pi\u00f9 tardi chiedendogli pubblicamente di incontrarlo.\nStile di vita.\nDurante i suoi giorni come Re Supremo, Iskandar \u00e8 stato spesso visto in pubblico mentre portava una pistola nella cintura, suscitando notevole preoccupazione e disagio da parte del pubblico della Malesia a causa del suo passato criminale. Fu anche noto per aver introdotto uno stile di vita stravagante. Era noto anche per essere un appassionato di moto. Documentari sul patriottismo nazionale mostravano il monarca cavalcare una moto della polizia in cerimonie pubbliche. Questi filmati hanno attirato critiche da parte del pubblico malese, che hanno ritenuto che le clip televisive del monarca erano inadeguate per il suo ruolo.\nInteressi.\nDa giovane il futuro monarca, ha ottenuto un brevetto di pilota dopo essersi addestrato nella gestione di aerei leggeri e medi ed elicotteri. Era anche appassionato di motociclette, ed \u00e8 stato riferito che fosse in possesso delle competenze necessarie per smontare e rimontare una moto.\nIl sultano era anche noto per la sua passione per molti tipi di sport all'aria aperta, in particolare il golf. Nei suoi ultimi anni, ha trascorso gran parte del suo tempo libero al Royal Johor Country Club. Inoltre, praticava il tennis e lo squash. Nei circoli privati, Iskandar era affettuosamente conosciuto come \"Moody\", diminutivo del nome Mahmud. Suo figlio, Abdul Majid, ha ereditato il suo interesse per il golf amatoriale e ha servito per un mandato come presidente dell'Associazione malese del golf.\nIl monarca possedeva una grande collezione di animali domestici, in particolare pavoni, nel complesso dell'Istana Bukit, dove viveva con la consorte. In giovent\u00f9, Iskandar risiedeva all'Istana Bukit Coombe, che si trova nella parte superiore delle Coombe Hill. La residenza \u00e8 stata costruita e progettata da imprese olandesi e in seguito ribattezzato Istana Bukit Iskandar. Il palazzo fu poi demolito nel 1987, sei anni dopo che Iskandar succedette al padre.\nSalute.\nDopo aver subito un intervento di bypass aorto-coronarico negli Stati Uniti nel 2000, i suoi collaboratori hanno riferito che Iskandar aveva rallentato il suo ritmo di vita e che giocava a golf solo su base occasionale. Nel gennaio 2008 il monarca \u00e8 stato ricoverato in un ospedale locale per una bronchite.\nMorte.\nIskandar \u00e8 morto a 77 anni il 22 gennaio 2010 alle 19:15 presso il Puteri Specialist Hospital di Johor Bahru. Il sovrano era stato ammesso nel corso della giornata a seguito di una malattia. La sua morte \u00e8 stata annunciata ufficialmente alle 23:20 dal Menteri Besar di Johor Datuk Abdul Ghani Othman che ha annunciato che le bandiere saranno abbassate a mezz'asta a Johor dalle 6 alle 18. Il defunto \u00e8 stato esposto nell'Istana Besar di Johor Bahru ed \u00e8 stato poi sepolto nel Mausoleo Reale Mahmoodiah il giorno successivo alle 14. Al pubblico \u00e8 stato permesso di rendere l'ultimo omaggio al monarca dalla mattina presto.\nErano presenti alle esequie lo Yang di-Pertuan Agong Tuanku Mizan Zainal Abidin e la Raja Permaisuri Agong Tuanku Nur Zahirah, il sultano del Brunei Hassanal Bolkiah, il Raja di Perlis Tuanku Syed Sirajuddin, il Raja Muda di Perlis Tuanku Syed Faizuddin Putra Jamalullail, il sultano di Pahang Ahmad Shah, il Tengku Mahkota di Pahang Tengku Abdullah, il sultano di Kedah Abdul Halim Mu'adzam Shah, il sultano di Perak Azlan Shah, il sultano di Selangor Idris Sharafuddin Shah, lo Yang Di-Pertuan Besar di Negeri Sembilan Tuanku Muhriz e il Tengku Mahkota di Kelantan Tengku Muhammad Faris Petra. Il primo ministro Dato' Seri Najib Tun Razak, ha annullato una breve visita in India per partecipare alle sue esequie. Erano presenti anche il Primo ministro di Singapore Lee Hsien Loong e il Ministro anziano Goh Chok Tong.\nSuo figlio Tunku Ibrahim Ismail \u00e8 stato proclamato sultano di Johor lo stesso 23 gennaio.\nOnorificenze.\nOnorificenze malesi.\nPersonalmente \u00e8 stato insignito dei titoli di:\nOnorificenze di Johor.\nPersonalmente \u00e8 stato insignito dei titoli di:"}
{"id": "2774369", "revid": "1543377", "url": "https://it.wikipedia.org/wiki?curid=2774369", "title": "Campionati del mondo di ciclismo su strada 1986", "text": "I Campionati del mondo di ciclismo su strada 1986 si disputarono a Colorado Springs negli Stati Uniti.\nFurono assegnati quattro titoli:"}
{"id": "2774371", "revid": "1318658", "url": "https://it.wikipedia.org/wiki?curid=2774371", "title": "Elezioni europee del 1989 in Portogallo", "text": "Le elezioni europee del 1989 in Portogallo si sono tenute il 18 giugno."}
{"id": "2774373", "revid": "1005847", "url": "https://it.wikipedia.org/wiki?curid=2774373", "title": "Elezioni europee del 1987 in Portogallo", "text": "Le elezioni europee del 1987 in Portogallo si sono tenute il 19 luglio. Fu una tornata elettorale straordinaria per l'elezione dei rappresentanti del Portogallo, entrato nella Comunit\u00e0 Economica Europea il 1\u00ba gennaio 1986 assieme alla Spagna."}
{"id": "2774376", "revid": "62004", "url": "https://it.wikipedia.org/wiki?curid=2774376", "title": "Campionati del mondo di ciclismo su strada 1985", "text": "I Campionati del mondo di ciclismo su strada 1985 si disputarono a Giavera del Montello in Italia.\nFurono assegnati quattro titoli:\nStoria.\nIl circuito veneto del Montello vide la vittoria del trentanovenne olandese Joop Zoetemelk, che riusc\u00ec a scattare dal gruppo dei migliori a due chilometri, arrivando solo al traguardo."}
{"id": "2774377", "revid": "149727", "url": "https://it.wikipedia.org/wiki?curid=2774377", "title": "Carasca", "text": ""}
{"id": "2774378", "revid": "149727", "url": "https://it.wikipedia.org/wiki?curid=2774378", "title": "Casarza", "text": ""}
{"id": "2774381", "revid": "149727", "url": "https://it.wikipedia.org/wiki?curid=2774381", "title": "Zoaglio", "text": ""}
{"id": "2774382", "revid": "1543377", "url": "https://it.wikipedia.org/wiki?curid=2774382", "title": "Campionati del mondo di ciclismo su strada 1984", "text": "I Campionati del mondo di ciclismo su strada 1984 si disputarono a Barcellona in Spagna. Fu corsa solo la gara riservata ai professionisti, mentre Uomini Dilettanti e Donne furono assegnati ai Giochi della XXIII Olimpiade di Los Angeles.\nFu dunque assegnato solo un titolo:\nStoria.\nL'edizione del 1984 fu corsa sull'impegnativo circuito del Montju\u00efc, che vide nel 1973 il successo dell'italiano Felice Gimondi. Il caldo mise fuori gioco molti dei favoriti e, tra quelli rimasti, fu il belga Claude Criquielion a lanciare l'attacco che si rivel\u00f2 vincente. L'italiano Claudio Corti prov\u00f2 un tentativo di inseguimento che tuttavia gli valse solo il secondo posto. Il canadese Steve Bauer si aggiudic\u00f2 la volata nel gruppo."}
{"id": "2774387", "revid": "149727", "url": "https://it.wikipedia.org/wiki?curid=2774387", "title": "Mocconesi", "text": ""}
{"id": "2774388", "revid": "61051", "url": "https://it.wikipedia.org/wiki?curid=2774388", "title": "Thomas-Morse Aircraft Corporation", "text": ""}
{"id": "2774389", "revid": "110157", "url": "https://it.wikipedia.org/wiki?curid=2774389", "title": "Doln\u00ed \u017dandov", "text": "Doln\u00ed \u017dandov (in tedesco \"Untersandau\") \u00e8 un comune della Repubblica Ceca facente parte del distretto di Cheb, nella regione di Karlovy Vary.\nGeografia fisica.\nI comuni limitrofi sono Brtna, Palic, Horni Lazany ad ovest, Milikov, Velka Sitbor, Mala Sitbor, Tesov, Uval, Smrkovec e Mokrina a nord, Mesto Kynzvart e Stara Voda ad est e Vysoka, Haj e Jedlova a sud.\nStoria.\nIl primo insediamento sul posto fu ad opera dei Celti. Il comune di Doln\u00ed \u017dandov fu fondato nel XII secolo, nato dalle precedenti colonie tedesche.\nEconomia.\nGli abitanti di Doln\u00ed \u017dandov si mantengono soprattutto grazie all'allevamento di cavalli, l'agricoltura e la selvicoltura."}
{"id": "2774393", "revid": "281779", "url": "https://it.wikipedia.org/wiki?curid=2774393", "title": "Peptidasi del segnale", "text": "La peptidasi del segnale \u00e8 un enzima presente nelle membrane delle cellule eucariotiche, in particolare in quelle del reticolo endoplasmatico rugoso (RER).\nLa funzione di tale enzima \u00e8 quella di tagliare le sequenze segnale dei polipeptidi che sono indirizzati al RER e ne attraversano la membrana per poi riversarsi nel suo lume: nel momento in cui un ribosoma \u00e8 in procinto di sviluppare un polipeptide, questi non viene completato, ma, proprio perch\u00e9 vi \u00e8 una sequenza segnale, il ribosoma va a collocarsi sulla superficie del RER e, mediante un recettore della sequenza segnale (SRP) viene riconosciuto il polipeptide e viene completata la sua produzione, riversandolo tramite appositi canali di localizzazione nel lume dell'organulo.\nLa peptidasi del segnale entra in azione poich\u00e9 la sequenza segnale non \u00e8 necessaria per il funzionamento della proteina neo-fabbricata: tramite la sua speciale conformazione taglia in corrispondenza di uno specifico amminoacido la catena, e cos\u00ec facendo il polipeptide entra completamente nel lume del RER, ove avverr\u00e0 la sua modifica."}
{"id": "2774395", "revid": "1305772", "url": "https://it.wikipedia.org/wiki?curid=2774395", "title": "San Ruffino", "text": ""}
{"id": "2774399", "revid": "19330", "url": "https://it.wikipedia.org/wiki?curid=2774399", "title": "Zhan Videnov", "text": ""}
{"id": "2774403", "revid": "1154737", "url": "https://it.wikipedia.org/wiki?curid=2774403", "title": "Circondario di Chiavari", "text": "Il circondario di Chiavari era uno dei circondari in cui era suddivisa la provincia di Genova nel Regno d'Italia.\nStoria.\nIn seguito all'annessione della Lombardia dal Regno Lombardo-Veneto al Regno di Sardegna (1859), fu emanato il decreto Rattazzi, che riorganizzava la struttura amministrativa del Regno, suddiviso in province, a loro volta suddivise in circondari. Il circondario di Chiavari fu creato come suddivisione della provincia di Genova; il territorio corrispondeva a quello della vecchia provincia di Chiavari del Regno di Sardegna.\nCon l'Unit\u00e0 d'Italia nel 1861 la suddivisione in province e circondari fu estesa all'intera Penisola, lasciando invariate le suddivisioni stabilite dal decreto Rattazzi.\nNel 1923 i comuni di Maissana e Varese Ligure furono staccati dal circondario di Chiavari ed assegnati al circondario di Levante, contemporaneamente innalzato nella nuova provincia della Spezia.\nIl circondario di Chiavari venne soppresso nel 1926 e il territorio assegnato al circondario di Genova."}
{"id": "2774407", "revid": "1543377", "url": "https://it.wikipedia.org/wiki?curid=2774407", "title": "Campionati del mondo di ciclismo su strada 1983", "text": "I Campionati del mondo di ciclismo su strada 1983 si disputarono ad Altenrhein, in Svizzera, tra il 3 e il 4 settembre 1983.\nFurono assegnati quattro titoli:\nStoria.\nLa corsa dei professionisti si decise solo all'ultimo giro: il primo attacco concreto arriv\u00f2 dallo scalatore spagnolo Faustino Rup\u00e9rez, presto raggiunto da due giovani, l'italiano Moreno Argentin, al terzo anno tra i \"pro\", e lo statunitense Greg LeMond, gi\u00e0 medaglia d'argento l'anno prima, nel 1982 a Goodwood. Lo spagnolo ci riprov\u00f2 con un nuovo allungo, Argentin tent\u00f2 di resistere ma and\u00f2 in crisi e dovette cedere \u2013 chiudera 42\u00ba; LeMond riusc\u00ec invece a tenere la ruota, riattacc\u00f2 e stacc\u00f2 in maniera decisiva Rup\u00e9rez. Lo statunitense arriv\u00f2 cos\u00ec al traguardo in solitaria aggiudicandosi la corsa iridata, primo non europeo a riuscirvi. Il gruppetto dei primi inseguitori, giunto a 1'11', venne regolato da un altro giovane emergente, l'olandese Adrie van der Poel; medaglia di bronzo fu Stephen Roche, a seguire Rup\u00e9rez, quarto, e Claude Criquielion, quinto.\nLa gara in linea dei dilettanti, tenutasi il giorno 3 settembre, vide la vittoria del tedesco orientale Uwe Raab davanti allo svizzero Niki R\u00fcttimann. Nella cronosquadre di 100 chilometri si impose il quartetto sovietico composto da Jurij Ka\u0161irin, Sergej Novolokin, Oleh \u010cu\u017eda e Oleksandr Zinov'jev: per Ka\u0161irin si tratt\u00f2 della quarta medaglia iridata nella cronometro, dopo l'oro olimpico del 1980 a Mosca, l'argento del 1981 e il bronzo del 1982. Tra le donne infine la vincitrice fu la svedese Marianne Berglund."}
{"id": "2774412", "revid": "767487", "url": "https://it.wikipedia.org/wiki?curid=2774412", "title": "Velk\u00fd Luh", "text": "Velk\u00fd Luh (in tedesco \"Gro\u00dfloh\") \u00e8 un comune della Repubblica Ceca facente parte del distretto di Cheb, nella regione di Karlovy Vary.\nGeografia fisica.\nI comuni limitrofi sono Sch\u00f6nberg, Grossenteich e Bad Brambach ad ovest, Steingrub, \u0160neky, Plesn\u00e1, Smr\u010dina, Vackov, Luby e Doln\u00ed Luby a nord, K\u0159i\u017eovatka e Nov\u00e1 Ves ad est e Star\u00fd Rybn\u00edk, Skaln\u00e1, Zelen\u00e1, Such\u00e1, Von\u0161ov, Vojtanov e Kate\u0159ina a sud.\nStoria.\nLa prima menzione scritta del paese risale al 1726. La scuola si trovava a K\u0159i\u017eovatka. Nel 1900 \u00e8 stata costruita la stazione ferroviaria della linea Tirschnitz\u2013Wildstein\u2013Sch\u00f6nbach. Il comune \u00e8 appartenuto all'Impero tedesco dal 1938 al 1945. Dal 1961, il paese di Velk\u00fd Luh rientra nella diocesi di K\u0159i\u017eovatka. "}
{"id": "2774413", "revid": "1573940", "url": "https://it.wikipedia.org/wiki?curid=2774413", "title": "Crabronidae", "text": "Crabronidae \u00e8 una famiglia di insetti imenotteri apoidei.\nTassonomia.\nComprende le seguenti sottofamiglie:"}
{"id": "2774415", "revid": "76963", "url": "https://it.wikipedia.org/wiki?curid=2774415", "title": "Ian MacNaughton", "text": "Noto per essere stato il direttore e produttore del \"Monty Python's Flying Circus\", MacNaughton diresse anche il film \"E ora qualcosa di completamente diverso\" e lo special tedesco \"Monty Python's Fliegender Zirkus\".\nBiografia.\nNel 1979 fece un cortometraggio su Joseph Pujol intitolato \"Le P\u00e9tomane\".\nFu anche il produttore di \"Q\", di Spike Milligan.\n\u00c8 nato a Glasgow, Scozia ed \u00e8 morto a Monaco di Baviera, Germania."}
{"id": "2774417", "revid": "125944233", "url": "https://it.wikipedia.org/wiki?curid=2774417", "title": "Nuova Zelanda ai Giochi olimpici", "text": "La Nuova Zelanda ha partecipato per la prima volta ai Giochi olimpici nel 1908 come parte dell'Australasia, ed in maniera indipendente a partire dal 1920.\nGli atleti hanno vinto 117 medaglie ai Giochi olimpici estivi e 6 ai Giochi olimpici invernali.\nIl Comitato Olimpico Neozelandese venne creato nel 1911 e riconosciuto dal CIO nel 1919.\nMedaglieri.\nMedaglie alle Olimpiadi estive.\nIl totale non include le medaglie vinte da atleti neozelandesi come parte della squadra dell'Australasia.\nMedaglie per disciplina.\nOlimpiadi estive.\nMedagliere aggiornato ai giochi olimpici di Rio de Janeiro 2016."}
{"id": "2774419", "revid": "62004", "url": "https://it.wikipedia.org/wiki?curid=2774419", "title": "Campionati del mondo di ciclismo su strada 1982", "text": "I Campionati del mondo di ciclismo su strada 1982 si disputarono a Goodwood in Gran Bretagna il 4-5 settembre 1982.\nFurono assegnati quattro titoli:\nStoria.\nRitornati in Gran Bretagna dopo l'edizione del 1970, i mondiali si corsero su un circuito caratterizzato da un'ascesa poco prima del traguardo, trampolino di lancio verso la vittoria finale. In testa lo statunitense Jonathan Boyer, seguito dal gruppo tirato dall'altro statunitense Greg LeMond, l'irlandese Sean Kelly, l'olandese Joop Zoetemelk e l'italiano Giuseppe Saronni. A 200 metri dal traguardo, un impressionante scatto di Saronni (rimasto noto col nome di \"Fucilata di Goodwood\") annichil\u00ec gli avversari e l'italiano vinse per distacco il titolo mondiale dopo la beffa dell'anno precedente. Su centotrentasei partenti, cinquantacinque conclusero la prova.\nLa Germania Est vinse il titolo in linea dilettanti con Bernd Drogan, mentre la cronosquadre and\u00f2 ai Paesi Bassi. La britannica Mandy Jones vinse la prova femminile."}
{"id": "2774420", "revid": "1917069", "url": "https://it.wikipedia.org/wiki?curid=2774420", "title": "Cilavegna", "text": "Cilavegna (: ; \"Silav\u00e9gna\" in dialetto vigevanasco, anticamente \"Siravegna\") \u00e8 un comune italiano di abitanti della provincia di Pavia in Lombardia, a da Milano. Si trova in Pianura Padana e precisamente nella regione della Lomellina.\nLa cittadina \u00e8 legata a un'antica tradizione agricola, in epoca romana con la produzione di vino e ora quella di asparagi rosa, mentre a partire dal XX secolo ha visto la nascita di un polo industriale poco fuori dal centro abitato. La prima pagina di storia dettagliata e precisa intorno al paese \u00e8 costituita dalla concessione di Re Berengario I, un documento che non porta data, ma sicuramente anteriore al 25 dicembre 915, anno della sua incoronazione a Roma.\nAll'interno del romanzo psicologico \"Ipotesi di cacciatore\" di Gregorio Ponci, nel quale la famiglia del personaggio principale, Viscardo, affonda le sue origini dal XVIII secolo in Cilavegna, sono citate anche le pi\u00f9 antiche denominazioni di \"Cilavinnis\", \"Cellavegna\", \"Celavegno\".\nGeografia fisica.\nTerritorio.\nIl territorio di Cilavegna \u00e8 compreso nella pianura Padana. Il comune \u00e8 situato accanto al confine con il Piemonte (provincia di Novara) ed \u00e8 inserito nell'area dell'Alta Lomellina, ovvero un territorio nella zona sud-occidentale della Lombardia tra il Sesia (a ovest), il Po (sud-ovest), il Ticino (a est) e il Basso Novarese (a nord).\nLa zona del cilavegnese si presenta prevalentemente pianeggiante (a ) con alcune zone sabbiose in rilievo ed \u00e8 contraddistinta da un'unica grande area boschiva (il \"Bosco Oliva\") che oggi \u00e8 tutelato dall'amministrazione comunale: questi ne conserva la propriet\u00e0, ma ha lasciato il libero accesso a un'associazione di appassionati locali affinch\u00e9 si possa avviare la ricostruzione del bosco con sole specie autoctone.\nL'economia, prevalentemente agricola, ha modificato l'ambiente locale perch\u00e9 diventasse propedeutico a vari tipi di colture; in particolare, il paesaggio \u00e8 caratterizzato da una fitta rete di canali e fossi, mentre la vegetazione si arricchisce di campi di granoturco, risaie, pioppeti e castagneti. La mappatura idrografica evidenza alcuni fontanili, utili ad alimentare i corsi d'acqua: il fontanile dei Serami, altri due col nome di fosso Pavese, lungo i confini con Gravellona e Cassolnovo, la fontana Amalia, verso Albonese, e i fontanili Boniforti e Cariariolo, nella regione Calderlina.\nUn documento che chiarisce meglio il perch\u00e9 della conformazione dei canali a Cilavegna \u00e8 il \"\"Super aquis derivandis et conducendis\",\" una legge emanata da Gian Galeazzo Maria Sforza il 14 giugno 1483: con essa venne sancito che le acque dei canali (come ad esempio la Biraghetta) dovevano derivare necessariamente dal fiume Sesia e non dal pi\u00f9 vicino fiume Agogna, poich\u00e9 le acque di quest'ultimo erano riservate al comune di Mortara, che, nei pressi di Nicorvo, derivava una sua roggia comunale.\nPer quanto riguarda il rischio sismico, Cilavegna \u00e8 classificata a bassissimo rischio (Zona 4).\nClima.\nIl clima \u00e8 tipico dei comuni dell'alta Lomellina, ma, data la vicinanza con il Piemonte (in particolare Novara), i dati climatici sono paragonabili con quelli registrati dalla stazione meteorologica di Cameri (NO): nel corso degli anni gli inverni sono diventati sempre meno rigidi, ma le temperature rimangono comunque intorno allo ; i mesi pi\u00f9 caldi, invece, si caratterizzano di temperature sempre maggiori. A causa del riscaldamento globale, inoltre, le nevicate invernali risultano rare e spesso limitate ai mesi pi\u00f9 freddi, mentre in estate \u00e8 comune il fenomeno dell'afa.\nOrigine del nome.\nUn'ipotesi vede Cilavegna come nome composto: la prima parte \u00e8 la parola \u201ccella\u201d, la quale richiama al significato di \"deposito dell'annona militare\", ovvero un tipico insediamento romano lungo le vie dell'Impero; il secondo termine, \u201cvegna\u201d, indica l\u2019antica coltivazione prevalente in questo luogo: le vigne.\nTale ipotesi pu\u00f2 essere confermata grazie a una concessione fatta da re Berengario I, datata presumibilmente tra gli anni 911 e 915, che riporta il nome \u201c\"Cilavinnis\"\u201d, molto vicino al latino \u201c\"vinea\"\" o \u201c\"vinum\"\u201d.\nIl processo che nei secoli ha portato al toponimo \"Cilavegna\" consiste nella comparsa, dovuta soprattutto ai dialetti locali, della \u201cg\u201d nell\u2019ultima sillaba e nella \"variatio\" tra il maschile e il femminile: \u201c\"Celavegna\"\u201d nel 1164, \u201c\"Cellavegna\"\u201d nel 1181, nel 1220, nel 1250, \u201c\"Cillavegna\"\u201d nel 1181, \u201c\"Celavegno\"\u201d nel XII secolo, \u201c\"Cellavigna\"\u201d nel 1219.\nAnalizzando l'evoluzione del nome si comprende come il toponimo si sia avvicinato progressivamente ai termini \u201c\"cella\"\u201d e \u201c\"vinea\"\u201d, a confermare l'origine romana del nome, che vede in \u201cdeposito presso le vigne\u201d la sua accezione pi\u00f9 verosimile.\nStoria.\nLa zona in cui sorge l'odierno comune di Cilavegna cominci\u00f2 a essere abitata fin dal Mesolitico, ma i ritrovamenti pi\u00f9 antichi, corrispondenti ad alcune tombe dell'et\u00e0 del Bronzo, risalgono al 1300 a.C., periodo che apr\u00ec a una serie di dominazioni su quelle terre da parte di Levi, Galli e Romani. Questi controllarono la cosiddetta Gallia Cisalpina a partire dal I secolo a.C. e trasformarono la viabilit\u00e0 edificando una rete di strade utile a semplificare i lunghi spostamenti degli eserciti verso l'Europa centrale; in particolare, sorsero in questo periodo diversi accampamenti con il semplice scopo di rifornire di viveri i soldati in sosta: uno di questi \"\"castrum\" era quello di \"cella ad vineas\"\", odierna Cilavegna, che si trovava nella posizione strategica tra la via Galliana e quella per \"Vercellae\" (Vercelli).\nDurante l'epoca medioevale Cilavegna divenne la sede di un giudice (gastaldo, preposto alla supervisione delle opere del duca, mentre, a partire dalla conquista di Carlo Magno, il borgo venne posto alle dipendenze dei conti di Lomello; fu questo ultimo periodo a vedere la nascita del castello, poich\u00e9 nel X secolo d.C., su concessione di re Berengario I, venne realizzata una prima linea di difesa contro l'invasione degli Ungari. Gli eventi che seguirono riguardano diverse famiglie, che nel tempo acquistarono il feudo; in particolare si ricordano i Beccaria, i Castelbarco e i Maletta. Quest'ultimi, infine, cedettero il possedimento a Vercellino Visconti, il quale, per\u00f2, con l'annessione al Ducato di Milano, venne sostituito dalla signoria degli Atellani.\nA questa segu\u00ec la signoria Taverna (1636 - 1798), la quale rimase al potere fino al crollo del feudalesimo, quando la Lombardia divenne parte prima della Repubblica Cisalpina e poi del Regno Lombardo-Veneto. Durante l'epoca contemporanea Cilavegna divenne un comune, che nel 1818 entr\u00f2 a far parte del Vigevanasco e successivamente del Regno d'Italia, avviando in parallelo una politica di industrializzazione che vide il periodo pi\u00f9 florido tra la fine del 1800 e la prima met\u00e0 del 1900.\nDiverse furono le aziende nate in questi anni, ma a rimanere alla storia fu la Ca.Gi., testimone del manifesto antifascismo tipico dei cilavegnesi, poich\u00e9 nel 1944 i dipendenti scioperarono in appoggio al Comitato di Liberazione dell'Alta Italia. Altre furono le esperienze partigiane della cittadina, la quale commemor\u00f2 le vittime del ventennio fascista con alcuni monumenti.\nDurante il secondo dopoguerra, Cilavegna vide diversi progetti per la una riconversione urbanistica e in particolare fu testimone della realizzazione (1967) di \"Casa Serena\", collegata al centro da una nuova strada: questi progetti furono voluti dal cav. Mario Pavesi, concittadino che desiderava un luogo in cui accogliere gli ex dipendenti in pensione. Dal 1964, inoltre, venne inaugurata annualmente la festa dell'asparago.\nSimboli.\nAlcuni documenti lasciano pensare che il vero stemma di Cilavegna fosse quello del 1458, \"due chiavi in croce traversa col manico trifogliato\", presumibilmente in riferimento all'emblema di S. Pietro, patrono del paese. Ci\u00f2 che per\u00f2 \u00e8 certo \u00e8 che nel 1954 fu necessario realizzare uno stemma araldico poich\u00e9 Cilavegna non ne ha mai avuto uno: esso avrebbe dovuto essere troncato, in modo che all'antico stemma dei Taverna, ultimi feudatari di Cilavegna, si affiancasse la figura del castello. Concesso quindi dall'ufficio araldico, il progetto venne affidato a Piero Maccaferri.\nDa allora, lo stemma fu sempre quello, ma venne spesso criticato perch\u00e9 non fedele ai fatti della storia cittadina: il campo dedicato alla signoria dei Taverna, infatti, risulterebbe estraneo al ramo di Cilavegna, poich\u00e9 il suddetto stemma si riferisce ai signori di Landriano. L'antico emblema dei Taverna prevedeva un unico campo bianco con tre volumi trasversali neri, mentre la presenza del \"cane\" era tipico dei conti di Landriano; tale figura, per\u00f2, venne introdotta anche a Cilavegna solo in occasione dell'unione del feudo a quello \"maggiore\" e fu questo, probabilmente, il motivo per cui spesso i due rami sono stati confusi tra loro.\nIn conclusione, si pu\u00f2 ritenere che lo stemma avrebbe dovuto essere troncato con due campi: il primo d'argento con tre grossi volumi neri, mentre il secondo con sfondo d'oro e ritraente la figura del castello.\nMonumenti e luoghi d'interesse.\nArchitetture religiose.\nChiesa parrocchiale dei Santi Pietro e Paolo.\nL'edificio attuale, a meno di modifiche posteriori, venne realizzato dal 1729 (anno della prima pietra del campanile) alla fine del secolo: esso si compone di una grande navata racchiusa da sei cappelle laterali e dal grande presbiterio quadrato coronato dell\u2019abside semicircolare. Le tre campate della navata poggiano su grandi archi sorretti da colonne di ordine composito, mentre le cappelle accolgono gli altari minori intitolati alla Beata Vergine, a San Francesco da Paola (successivamente affiancato da Santa Margherita, Sant'Isidoro e San Bovo), alla Madonna dei Sette Dolori (con tre statue in stucco del Crocifisso, della Beata Vergine e di San Giovanni), a San Giuseppe, al Suffragio e alle Sante Reliquie (con le statue di San Pietro, San Paolo, di San Mattia, di San Simone, di Santa Maddalena e di San Bovo). Chiude l'elenco degli altari quello Maggiore, realizzato in marmo e adornato da un tabernacolo in pietre preziose.\nSuccessivamente, nuovi lavori eseguiti nel 1814 innalzarono il campanile a 54 m, garantendo cos\u00ec la possibilit\u00e0 di aggiungere al sistema di campane anche un orologio in servizio del paese. Nello stesso periodo si dot\u00f2 la facciata di eleganti terrecotte, che formano le parti architettoniche, e di statue poste sugli acroteri. Con la met\u00e0 dell'800 quindi si pu\u00f2 parlare di una chiesa completamente convertita al barocco. \nSantuario di Sant'Anna.\nNoto anticamente come \"Gesiolo della Calderlina\", il Santuario di Sant'Anna si erge nella campagna cilavegnese. Esso nacque come cappella votiva nel XVI secolo al fine di custodire un famoso affresco ritraente Sant'Anna con Maria e San Gioacchino. Oggigiorno, il santuario, essendo dedicato a Sant'Anna, \u00e8 l'unico non mariano in tutta la Lomellina, e costituisce un importante luogo di culto per la cittadina, soprattutto perch\u00e9 legato a un'antica tradizione religiosa: da pi\u00f9 di 300 anni, infatti, si tiene il 26 luglio la festa di Sant'Anna.\nNel 1889 il santuario venne ampliato da don Giovanni Delconsole.\nChiesa della Beata Vergine del Rosario.\nNota anche col nome di Chiesa di Santa Maria, venne eretta nel XV secolo e ceduta nel 1492 ai Domenicani del Prato dell'Olmo, i quali la unirono al \u201cVicariato dei Frati dell\u2019Ordine vigevanese dei Predicatori alla cattedra di Pietro Martire\u201d; la struttura sub\u00ec un\u2019importante ricostruzione nel 1640 e divenne la sede della confraternita del \u201cSanto Rosario\u201d nel 1660.\nCaratteristica interessante \u00e8 la pianta a croce greca con tre altari, di cui uno dedicato a San Giuseppe e l'altro al beato Alberto Calvi da Cilavegna, vescovo di Savona, le cui reliquie sono conservate all'interno del tempio. L'altare maggiore, invece, si presenta in un ricco sfondo seicentesco di stucchi dorati, che incorniciano la statua della Beata Vergine con le tavolette dei Misteri del S.Rosario. Nella chiesa sono presenti diverse nicchie, che contengono alcune statue in stucco e in legno: del primo tipo spiccano quelle di S. Caterina da Siena e di S. Pio V, che fu priore in questa chiesa. Altri affreschi interni risalgono al XVII secolo e raffigurano San Vincenzo Ferreri e altri santi domenicani, mentre di particolare importanza \u00e8 una statua lignea del Cristo Morto custodita sulla mensa. L'edificio presenta inoltre un campanile.\nLa chiesa venne sconsacrata nel Settecento e utilizzata come deposito per il legname, per poi essere recuperata e restaurata in tempi successivi: ora l'edificio si pu\u00f2 considerare parte dell'oratorio \"Divina Provvidenza\", il quale gode di un passaggio per accedervi dal retro.\nChiesa della Beata Vergine del Carmine.\nRealizzata nel XVII secolo, la chiesa della Madonna del Carmine fu sede di una confraternita: prima devota alla Madonna del Carmelo e poi, con la venuta di Napoleone, con il titolo di \"Confraternita del SS. Sacramento\", alla quale furono unite quelle dei \u201cSanti Rocco e Cristoforo\u201d.\nL\u2019edificio \u00e8 contraddistinto da una pianta a un'unica navata con due altari laterali, dedicati l'uno a S. Carlo e a S. Cecilia l'altro a S. Antonio e a S. Fermo, e quello maggiore, realizzato in marmo, che custodisce la statua della B. Vergine. Di rilievo sono anche il coro in legno e l'acquasantiera del Quattrocento.\nInizialmente la chiesa presentava anche un importante campanile, elemento di spicco dell'antico rione \"Breia\", ma, nella notte tra il 5 e il 6 maggio 1961, la struttura sub\u00ec un cedimento. Questo episodio port\u00f2 la struttura a essere via via abbandonata, finch\u00e9 non venne sconsacrata. Da allora \u00e8 stata adibita a deposito o come luogo per manifestazioni.\nChiesa della nativit\u00e0 di Maria in San Martino.\nLo stato in cui si presenta attualmente \u00e8 alquanto diverso dal quello primitivo, risalente al XV secolo, di cui si notano alcuni resti nella parte esterna, verso il cimitero.\nLa facciata presenta alcuni affreschi nel portale e sopra le finestrelle, ma le tracce rimangono quasi nulle a causa dei vari interventi di tinteggiatura, che hanno coperto parte delle decorazioni. Anche all'interno sono presenti degli affreschi, risalenti al XV secolo: uno, ridotto a un frammento, rappresenta parte del viso della Madonna; un altro, datato 1523, ha per soggetto la Madonna in trono col Bambino. Quest'ultima icona, vista l'attenzione di diverse autorit\u00e0 ecclesiastiche durante il XVIII secolo, port\u00f2 all'aggiunta, al primo titolo di S. Martino, del nome di Maria: ora, infatti, la chiesetta \u00e8 dedicata alla nativit\u00e0 di Maria in San Martino.\nLa struttura interna consiste in un'unica navata con un'abside semicircolare, ma non nacque cos\u00ec poich\u00e9 quella odierna \u00e8 frutto di alcune modifiche apportate nel XVI secolo. In generale comunque la chiesa presenta una falsa fisionomia gotica, unita ad alcuni elementi dell'antica impronta romanica.\nIn origine l'edificio dava il nome alla porta nord del paese.\nOratorio \"Divina Provvidenza\".\nL'edificio \u00e8 stato realizzato in occasione della cessione di alcuni terreni, denominati \"prato dell'Olmo\" a un gruppo di Domenicani: tale atto avvenne nel 1492 e il progetto ebbe subito lo scopo di incorporare una cappella dedicata alla Madonna (attuale chiesa di Santa Maria) risalente alla prima met\u00e0 del 1400. Successivamente, intorno al 1680, avvenne un'importante opera di ristrutturazione, che comprendeva anche l'antica chiesa del priorato, alla quale fu aggiunto il campanile. Questi, per\u00f2, necessit\u00f2 di alcuni contrafforti, per la cui realizzazione venne eliminata parte del porticato.\nNel corso del tempo la struttura ha subito numerosi restauri e al suo interno ha accolto sia alcuni frati dell\u2019Ordine dei Predicatori sia diversi gruppi di suore, ma l'evento che determin\u00f2 un cambiamento radicale della struttura fu la conversione a oratorio nel 1981: da allora, infatti, Cilavegna cont\u00f2 un nuovo luogo di ritrovo per i giovani, grazie ai due campi da calcio e alle attrezzature interne. La struttura, per\u00f2, venne adibita anche a luogo di catechesi, vantando diverse stanze utilizzare proprio per questo scopo e, soprattutto, a sede del centro estivo parrocchiale, che accoglie centinaia di bambini ogni anno.\nAltri restauri hanno riguardato sia gli interni sia gli spazi esterni: in particolare, negli anni 2000 venne realizzato un nuovo campo da calcio in resina, in sostituzione del precedente in terra battuta, mentre una piccola zona inutilizzata venne concessa al comune per realizzarne un giardinetto pubblico.\nChiesa della Beata Vergine di Oropa.\nRisalente al XIX secolo, la chiesa della Beata Vergine di Oropa era concepita come per essere di stile gotico a tre navate con ambulacro nell'abside, per\u00f2 la morte dell'iniziatore, don Giovanni Delconsole, tronc\u00f2 i lavori e l'edificio fu ridotto alla semplice abside col presbiterio. All'interno \u00e8 custodita l'effige della Beata Vergine d'Oropa, mentre all'esterno \u00e8 caratteristico il campanile.\nChiesa di Sant'Antonio abate.\nDedicata a Sant'Antonio abate, risale al periodo romanico e si rif\u00e0 al modello delle antiche cappelle per viandanti: \u00e8 infatti posta lungo la strada che conduceva a una porta che proprio da questa chiesa prendeva il nome. L\u2019edificio in realt\u00e0 si costituiva di una struttura pi\u00f9 ampia, che per\u00f2, a causa dello stato di abbandono, fu demolita nel 1779 in favore della costruzione, nel XX secolo, di una semplice cappelletta votiva.\nArchitetture militari.\nIl castello.\nNel X secolo, Cilavegna venne fortificata grazie alla concessione che Re Berengario I fece al vescovo di Pavia con l'obiettivo di una migliore difesa dalle incursioni degli Ungari. Successivamente, in epoca rinascimentale, la struttura divenne un vero e proprio castello, ma, nella seconda met\u00e0 del '500, questa venne ridotta a dimora signorile: gli elementi prettamente militari vennero abbattuti e i mattoni ricavati furono utili alla costruzione di parte degli edifici circostanti.\nDella primitiva rocca rimane oggi una traccia architettonica nell'area del palazzo comunale che sorge proprio sulle rovine dell'antico castello: nello specifico l'ingresso \u00e8 contraddistinto da un torrione massiccio con una porta arcuata che corrisponde all'antico ingresso del fortilizio.\nSociet\u00e0.\nEtnie e minoranze straniere.\nSecondo l'ISTAT, i residenti di origine straniera a Cilavegna al 31 dicembre 2018 sono 296, ovvero il 5,4% del totale. La comunit\u00e0 straniera pi\u00f9 numerosa \u00e8 quella proveniente dalla Romania (1,26%), seguita da quella albanese (0,68%) ed egiziana (0,49%).\nCultura.\nCucina.\nAsparago Rosa.\nNelle zone di Cilavegna sono presenti diversi campi, le aspargiaie, dove si producono turioni con l'apice rosato: questa caratteristica particolare \u00e8 dovuta alla stratificazione alluvionale del terreno ricco di minerali ferrosi. Per salvaguardare una tradizione agricola lunga cinquecento anni, nel 1987 si \u00e8 costituito il Consorzio Produttori Asparagi Cilavegna (CON.P.A.C.), che riveste un ruolo importante soprattutto in occasione dell'annuale festa dell'asparago. Dal 2006 il CON.P.A.C. ha ricevuto dal comune di Cilavegna il marchio De.CO.\nGeografia antropica.\nSuddivisioni storiche.\nLe contrade di origine settecentesca che dividono Cilavegna sono quattro:\nFrazioni.\nIl comune di Cilavegna presenta come unica frazione la localit\u00e0 Case Nuove.\nAmministrazione.\nEcco lo storico dei sindaci di Cilavegna dal 1985 ai giorni nostri."}
{"id": "2774422", "revid": "287204", "url": "https://it.wikipedia.org/wiki?curid=2774422", "title": "Guglia Rossa", "text": "La Guglia Rossa (2.545 - in francese Aguille Rouge) \u00e8 una montagna delle Alpi del Moncenisio nelle Alpi Cozie. Si trova in Francia (Alte Alpi), in comune di N\u00e9vache.\nCaratteristiche.\nLa montagna fa parte della catena principale alpina ed \u00e8 collocata immediatamente a ovest del Colle della Scala, tra la Valle Stretta e la Valle della Clar\u00e9e.\nStoria.\nLa montagna, che un tempo era collocata sulla frontiera tra Italia e Francia, \u00e8 oggi passata interamente alla Francia a seguito del trattato di Parigi.\nAccesso alla cima.\nDal versante che guarda verso l'Italia appare come montagna rocciosa e riservata ad abili rocciatori mentre dal versante verso N\u00e9vache \u00e8 possibile la risalita con un comodo sentiero."}
{"id": "2774436", "revid": "322321", "url": "https://it.wikipedia.org/wiki?curid=2774436", "title": "Mortara", "text": "Mortara (\"Murt\u00e4ra\" in dialetto lomellino) \u00e8 un comune italiano di abitanti della provincia di Pavia in Lombardia. \u00e8 nota per il suo salame d'oca e per il celebre palio che si disputa l'ultima domenica di settembre, \u00e8 la quarta citt\u00e0 pi\u00f9 popolata della provincia dopo Pavia, Vigevano e Voghera.\nGeografia fisica e antropica.\nTerritorio.\nMortara si trova nella Lomellina centro-settentrionale, nella pianura tra l'Agogna e il Terdoppio.\n\u00c8 attraversata completamente dal torrente Arbogna-Erbognone e dal Cavo Panizzina.\nDista circa 41,5\u00a0km da Milano, 41\u00a0km da Pavia, 30\u00a0km da Vercelli, 25\u00a0km da Novara (6\u00a0km dal confine con la provincia di Novara e il Piemonte) e 14\u00a0km da Vigevano.\nClima.\nClassificazione climatica: Zona E (2641 Gradi giorno)\nFrazioni\n- \"Casoni di Sant'Albino:\" In questa frazione \u00e8 situata la chiesa della Beata Vergine del Rosario. Inoltre fino al 1177 ci fu una chiesetta campestre dedicata a Santa Maria delle Barze, anno in cui si discusse per la sua autonomia.\n\"- Gualina\": In questa piccola frazione di Mortara (circa un centinaio di abitanti), \u00e8 presente una piccola chiesetta del 1900, dedicata alla Beata Vergine della Bozzola.\n- \"Molino\" \"Faenza:\" Il nome di questa frazione \u00e8 legato al mulino che la contiene, edificato attorno al 1930. Ad oggi in vendita, questo edificio \u00e8 rimasto completamente abbandonato dal momento in cui venne chiuso. Sebbene le macchine per macinare e l'edificio che le contiene sono dei primi anni '30, un camino su un altro edificio al centro della struttura, riporta la scritta 1856... Si presume quindi che la struttura sia pi\u00f9 antica.\n- \"Madonna del Campo:\" La frazione trae il nome dal piccolo santuario situato all'interno di essa. La chiesa \u00e8 molto antica ed esisteva gi\u00e0 nel 1145 con il nome di Santa Maria della Pertica (dalla tradizione degli antichi longobardi di issare dei pali sormontati da colombi di legno in ricordo dei loro morti). Di quell\u2019epoca rimangono, per\u00f2, pochissime tracce.\n- \u201cMedaglia\u201d confina con Parona\nStoria.\nSecondo la tradizione, la citt\u00e0 fu fondata attorno al VII sec. a.C. da popolazioni celtiche su un luogo pi\u00f9 asciutto e salubre delle paludi circostanti. Alcuni storici locali, tra i quali il Pezza, fanno risalire il reticolo di stradine ortogonali intorno all'attuale via Roma, a un abitato di epoca romana sviluppato sulla pianta di un antico castrum. Tuttavia l'unico elemento storicamente certo sulle vicende antiche del luogo, \u00e8 dato dalla pietra miliare attualmente conservata presso l'ingresso laterale della Chiesa di S. Lorenzo.\nNel Medioevo la citt\u00e0 apparteneva alla contea di Lomello. Il 12 ottobre 773 fu teatro di un cruento scontro tra l'esercito di Carlo Magno ed i longobardi di Desiderio e, da leggenda, ne deriv\u00f2 probabilmente il toponimo Mortara (da Mortis Ara, l'altare dei morti). Altre fonti attribuiscono il toponimo all'esistenza di un altare, dedicato al dio Marte.\nNel 1164 Federico I la sottopose al dominio di Pavia, e Mortara divenne sede di podesteria. Pass\u00f2 in seguito sotto il dominio milanese, prima dei Visconti e poi degli Sforza e divenne luogo di caccia e di svago per la corte ducale. Gian Galeazzo Visconti concesse al borgo l'autorizzazione per cambiare il proprio nome in Beldiporto, denominazione che mantenne fino al 1402. Sotto gli Sforza fu feudo personale di Ludovico il Moro.\nCaduti gli Sforza nel 1499, divenne signoria di Gian Giacomo Trivulzio e poi di Obicino Caccia; al ritorno degli Sforza, venne infeudata a Matteo Beccaria di San Gaudenzio, che non lasci\u00f2 discendenza maschile; la signoria fu dunque concessa a Cristina di Danimarca. Dopo essere ritornata libera tra il 1580 e il 1613, sotto il governo spagnolo (1535-1706) Mortara divenne marchesato, attribuito al governatore spagnolo Rodrigo Orozco e rimase in possesso dei suoi discendenti fino al 1706, anno del definitivo affrancamento. In quest'epoca Mortara divenne un'importante piazzaforte a difesa dei confini occidentali del ducato milanese.\nNel 1707 Vittorio Amedeo II di Savoia conquist\u00f2 Mortara, elevandola al rango di citt\u00e0 regia (affrancata dunque dal feudalesimo) e di capoluogo della provincia di Lomellina. Questi importanti cambiamenti vennero ratificati con il trattato di Utrecht nel 1713. La citt\u00e0 mantenne questo ruolo fino al 1860, arricchendosi di palazzi e costruzioni ottocentesche quali il Palazzo comunale (1857) ed il Teatro dedicato a Vittorio Emanuele II (1845).\nNel 1849 vi si svolse la Battaglia di Mortara. Con l'Unit\u00e0 d'Italia (Decreto Rattazzi del 1859) fu assegnata alla provincia di Pavia come capoluogo del circondario della Lomellina.\nLa citt\u00e0 possedeva un castello, edificato probabilmente prima del dominio longobardo, cinto da mura e circondato da un fossato. La fortezza sorgeva nella zona dell'attuale santuario di sant'Antonio, dove si trovava la chiesa dedicata a Santa Maria di Castello e si estendeva per una vasta porzione, fino a toccare piazza Silvabella. Nel XV secolo il castello versava in precarie condizioni e fu via via demolito; il materiale venne recuperato per ampliare i bastioni della citt\u00e0. Una lunga via sotterranea metteva in comunicazione la rocca con alcuni avamposti, situati in posizioni strategiche della cinta muraria. Probabili resti del castello, inglobati in cortili e case private, sono tutt'oggi esistenti.\nVia Francigena.\nIl tracciato classico della Via Francigena, proveniente da Robbio e Nicorvo, passa nella frazione di Madonna del Campo e arriva in citt\u00e0, percorrendo tutto Corso Garibaldi sino all'Abbazia di Sant'Albino, importante tappa storica del percorso, che successivamente si dirige verso Tromello.\nSociet\u00e0.\nEtnie e minoranze straniere.\nGli stranieri residenti nel comune sono , ovvero il 13,5% della popolazione. Di seguito sono riportati i gruppi pi\u00f9 consistenti:\nCultura.\nIl 14 luglio 2011 \u00e8 stata inaugurata una nuova struttura culturale, il Civico17, vera e propria piazza del sapere del Comune di Mortara, che al suo interno riunisce la Biblioteca Francesco Pezza, il fondo storico del Comune di Mortara e ampie aree dove \u00e8 possibile svolgere le pi\u00f9 disparate attivit\u00e0. Il luogo, fortemente voluto dall'Amministrazione guidata dall'allora sindaco Roberto Robecchi e dall'assessore alla cultura Fabio Rubini, \u00e8 adatto soprattutto per i giovani studenti e non che, grazie al Wi-Fi gratuito su tutta l'area (interna ed esterna) possono essere collegati in rete con il mondo intero. Il Civico17, grazie alla preziosa consulenza di Antonella Agnoli \u00e8 subito balzato agli onori delle cronache: indicato dai principali quotidiani italiani come uno degli esempi da seguire per il rinnovo delle biblioteche, il \"Civico\" ha ben presto racchiuso in s\u00e9 la fantasia delle biblioteche italiane unita al pragmatismo degli Idea Store londinesi.\nIl Civico17 si trova in Via Vittorio Veneto 17.\nMedia.\nAttualmente a Mortara esistono due periodici locali : \"L'Informatore Lomellino\" (nato nel 1949) e \"La Lomellina\" (nato nel 2009). Entrambi escono in edicola il mercoled\u00ec.\nEconomia.\nOggi la citt\u00e0 \u00e8 un moderno centro agricolo: nelle campagne circostanti si coltiva prevalentemente riso e mais. Per l'allevamento, particolare rilevanza ha quello delle oche, la cui carne \u00e8 utilizzata per il salame d'oca di Mortara I.G.P e per prosciutti e p\u00e2t\u00e9 di fegato, realizzati da un consorzio che riunisce i salumai cittadini.\nNel settore industriale sono presenti stabilimenti che operano nel settore chimico, dei truciolati e meccanico.\nPer quanto riguarda il settore commerciale, sono presenti con i loro punti vendita molte catene di grande distribuzione, tra cui il Bennet. La Sala contrattazione merci di Mortara, \u00e8 una delle pi\u00f9 importanti d'Italia per quanto riguarda la compravendita del riso.\nIl turismo \u00e8 favorito dal fatto che Mortara si trovi sulla via Francigena e dalle specialit\u00e0 culinarie a base d'oca, note fin dall'epoca sforzesca. \nGuido da Cozzo, poeta trecentesco, dopo una sua visita in citt\u00e0, si espresse cos\u00ec:\nInfrastrutture e trasporti.\nNella sua storia Mortara \u00e8 sempre stata un importante nodo stradale e ferroviario.\nLe strade principali che attraversano il comune sono la strada statale 494 Vigevanese, la strada statale 211 della Lomellina e la strada statale 596 dei Cairoli.\nIl centro \u00e8 collegato a Milano, Alessandria e Novara mediante le linee ferroviarie Milano-Mortara e Novara-Alessandria, a Casale Monferrato e Asti attraverso la Mortara-Asti, a Pavia e Vercelli mediante la ferrovia Pavia-Vercelli.\nFra il 1884 e il 1933 Mortara ospit\u00f2 inoltre il capolinea occidentale della tranvia Mortara-Ottobiano-Pieve del Cairo.\nSport.\nLe realt\u00e0 sportive principali della citt\u00e0 sono molte:\nTra gli anni novanta e l'inizio degli anni 2000 era presente una squadra di pallamano femminile. Nella stessa stagione (2002-2003) vinse campionato di A2 e la coppa Italia, ma fall\u00ec e cess\u00f2 la propria attivit\u00e0 nella stagione successiva appena approdata nella massima serie.\nTra gli anni settanta e ottanta, l'allora Basket Club Mortara riusc\u00ec a salire progressivamente dal campionato di Promozione maschile fino alla serie B2, sfiorando, nella stagione 1989-90 l'accesso ai play-off per la promozione in serie B1. Poi, una crisi societaria indirizz\u00f2 il club verso un rapido declino fino alla cessione del diritto sportivo avvenuta qualche anno dopo."}
{"id": "2774439", "revid": "574302", "url": "https://it.wikipedia.org/wiki?curid=2774439", "title": "Antigua e Barbuda ai Giochi olimpici", "text": "Antigua e Barbuda ha partecipato per la prima volta ai Giochi olimpici nel 1976.\nGli atleti antiguo-barbudani non hanno mai vinto medaglie ai Giochi olimpici estivi, n\u00e9 hanno mai partecipato ai Giochi olimpici invernali.\nL'Associazione Olimpica di Antigua e Barbuda, creata nel 1966, venne riconosciuta dal CIO nel 1976."}
{"id": "2774440", "revid": "124522682", "url": "https://it.wikipedia.org/wiki?curid=2774440", "title": "Parona", "text": "Parona (spesso indicato come \"Parona Lomellina\", \"Par\u00f3na\" in dialetto lomellino) \u00e8 un comune italiano di abitanti della provincia di Pavia in Lombardia. Si trova nella Lomellina settentrionale, nella pianura tra l'Agogna e il Terdoppio.\nStoria.\nParona, appartenente nell'alto medioevo al Contado di Lomello, fu definitivamente assegnata a Pavia nel 1164, con diploma di Federico I. Divenne poi signoria dei \"Tornielli\", famiglia che fu poi per secoli la maggiore proprietaria nel comune, regolarmente infeudata in epoca viscontea. Successivamente risultano feudatari di Parona i \"Visconti Borromeo\" e dal 1651 gli \"Stampa\" di Milano, per il matrimonio di Anna Visconti con Girolamo Stampa; infine, ereditata Parona dalla figlia Camilla, il feudo passa al marito Filippo \"Archinto\", che nel 1707 \u00e8 nominato Marchese di Parona. I suoi discendenti reggono il feudo fino all'abolizione del feudalesimo nel 1797. Nel 1713 Parona, con tutta la Lomellina, passa sotto i Savoia, e nel 1859 \u00e8 incluso nella provincia di Pavia.\nUsi e Tradizioni.\nIl paese \u00e8 noto soprattutto per il suo biscotto tipico, le \"Offelle\". La ricetta del dolce, inventato alla fine dell'Ottocento, \u00e8 oggi gelosamente custodita. Dal 1969 ogni anno, la prima domenica di ottobre, l'Offella \u00e8 la protagonista di una sagra con spettacoli musicali, luna-park e la parata dei carri allegorici.\nLa ricetta \u00e8 esclusiva, poich\u00e9 solo chi le produce ne \u00e8 a conoscenza, e non verr\u00e0 mai rivelata.\nNe esistono molte variazioni e ricette diverse, poich\u00e9 esistono molteplici aziende che le producono.\nUna vera e propria tradizione, dovuta da un biscotto, che lega un intero Paese.\nSport.\nBasket.\nIl comune di Parona era rappresentato nei campionati della Federazione Italiana Pallacanestro dalla societ\u00e0 \"Blue Eagles\", militante nella prima divisione 2013/2014 della provincia di Pavia."}
{"id": "2774443", "revid": "729019", "url": "https://it.wikipedia.org/wiki?curid=2774443", "title": "Campionati del mondo di ciclismo su strada 1981", "text": "I Campionati del mondo di ciclismo su strada 1981 si disputarono a Praga in Cecoslovacchia il 30 agosto 1981.\nSi disputarono quattro prove, per l'assegnazione di altrettanti titoli:\nStoria.\nDopo il duro circuito dell'edizione del 1980, a Praga si corse su un percorso adatto ai velocisti. Nella prova per professionisti, capitano designato della Nazionale italiana era Giuseppe Saronni, che all'ultimo chilometro sembrava essere nella posizione perfetta per disputare lo sprint lanciato dai compagni di squadra. Gianbattista Baronchelli, che stava tirando, si spost\u00f2 per\u00f2 troppo presto lasciando il capitano allo scoperto; il belga Freddy Maertens riusc\u00ec cos\u00ec a sorpassare Saronni - esausto dopo una volata troppo lunga - e a batterlo, vincendo il suo secondo titolo mondiale. Terzo fu il campione uscente Bernard Hinault.\nL'Unione Sovietica vinse con Andrej Vedernikov il suo primo titolo nella prova individuale dilettanti, mentre la cronometro a squadre di categoria fu vinta dalla Germania Est con il quartetto composto da Falk Boden, Bernd Drogan, Mario Kummer e Olaf Ludwig. La tedesca occidentale Ute Enzenauer vinse la prova femminile davanti alla francese Jeannie Longo (alla prima di otto medaglie mondiali)."}
{"id": "2774451", "revid": "386562", "url": "https://it.wikipedia.org/wiki?curid=2774451", "title": "Tom Chang", "text": ""}
{"id": "2774452", "revid": "767487", "url": "https://it.wikipedia.org/wiki?curid=2774452", "title": "More Than a Game", "text": "More Than a Game \u00e8 un film documentario statunitense del 2009, diretto da Kristopher Belman, che segue la carriera del giocatore dell'NBA LeBron James."}
{"id": "2774457", "revid": "729019", "url": "https://it.wikipedia.org/wiki?curid=2774457", "title": "Silicon Glen", "text": "Silicon Glen (letteralmente \"valle del silicio\") \u00e8 l'espressione coniata negli anni ottanta per indicare il settore dell'alta tecnologia in Scozia. Con il termine ci si riferisce alla zona centrale della Scozia, la Central Belt, cio\u00e8 il triangolo industriale delimitato dalle citt\u00e0 di Dundee, Inverclyde e Edimburgo, e all'insieme delle imprese elettroniche che operano al di fuori dell'area industriale. Tecnicamente, \"Silicon Glen\" non rappresenta esattamente una valle, ma un'area pi\u00f9 estesa; probabilmente, si tratta di un parallelismo con la Silicon Valley statunitense.\nStoria.\nLa Silicon Glen trae le sue origine dalla nascita di uno stabilimento della Ferranti, a Edimburgo, nel 1943. Altre compagnie (la \"NCR Corporation\", \"Honeywell\" e \"Burroughs Corporation\") installarono i propri stabilimenti alla fine degli anni quaranta. Anche la IBM, nel 1953, apr\u00ec uno stabilimento nella Silicon Glen, a Greenock."}
{"id": "2774461", "revid": "438678", "url": "https://it.wikipedia.org/wiki?curid=2774461", "title": "Io di giorno, tu di notte", "text": "Io di giorno, tu di notte (\"Ich bei Tag und Du bei Nacht\") \u00e8 un film del 1932 diretto da Ludwig Berger.\nTrama.\nGreta \u00e8 una manicure che lavora in un salone di bellezza e vive in subaffitto da un'ex attrice di teatro, Frau Seidelbast. In realt\u00e0, la stanza le viene subaffittata solo di notte, perch\u00e9 di giorno ci dorme Hans, cameriere in un locale notturno. Greta e Hans non si sono mai incontrati. Un giorno, per caso, i due si conoscono e si innamorano l'uno dell'altra, ma senza sapere che condividono la stanza. Prima di scoprirlo e prima del lieto fine incorreranno ancora in una serie di equivoci.\nProduzione.\nLe musiche del film sono state scritte dal compositore Werner Richard Heymann, mentre i testi delle canzoni sono di Robert Gilbert. I due erano anche gli autori di molti dei successi del gruppo Comedian Harmonists, che nel film fa un'apparizione al club Casanova. Anche Willy Fritsch e K\u00e4the von Nagy eseguono dei pezzi cantati durante il film.\nIl film fu prodotto dall'Universum Film (UFA).\nLe riprese cominciarono ad agosto e terminarono a fine ottobre, presso gli UFA-Studios Bdi Babelsberg. Gli esterni vennero girati nella reggia di Sanssouci a Potsdam.\nDistribuzione.\nDistribuito dall'UFA, il film venne presentato in prima il 18 novembre 1932 all'Ufa-Palast di Amburgo, mentre la prima berlinese si tenne il 29 novembre 1932 al Gloria-Palast."}
{"id": "2774465", "revid": "1782831", "url": "https://it.wikipedia.org/wiki?curid=2774465", "title": "Sarge Steel", "text": "Sarge Steel \u00e8 un personaggio detective/spia pubblicato dalla Charlton Comics durante gli anni sessanta. Dato che fu pubblicato durante la linea di supereroi \"Action Heroes\" della Charlton, che aveva allentato la presa su alcuni, \u00e8 a volte inserito in quel gruppo. Fu acquistato dalla DC Comics insieme agli altri personaggi di \"Action Heroes\".\nSarge (forma breve di \"Seargent\", \"Sergente\") Steel aveva la mano sinistra meccanica. Come Dick Giordano afferm\u00f2 nelle pagine editoriali di \"L.A.W.\" n. 4, fu creato da Pat Masulli, e successivamente fu disegnato da Joe Gill e dallo stesso artista Dick Giordano.\nCharlton Comics.\nSarge comparve per la prima volta in una sua serie, \"Sarge Steel\" n. 1 (dicembre 1964). La sua serie dur\u00f2 fino al n. 8, quando fu rinominata \"Secret Agent\", e cancellata con il n. 10 (ottobre 1967). Dopo di ci\u00f2, la serie continu\u00f2 in \"Judomaster\" dal n. 91 al n. 98. Sarge comparve poi in alcune pubblicit\u00e0 per l'autodifesa in \"Fightin' 5\" n. 34 e 37, nelle storie Sentinels in \"Peter Cannon\" e \"Thunderbolt\" n. 56 e 58 come loro contatto nella C.I.A..\nI suoi nemici comprendevano personaggi come \"La Lince\", \"Ivan Crunch\", \"Teschio Sorridente\" (un criminale nazista che si batt\u00e9 con Judomaster durante la Seconda guerra mondiale), Wernwe Von Wess, Mr. Ize, e molti altri.\nSarge fu originariamente un investigatore privato, che spesso si trovava coinvolto in \"casi da spia\", e nel n. 6 divenne un \"Agente Speciale\". L'ultimo numero fu intitolato \"Secret Agent\", anche se la Gold Key Comics pubblic\u00f2 pure un fumetto dello stesso titolo nel 1967 basato sulla serie televisiva \"Danger Man\".\nDC Comics.\nNella DC Comics, Sarge fu messo a capo delle agenzie governative statunitensi che si occupavano di attivit\u00e0 \"super umane\" da molti anni. Fu teoricamente il capo della piccola agenzia nominata CBI (Central Bureau of Intelligence), che includeva anche King Faraday, e i due noti agenti di questi, Richard Dragon e Ben Turner. Fu infine descritto come il Segretario del Gabinetto Federale degli Affari Metaumani (dandogli controllo su agenzie come la Suicide Squad).\nDurante questo tempo, il criminale manipolatore e a forma di verme chiamato Mr. Mind fu messo nelle mani di Sarge. Mr. Mind prese il controllo di Sarge Steel, nascondendosi all'interno della sua mano meccanica al fine di sfuggire alla detenzione super umana. Controllando Steel, Mind caus\u00f2 la devastazione nucleare nella citt\u00e0 americana del Midwest di Fairfield. Sebbene i super umani tentarono di limitare i danni dell'esplosione nella citt\u00e0, morirono molte persone.\nSuccessivamente, Lex Luthor fu eletto Presidente. Luthor nomin\u00f2 Amanda Waller suo successore finch\u00e9 non fu rimesso in carcere durante gli eventi di \"\".\nDa l\u00ec in poi, Steel riassunse la sua carica nel Gabinetto come membro della Horne Administration. \u00c8 attualmente in carica insieme a Nemesis e Diana Prince come parte del Dipartimento degli Affari Metaumani. Durante il suo periodo in questa societ\u00e0, la criminale Circe rap\u00ec Steel, lo leg\u00f2, gli sigill\u00f2 le labbra, lo chiuse in un armadio, e lo rimpiazz\u00f2 con il mutaforma Everyman. Usando la spinta di Steel nell'agenzia, Circe ed Everyman aiutarono alla riuscita degli eventi di \"Amazons Attack\".\nAlla fine, Steel fu liberato, ma espresse i suoi dubbi a proposito delle motivazioni di Wonder Woman, domandandosi se approvava la causa Amazzone, da lui percepita come danneggiante e pericolosa. Azzecc\u00f2 l'intesa amorosa tra Nemsis e Wonder Woman, e decise di tenerli costantemente sotto sorveglianza.\nRecentemente, Sarge Steel \u00e8 stato visto comporre un saggio accusando grandi figure femminili di essere spie amazzoni. Fu rivelato che durante la sua prigionia sotto la sorveglianza di Circe, il Dottor Psycho gioc\u00f2 con la sua mente, incrementando la sua natura sospettosa. Infine decise anche di scambiare il suo corpo con quello di Steel."}
{"id": "2774467", "revid": "339392", "url": "https://it.wikipedia.org/wiki?curid=2774467", "title": "Harry S Truman", "text": ""}
{"id": "2774468", "revid": "62004", "url": "https://it.wikipedia.org/wiki?curid=2774468", "title": "Campionati del mondo di ciclismo su strada 1980", "text": "I Campionati del mondo di ciclismo su strada 1980 si disputarono a Sallanches in Francia il 31 agosto 1980.\nFurono assegnati due titoli:\nI titoli Uomini Dilettanti e cronometro a squadre furono assegnati ai Giochi della XXII Olimpiade di Mosca.\nStoria.\nIn uno dei pi\u00f9 difficili circuiti affrontati in un mondiale, con una salita con pendenze fino al 14%, il francese Bernard Hinault stacc\u00f2 uno alla volta tutti gli avversari, arrivando solo al traguardo con un vantaggio di un minuto sull'italiano Gianbattista Baronchelli, medaglia d'argento. A dimostrazione della durezza del percorso, su centosette partenti solo quindici conclusero la prova.\nLa prova femminile fu vinta per la prima volta da una statunitense, Beth Heiden."}
{"id": "2774470", "revid": "1543377", "url": "https://it.wikipedia.org/wiki?curid=2774470", "title": "Antille Olandesi ai Giochi olimpici", "text": "Le Antille Olandesi hanno partecipato per la prima volta ai Giochi olimpici nel 1952.\nGli atleti antillo-olandesi hanno vinto una medaglia ai Giochi olimpici estivi, d'argento con Jan Boersma, mentre non ne hanno mai vinta alcuna ai Giochi olimpici invernali. Il Paese si trova alla 119\u00aa posizione del medagliere complessivo.\nIl Consiglio Olimpico delle Antille Olandesi, creato nel 1931, venne riconosciuto dal CIO nel 1950 e sciolto nel 2011."}
{"id": "2774472", "revid": "1573940", "url": "https://it.wikipedia.org/wiki?curid=2774472", "title": "Etruridelphis giulii", "text": "Etruridelphis giulii () \u00e8 un delfino estinto della famiglia dei Delphinidae, i cui reperti fossili risalgono al Pliocene. \u00c8 l'unica specie nota del genere \"Etruridelphis\" , di recente definizione.\nInquadramento sistematico.\nLa specie raggruppa quattro esemplari fossili scoperti nell'entroterra della Toscana nella seconda met\u00e0 dell'Ottocento. Tali esemplari erano classificati come appartenenti al genere \"Stenella\", prima di essere formalmente descritti nel 2009 come appartenenti ad un nuovo genere, sulla rivista paleontologica \"Neues Jahrbuch f\u00fcr Geologie und Pal\u00e4ontologie\"\n. A seguito infatti del recente ritrovamento di un nuovo esemplare fossile, inventariato dalla \"Soprintendenza alle Antichit\u00e0 della Toscana\" \u00e8 stato istituito il genere monotipico \"Etruridelphis\" per includervi gli esemplari della specie descritta da Lawley nel 1876.\nDati storici.\nI ritrovamenti di delphinidae fossili sono relativamente scarsi in tutto il mondo. Attualmente si conoscono solo quattro esemplari di questo cetaceo preistorico rinvenuto nei sedimenti pliocenici del bacino toscano. Uno di questi fu scoperto nel 1876 da Roberto Lawley presso il Poggetto dei Greppioli che si trova a circa 1\u00a0km a sud-est di Lorenzana (Pisa). Originariamente, del fossile di Lawley era conservato il cranio quasi completo, numerose vertebre, molte costole, lo sterno e un arto e per la sua completezza fu considerato l'olotipo di questa specie. Il reperto apparteneva al naturalista toscano, ma and\u00f2 perduto per sempre dopo la sua morte nel 1881. Venne dunque preso come olotipo il calco in gesso del reperto di Lawley, realizzato prima della scomparsa dell'originale. Il calco \u00e8 attualmente conservato presso il Museo di Geologia e Paleontologia, Universit\u00e0 di Bologna, ed \u00e8 stato descritto in dettaglio da Bianucci (1996).\nLa scoperta.\nLe analisi dei quattro reperti fossili attribuiti a questa specie fossile, il confronto con esemplari attuali del genere Stenella e l'integrazione dei nuovi dati forniti dall'esemplare scoperto, che \u00e8 stato studiato anche grazie ad una serie di tomografie assiali computerizzate (TAC) eseguite dallo staff di radiologia presso l'ospedale di Santa Maria Nuova a Firenze, per meglio definire i caratteri anatomici, hanno permesso ai ricercatori di riferire la specie \"Stenella giulii\" al nuovo genere Etruridelphis. Questa scoperta ha consentito di definire meglio le conoscenze su questo nuovo genere di mammifero marino, attualmente estinto.\nIl recente ritrovamento.\nI resti fossili del delfino preistorico sono stati scoperti vicino a Pienza (Siena) nei terreni argillosi di uno dei calanchi della Val d'Orcia. Il fossile \u00e8 lungo circa 2 metri ed appartiene a un delfino giovane del tipo \"Etruridelphis giulii\". \nSi tratta del reperto pi\u00f9 completo finora trovato. L'osservazione scientifica sui resti ossei ha evidenziato i segni di alcuni morsi indicativi probabilmente di un attacco subito da uno squalo, un esemplare di grandi dimensioni. Altri esami paleontologici e paleoambientali hanno permesso di datare il delfino a 4,8 milioni di anni fa. I reperti sono custoditi ed esposti al pubblico presso il Museo Geopaleontologico GAMPS, gestito dagli scopritori del fossile, a Badia a Settimo (Firenze).\nDifferenze con il genere Stenella attuale.\nLe differenze tra Etruridelphis e tutte le specie attuali di Stenella spp. si possono riassumere in:\nRiferimenti bibliografici dei sinonimi.\n1876. \"Delphinus giulii\" , \n1899. \"Steno bellardii\" () \n1987. \"Steno giulii\" () \n1996. \"Stenella giulii\" () "}
{"id": "2774482", "revid": "110157", "url": "https://it.wikipedia.org/wiki?curid=2774482", "title": "Movimento Democratico Portoghese", "text": "Il Movimento Democratico Portoghese (in portoghese: \"Movimento Democr\u00e1tico Portugu\u00eas\") era uno dei pi\u00f9 importanti movimenti di opposizione democratica al regime fascista di Salazar. \nFondato nel 1969, dopo la Rivoluzione dei Garofani del 1974 prese parte attivamente alla vita politica del Paese. A partire dal 1979 costitu\u00ec, assieme al Partito Comunista Portoghese, l'Alleanza del Popolo Unito.\nLa federazione si sciolse nel 1987 dopo diversi attriti con il Partito Comunista ed anche il Movimento Democratico si divise: "}
{"id": "2774484", "revid": "287204", "url": "https://it.wikipedia.org/wiki?curid=2774484", "title": "Byobu", "text": ""}
{"id": "2774488", "revid": "149727", "url": "https://it.wikipedia.org/wiki?curid=2774488", "title": "Quigliano", "text": ""}
{"id": "2774489", "revid": "466539", "url": "https://it.wikipedia.org/wiki?curid=2774489", "title": "Guion Bluford", "text": "Biografia.\nDopo il diploma, ottenuto nel 1960, ha conseguito un bachelor in ingegneria aerospaziale alla Pennsylvania State University. Successivamente si \u00e8 arruolato nella United States Air Force ed \u00e8 diventato pilota nel gennaio 1966, partecipando alla guerra del Vietnam. Nel 1972 ha ripreso gli studi presso l'Air Force Institute of Technology, dove ha conseguito prima un master e poi un dottorato in ingegneria aerospaziale rispettivamente nel 1974 e nel 1978.\nNell'agosto 1979 \u00e8 entrato alla NASA come astronauta. Nel 1983 \u00e8 andato nello spazio sullo Space Shuttle Challenger partecipando alla missione STS-8; con questo volo spaziale Bluford \u00e8 diventato il secondo astronauta afroamericano e il secondo astronauta di colore dopo il cubano Arnaldo Tamayo M\u00e9ndez. Successivamente Bluford ha preso parte alle missioni STS-61-A nel 1985, STS-39 nel 1991 e STS-53 nel 1992. Nel corso dei suoi quattro voli, Bluford ha trascorso nello spazio 688 ore.\nCongedatosi dall'U.S. Air Force con il grado di colonnello e lasciata la NASA nel 1993, Bluford \u00e8 entrato alla Engineerin Services Division of NYMA a Greenbelt, Maryland, occupando il posto di vice presidente e direttore generale. Nel 2002 \u00e8 diventato presidente di Aerospace Technology a Cleveland, Ohio.\nRiconoscimenti.\nNel 2002 lo studioso Molefi Kete Asante ha inserito Bluford nella lista dei 100 pi\u00f9 grandi afroamericani della storia."}
{"id": "2774492", "revid": "438678", "url": "https://it.wikipedia.org/wiki?curid=2774492", "title": "I tre Caballeros", "text": ""}
{"id": "2774496", "revid": "729019", "url": "https://it.wikipedia.org/wiki?curid=2774496", "title": "Thomas-Morse MB-3", "text": "Il Thomas-Morse MB-3 fu un aereo da caccia monomotore biplano sviluppato dall'azienda aeronautica statunitense Thomas-Morse Aircraft Corporation e prodotto, oltre che dalla stessa, dalla Boeing nella prima parte degli anni venti.\nLa versione MB-3A fu il principale caccia in dotazione all'Air Service dell'United States Army tra il 1922 ed il 1925.\nStoria del progetto.\nL'esperienza acquisita dai piloti statunitensi che combatterono durante la prima guerra mondiale con velivoli di produzione europea venne divulgata in patria dopo il termine del conflitto. Durante il 66\u00ba Congresso del 1919 venne tra l'altro deciso di sfruttare tale esperienza esortando l'US Army ad organizzare gare d'appalto per la fornitura di aeromobili distinte tra quelle di valutazione dei prototipi e quelle per gli aerei di produzione. Le aziende aeronautiche nazionali sarebbero state stimolate a proporre nuovi modelli adatti allo scopo quindi, una volta valutati i prototipi da un'apposita commissione, sarebbe stata scelta la migliore proposta ed il progetto vincitore sarebbe diventato di propriet\u00e0 del governo. L'azienda vincitrice avrebbe ricavato un profitto per essersi aggiudicato il bando del concorso ma non avrebbe comunque sfruttato quel vantaggio perch\u00e9 l'US Army avrebbe fornito il progetto a tutte le potenziali aziende produttrici.\nSviluppo.\nNel 1918 B. Douglas Thomas, socio e progettista della Thomas-Morse Aircraft Corporation, svilupp\u00f2 i concetti introdotti dalla francese SPAD nella produzione dei suoi caccia. In particolare prese come modello lo SPAD S.VII disegnando un velivolo monoposto con configurazione alare biplana, realizzato con struttura in legno ricoperta in tela, che ne ripercorreva l'aspetto e le caratteristiche salienti, l'MB-3, dichiarando sarebbe stato in grado di raggiungere una velocit\u00e0 massima di 150 mph (241 km/h) con una velocit\u00e0 variometrica iniziale di 1\u00a0500\u00a0ft/min (7,62\u00a0m/s).\nLa US Army richiese nello stesso anno la fornitura di quattro prototipi per valutarne le caratteristiche, i quali vennero realizzati negli stabilimenti di Ithaca, nello stato di New York. Il primo esemplare venne portato in volo il 21 febbraio 1919 soddisfacendo le caratteristiche richieste ed ottenendo un contratto di fornitura per 50 esemplari da destinare all'United States Army Air Service pi\u00f9 altri 10 per il United States Marine Corps. Tuttavia la Thomas-Morse non riusc\u00ec a soddisfare interamente la fornitura in quanto la Boeing, che aveva sviluppato una propria versione designata MB-3A apportando modifiche minori, era riuscita ad ottenere un contratto per una fornitura aggiuntiva di 200 aerei. La capacit\u00e0 industriale nella produzione di massa della Boeing permise a questa di riuscire ad ottenere un prezzo di vendita inferiore, nel caso dell'MB-3A 7\u00a0240 dollari statunitensi ($) per unit\u00e0, episodio che segn\u00f2 l'inizio del lento declino economico della Thomas-Morse. Al contrario i proventi acquisiti dalla Boeing dal presente contratto riuscirono a compiere il salvataggio della societ\u00e0 dalle difficolt\u00e0 finanziarie in seguito alla cancellazione di ordini dopo il termine della prima guerra mondiale, risultando essere stato l'impulso per la sua ascesa come produttore leader di aerei militari.\nLa Boeing modific\u00f2 in seguito il suo modello MB-3A; gli ultimi 50 esemplari risultarono adottare una struttura tecnicamente meno raffinata ed adottarono un impennaggio con superfici ridisegnate.\nTecnica.\nGli MB-3 ed MB-3A erano velivoli dall'impostazione classica per l'epoca; biplano, monomotore e monoposto con carrello fisso.\nLa fusoliera, di sezione rettangolare, era dotata di un singolo abitacolo aperto e terminava in un impennaggio classico monoderiva dotato di piani orizzontali controventati a pianta triangolare.\nLa configurazione alare era biplana con ala superiore ed inferiore di ugual misura, entrambe dotate di un sensibile angolo di diedro positivo, collegate tra loro da due coppie di montanti per lato integrati da tiranti in filo d'acciaio e, nella zona centrale, da una struttura tubolare tra l'ala superiore e la parte superiore della fusoliera.\nIl carrello d'atterraggio era fisso, molto semplice, montato su una struttura tubolare al di sotto della fusoliera, dotato di ruote di grande diametro collegate da un asse rigido ed integrato posteriormente con un pattino d'appoggio.\nLa propulsione era affidata ad un motore Wright H posizionato sull'estremit\u00e0 anteriore della fusoliera, un 8 cilindri a V raffreddato a liquido derivato dal Hispano-Suiza 8, in grado di erogare una potenza pari a 300 hp (217 kW) ed abbinato ad un'elica bipala in legno a passo fisso. L'impianto di raffreddamento contraddistingueva visivamente le due versioni per la collocazione dei radiatori; nell'originale MB-3 erano posizionati sopra l'ala superiore mentre nell'MB-3A erano stati spostati ai lati della fusoliera tra l'ala superiore e quella inferiore.\nL'armamento consisteva in una coppia di mitragliatrici da postazione fissa in caccia che si susseguirono nella configurazione in tre schemi distinti; una coppia calibro .30 in (7,62\u00a0mm) o. in alternativa, una. 30 in ed una. 50 in o due calibro. 50 in (12,7\u00a0mm).\nImpiego operativo.\nI primi esemplari dell'originale MB-3 cominciarono ad essere consegnati ai reparti gi\u00e0 nel corso del 1919.\nIl successivo MB-3A cominci\u00f2 ad essere disponibile nel 1922 rimanendo per i successivi tre anni il principale caccia in dotazione all'Air Service dell'US Army. Nel 1925 cominci\u00f2 ad essere considerato superato e durante la riorganizzazione della forza aerea statunitense che sfocer\u00e0, nel 1926, nell'istituzione dell'United States Army Air Service venne rapidamente sostituito dai caccia Curtiss PW-8 e Boeing PW-9 nel servizio operativo.\nGli esemplari migliori vennero tolti dalla prima linea e convertiti al ruolo di aereo da addestramento avanzato. Destinati ai reparti di formazione dei nuovi piloti da caccia vennero utilizzati dall'Advanced Flying School presso l'allora Kelly Air Force Base, in Texas."}
{"id": "2774498", "revid": "124786196", "url": "https://it.wikipedia.org/wiki?curid=2774498", "title": "Valle Lomellina", "text": "Valle Lomellina (\"La V\u00e0l\" in dialetto lomellino) \u00e8 un comune italiano di abitanti della provincia di Pavia in Lombardia. Si trova nella Lomellina centrale ed \u00e8 ricco di attivit\u00e0 agricole ed industriali.\nStoria.\nIl primo nucleo che d\u00e0 origine al comune di Valle Lomellina risale al periodo pre-romano; l'area era infatti occupata da piccoli villaggi risalenti all'et\u00e0 del bronzo.\nCon l'invasione gallica del IV secolo a.C. gli insediamenti in Lomellina aumentano, favoriti dalla ricchezza d'acqua della zona.\nL'arrivo dei Romani port\u00f2 alla costruzione di una strada che partendo da Ticinum (Pavia) raggiungeva le Gallie attraversando la Lomellina e il centro vallese. In quel periodo vennero altres\u00ec costruite molte ville che portarono alla bonifica di terre per uso agricolo e che costituirono il primo tassello della futura economia agricola del paese.\nLa caduta dell'Impero Romano e l'arrivo dei barbari cre\u00f2 un period\u00f2 di instabilit\u00e0 economica e sociale che terminer\u00e0 con l'insediamento dei Longobardi nel territorio vallese: a prova di ci\u00f2 bisogna ricordarsi che il patrono di Valle, San Michele Arcangelo, era altres\u00ec il protettore dei Longobardi.\nIl nome Valle potrebbe derivare dal latino \"vallum\" che significa fortezza, arroccamento; in effetti la Lomellina dell'epoca romana era caratterizzata da piccole colline e dossi comprese tra zone paludose. Nell'elenco delle terre del contado di Pavia del XIII secolo, il centro \u00e8 citato con il nome di \"Valide\". Nel '400 divenne signoria dei Beccaria di Pavia (ramo di Arena Po), sostituiti poi dal ministro ducale degli Sforza, \"Cicco Simonetta\", nel 1470 (egli era qui infeudato anche di Sartirana e Castelnovetto). Dopo la sua morte il feudo fu incamerato, e fu venduto a un Tasino di Ferrara. Durante l'occupazione francese (1499) viene ceduto al cardinale \"d'Amboise\", che lo vende al ministro Bergonzo Botta; i suoi figli lo cedono nel 1527, giunge poi a un ramo dei Visconti estinto nel 1564 con la morte di Luigi (fin qui il feudo condivise le sorti di Castelnovetto). Il feudo, incamerato, nel 1574 fu acquistato da Giovanni Agostino \"Litta\", Marchese di Gambol\u00f2 e primo Conte di Valle. Il feudo di Valle rimase ai marchesi Litta di Gambol\u00f2 fino all'abolizione del feudalesimo (1797). Nel 1707 Valle, con tutta la Lomellina, fu inclusa nei domini di Casa Savoia, seguendone le sorti fino all'unit\u00e0 d'Italia, fatta salvo il periodo napoleonico tra il 1796 e il 1815. Nel 1859 entr\u00f2 a far parte della provincia di Pavia e di conseguenza della Lombardia, dividendosi definitivamente dal Piemonte.\nVerso la fine dell'800 molti vallesi emigrano in Argentina a causa della crisi agricola. Nel '900 Valle \u00e8 coinvolta nelle lotte contadine che scoppiano in tutta la Lomellina. La guerra intanto comport\u00f2 la perdita di 50 vallesi. Nel ventennio fascista nascono le due riserie, la Curti e la Societ\u00e0 Italiana. La Seconda guerra mondiale non tocca direttamente Valle, che diviene invece un rifugio per molti sfollati Milanesi. Il dopoguerra vede un abbandono delle campagne e un aumento dei pendolari verso le industrie orafe di Valenza e i calzaturifici di Vigevano.\nMonumenti e luoghi d'interesse.\nArchitetture religiose.\nChiesa di San Michele Arcangelo.\nLa chiesa parrocchiale di San Michele Arcangelo, costruita nel '600, \u00e8 caratterizzata da un'unica navata la cui volta \u00e8 completamente affrescata. L'altare maggiore \u00e8 abbellito con marmi e pietre di pregevole valore. La chiesa conserva al suo interno la statua del Cristo Morto racchiusa in una magnifica urna. Il coro in fondo alla navata \u00e8 in legno di noce finemente intagliato e risale al XVI secolo.\nSantuario della Madonna di Casaletto.\nFuori paese, nella strada che conduce a Semiana e Lomello, \u00e8 situato il Santuario della Madonna di Casaletto, risalente al XVI secolo. Il Santuario \u00e8 meta ogni anno, soprattutto nel periodo primaverile, di pellegrini che provengono da tutta la Lomellina. Il Santuario ha ospitato un convento fino al secolo scorso, oggi ormai abbandonato.\nChiesa di Santa Maria del Castello.\nQuesta chiesa \u00e8 posta nella vicinanze del castello ed \u00e8 l'edificio pi\u00f9 antico del paese. Recentemente sono stati ritrovati degli affreschi del '400 riferiti alla tradizione pittorica lombarda.\nChiesa di San Rocco e San Sebastiano.\nNella piazza principale del paese, a pochi passi dalla chiesa parrocchiale, si erge la chiesa di San Rocco e San Sebastiano, a forma rettangolare, innalzata nel 1469.\nArchitetture civili.\nCastello.\nIl castello medievale fu una delle roccaforti pi\u00f9 importanti della Lomellina e costituiva, insieme ai castelli di Sartirana Lomellina, Frascarolo e Lomello, la cintura difensiva della parte sud occidentale del Ducato di Milano.\nL'edificio, costruito nel XIV secolo, si erge al centro del paese ed \u00e8 caratterizzato da un impianto a semicerchio con loggiati e finestre ad archi acuti.\nMonumento ai caduti.\nIl monumento dedicato a tutti i caduti vallesi nelle due Guerre Mondiali \u00e8 costituito da un altare in stile neoclassico con sei colonne doriche che sostengono una piccola cupola; sull'altare \u00e8 posto un braciere in ricordo delle vittime.\nIl monumento trae ispirazione dal Mausoleo di Teodorico a Ravenna ed \u00e8 molto simile al Monumento ai caduti di Ancona costruito, come il monumento vallese, in epoca fascista.\nMunicipio.\nIl municipio \u00e8 uno dei pi\u00f9 belli esempi di architettura littoria della Lombardia.\nL'edificio \u00e8 stato costruito negli anni '20 e da allora ospita gli uffici comunali e la polizia locale. La parte centrale e le parti laterali della facciata sono in mattoni a vista. Al centro, sempre della facciata, \u00e8 presente un balcone in travertino sormontato dalla scritta in caratteri latini \"MVNICIPIO\".\nEventi.\nPro loco.\nNel Comune \u00e8 attiva l'associazione \"Pro Loco vallese\" volta a promuovere il territorio, i suoi prodotti e le iniziative culturali.\nTeatro dialettale.\nA Valle Lomellina esiste una compagnia teatrale dialettale che grazie alla cooperazione tra il Comune Vallese con quello di Candia Lomellina offre spettacoli durante il periodo estivo o invernale.\nSport.\nNel centro abitato sono presenti tre entit\u00e0 sportive, Il \"Tennis Club Valle Lomellina\" dove oltre a disputare partite di tennis si svolgono anche tornei; Il \"Gruppo Lenza Vallese\" societ\u00e0 fondata sulla Pesca ed infine la scherma con \"Il Circolo della Spada \"Molinari\"\".\nEconomia.\nL'economia del paese si basa sulla coltivazione e raffinazione del riso.\nSono presenti due importanti riserie: la \"Curtiriso\" (gruppo Euricom) e la \"Gariboldi\" (gruppo Colussi) che producono riso non solo per il mercato italiano ma anche per il mercato straniero.\nInfrastrutture e trasporti.\nStrade.\nLa strada statale 494 Vigevanese collega Valle Lomellina alle citt\u00e0 principali delle vicinanze.\nFerrovie.\nValle Lomellina \u00e8 attraversata dalla linea Alessandria\u2013Novara\u2013Arona e Alessandria-Mortara-Milano Porta Genova ed \u00e8 munita di una stazione propria.\nMobilit\u00e0 urbana.\nIl paese \u00e8 servito da due autolinee, entrambe operate dalle Autoguidovie: la linea Mede-Mortara e la linea Mede-Casale Monferrato."}
{"id": "2774500", "revid": "1875703", "url": "https://it.wikipedia.org/wiki?curid=2774500", "title": "Apparato respiratorio", "text": "L'apparato respiratorio \u00e8 una struttura anatomica adatta alla respirazione, presente sia nelle piante che negli animali.\nNegli animali terrestri la superficie respiratoria \u00e8 situata all'interno, ed \u00e8 costituita, in particolar modo nei tetrapodi, dalle vie aeree, dai polmoni e da eventuali annessi come i sacchi aeriferi. L'apparato respiratorio permette gli scambi gassosi di ossigeno ed anidride carbonica attraverso l'emoglobina negli eritrociti del sangue secondo un processo chiamato ematosi. Lo scambio dei gas avviene in piccoli sacchi cavi detti alveoli, nei mammiferi e nei rettili, e atri negli uccelli.\nNella maggior parte dei pesci e in molti altri animali acquatici (sia vertebrati che invertebrati) l'apparato respiratorio \u00e8 costituito da branchie, che sono organi parzialmente o completamente esterni, immersi nell'ambiente acquoso.\nAltri animali, come gli insetti, hanno sistemi respiratori con caratteristiche anatomiche molto semplici; negli anfibi anche la pelle gioca un ruolo importante nello scambio di gas. Le piante hanno sistemi respiratori, ma la direzione dello scambio gassoso pu\u00f2 essere opposta a quella negli animali. L'apparato respiratorio nelle piante comprende caratteristiche anatomiche come gli stomi.\nMammiferi.\nAnatomia.\nNell'uomo e in altri mammiferi, l'anatomia di un tipico sistema respiratorio \u00e8 costituito da differenti parti che sono:\nAd essi vanno ad aggiungersi eventuali organi ausiliari, tra cui:\nIl tratto respiratorio pu\u00f2 essere diviso in un tratto superiore e inferiore. Il tratto superiore comprende il naso e le cavit\u00e0 nasali, i seni paranasali, la faringe e la parte della laringe al di sopra delle corde vocali. Il tratto inferiore invece comprende la parte inferiore della laringe, la trachea, i bronchi, i bronchioli e gli alveoli.\nLe vie respiratorie del tratto inferiore vengono spesso definite \"albero tracheobronchiale\". La trachea e i bronchi, cos\u00ec come i bronchioli pi\u00f9 grandi hanno la funzione di portare l'aria ai bronchioli respiratori, ai dotti alveolari e agli alveoli, dove avviene lo scambio di gas.\nI primi bronchi a ramificarsi dalla trachea sono i bronchi principali di destra e di sinistra. I bronchi entrano nei polmoni tramite l'ilo, dove si diramano in bronchi secondari pi\u00f9 stretti detti bronchi lobulari, che a loro volta si diramano in bronchi segmentali. In media il numero di diramazioni dell'albero respiratorio nell'uomo adulto sono 23, mentre il topo ne ha solo 13.\nGli alveoli sono la parte finale dell'albero, a fondo cieco, perci\u00f2 l'aria che li penetra deve uscire attraverso lo stesso percorso.\nMammiferi particolari.\nI cavalli sono respiratori nasali obbligati, quindi differiscono da molti altri mammiferi che hanno la possibilit\u00e0 di respirare attraverso la bocca.\nL'elefante \u00e8 l'unico mammifero noto per non avere uno spazio pleurico. La pleura parietale e viscerale sono composte da tessuto connettivo denso e unite tra loro tramite tessuto connettivo lasso. Si ritiene che la mancanza dello spazio pleurico, insieme al diaframma insolitamente spesso, siano adattamenti evolutivi che permettono all'elefante di rimanere sott'acqua per lunghi periodi di tempo. Nell'elefante i polmoni sono attaccati al diaframma e la respirazione si basa principalmente sul diaframma piuttosto che sull'espansione della gabbia toracica.\nUmani.\nDal punto di vista della struttura l'apparato respiratorio umano \u00e8 costituito da:\nVie aeree.\nLe vie aeree sono formate da organi cavi in cui le sostanze gassose vengono trasportate da o verso i polmoni. I polmoni devono essere mantenuti costantemente liberi, motivo per cui sono sostenuti esternamente da una struttura ossea, cartilaginea e muscolare. Pur essendo in continuit\u00e0 tra di loro, le vie aeree vengono suddivise in vie aeree superiori e inferiori, in base ad aspetti organogenetici e clinici.\nPolmoni.\nIl polmone \u00e8 l'organo essenziale per la respirazione dei vertebrati. La sua principale funzione \u00e8 di trasportare l'ossigeno dall'atmosfera al sangue e di espellere l'anidride carbonica dal sangue verso l'ambiente esterno. I polmoni possono funzionare indipendentemente l'uno dall'altro, sia per il nutrimento che per la vascolarizzazione. Sono rivestiti da una membrana chiamata pleura viscerale, che a sua volta si continua in una pleura parietale che riveste la cavit\u00e0 toracica. Il sottile spazio tra le due membrane, spazio pleurico, \u00e8 ripieno di un liquido che riduce l'attrito tra polmone e parete toracica e aiuta a creare una pressione negativa tra le due membrane, impedendo il collasso dei polmoni e la chiusura delle vie aeree inferiori.\nLa trachea si biforca in due bronchi, ciascuno dei quali conduce ad un polmone. All'interno dei polmoni, i bronchi si ramificano ripetutamente in tubi sempre pi\u00f9 sottili chiamati bronchioli, i quali terminano in grappoli di sacche aeree chiamate alveoli. Quest'ultimi cedono al sangue l'ossigeno appena inalato, scambiandolo con l'anidride carbonica, che lo stesso sangue ha trasportato da tutto l'organismo.\nFisiologia.\nInspirazione ed espirazione.\nL'atto respiratorio si divide in due fasi: inspirazione ed espirazione.\nL'inspirazione avviene grazie alla contrazione dei muscoli intercostali e del diaframma, che provoca un aumento di volume polmonare e una diminuzione della pressione intrapleurica: ne consegue un'aspirazione dell'aria nei polmoni.\nL'espirazione solitamente \u00e8 passiva, determinata dal rilascio della forza elastica del parenchima polmonare. Il volume toracico diminuisce, i polmoni vengono compressi e l'aria espulsa.\nIn un uomo adulto con un'inspirazione normale vengono introdotti circa 0.5 litri di aria, mentre con un'inspirazione forzata si arriva a circa 3 litri di aria introdotta. Con un'espirazione forzata si espellono circa 1.1 litri di aria. Il totale di tutta questa aria \u00e8 di circa 4.8 litri d'aria, e viene detta capacit\u00e0 vitale. Nei polmoni rimane sempre un volume residuo d'aria di 1,2 litri. La capacit\u00e0 polmonare totale \u00e8 di 5.8 litri.\nA livello alveolare vi \u00e8 uno scambio dei gas tra aria e sangue: l'ossigeno passa dall'alveolo al sangue e l'anidride carbonica dal sangue all'alveolo per diffusione o secondo gradiente di concentrazione (passaggio passivo). Anche a livello cellulare l'ossigeno passa da sangue a cellula e l'anidride carbonica da cellula a sangue per diffusione.\nEntrambi i gas vengono portati in tutto il corpo attraverso il circolo ematico. L'ossigeno si lega all'atomo di ferro dell'eme, gruppo prostetico dell'emoglobina contenuta all'interno dei globuli rossi, per essere trasportato ai tessuti; l'anidride carbonica si lega invece all'acqua presente nel sangue.\nPatologie.\nLe vie respiratorie e i polmoni sono bersaglio di malattie gravi provocate da batteri, virus e sostanze tossiche (gas, polveri ecc.), nonch\u00e9 da tumori: i primi possono penetrare con facilit\u00e0 nell'apparato respiratorio insieme all'aria inspirata. I disturbi del sistema respiratorio possono essere classificati in diversi gruppi generali:\nUccelli.\nL'apparato respiratorio degli uccelli differisce significativamente da quello dei mammiferi. Gli uccelli hanno polmoni rigidi che non si espandono e si contraggono durante il ciclo respiratorio. Sono dotati di un ampio sistema di sacchi aeriferi distribuiti nel corpo che agiscono come un soffietto: aspirano l'aria ambientale nelle sacche e la espellono dopo che \u00e8 passata attraverso i polmoni. Gli uccelli non hanno diaframma o cavit\u00e0 pleuriche. L'inalazione e l'espirazione sono effettuate aumentando e diminuendo il volume dell'intera cavit\u00e0 toracico-addominale usando i muscoli addominali e costali. I polmoni degli uccelli sono pi\u00f9 piccoli di quelli di mammiferi di uguali dimensioni, mentre le sacche d'aria rappresentano il 15% del volume totale del corpo. Durante l'inspirazione i muscoli attaccati alle costole vertebrali si contraggono in avanti e verso l'esterno, aumentando sia il diametro verticale che trasversale della porzione toracica del tronco. L'aumento di volume dell'intera cavit\u00e0 del tronco riduce la pressione dell'aria in tutti i sacchi toracico-addominali, facendoli riempire d'aria. Durante l'espirazione il muscolo obliquo esterno inverte il movimento inalatorio: comprime il contenuto addominale, aumentando la pressione in tutte le sacche d'aria. L'aria viene quindi espulsa dall'apparato respiratorio e avviene l'espirazione. Durante l'inalazione l'aria entra nella trachea, attraverso le narici e la bocca e continua fino alla siringe, dove la trachea si dirama in due bronchi, che continuano fino al polmone. Le estremit\u00e0 dei bronchi intrapolmonari scaricano aria nelle sacche d'aria posteriori all'estremit\u00e0 caudale dell'uccello.\nRettili.\nLa struttura anatomica dei polmoni dei rettili \u00e8 meno complessa che nei mammiferi. I rettili infatti sono privi di una struttura ampia e complessa delle vie aeree come quella presente nei polmoni dei mammiferi. Lo scambio di gas nei rettili avviene negli alveoli. I rettili non possiedono un diaframma, quindi, la respirazione avviene attraverso il cambiamento del volume della cavit\u00e0 corporea, controllato dalla contrazione dei muscoli intercostali. Fanno eccezione le tartarughe, dove la contrazione di specifiche coppie di muscoli laterali governa sia l'inspirazione che l'espirazione.\nAnfibi.\nNegli anfibi sia i polmoni che la pelle fungono da organi respiratori. La ventilazione dei polmoni anfibi \u00e8 a pressione positiva: i muscoli abbassano il pavimento della cavit\u00e0 orale, ampliandola e aspirando aria attraverso le narici. Il pavimento della cavit\u00e0 orale viene sollevato con la chiusura delle narici e della bocca, forzando l'aria lungo la trachea fino ai polmoni. La pelle di questi animali \u00e8 molto vascolarizzata e umida, grazie alla secrezione di muco da cellule specializzate, ed \u00e8 coinvolta nella respirazione cutanea. I polmoni sono gli organi principali per quanto riguarda lo scambio di gas tra il sangue e l'aria ambientale (fuori dall'acqua), le propriet\u00e0 uniche della pelle invece aiutano lo scambio dei gas quando gli anfibi sono immersi in acqua. Alcuni anfibi hanno branchie, sia nelle prime fasi del loro sviluppo (ad esempio nei girini), mentre altri li mantengono nell'et\u00e0 adulta (ad esempio alcune salamandre).\nPesci.\nL'ossigeno \u00e8 scarsamente solubile in acqua, per questo i pesci hanno sviluppato le branchie, organi specializzati contenenti filamenti che si dividono ulteriormente in lamelle. Le lamelle contengono una rete capillare dotata di pareti sottili e fitte che fa s\u00ec che una grande superficie di scambio venga messa a contatto con i grandi volumi di acqua circostante. Le branchie usano un sistema di scambio controcorrente che aumenta l'efficienza di assorbimento dell'ossigeno dall'acqua. L'acqua ossigenata fresca introdotta attraverso la bocca viene pompata ininterrottamente attraverso le branchie in una direzione, mentre il sangue delle lamelle scorre nella direzione opposta, creando un flusso controcorrente di sangue e acqua. L'acqua viene aspirata attraverso l'apertura della bocca e la chiusura dell'opercolo (copertura della branchia). Contemporaneamente le camere branchiali si allargano, producendo una pressione inferiore rispetto a quella della bocca, facendo scorrere l'acqua sulle branchie. Nel mentre, nella cavit\u00e0 orale vengono chiuse le valvole orali passive, che impediscono il reflusso di acqua dalla bocca. L'acqua dalla bocca passa nelle camere branchiali, che si contraggono svuotandosi attraverso le aperture opercolari. Il sangue nei capillari lamellari scorre nella direzione opposta a quella dell'acqua, e perci\u00f2 il flusso controcorrente mantiene un gradiente di concentrazione costante per l'ossigeno e l'anidride carbonica lungo l'intera lunghezza di ciascun capillare. L'ossigeno \u00e8 quindi in grado di diffondersi continuamente nel sangue, secondo il suo gradiente, mentre l'anidride carbonica viene rilasciata nell'acqua.\nInvertebrati.\nArtropodi.\nAlcune specie di granchio usano un organo respiratorio chiamato branchiostego. La sua struttura simile a branchia aumenta la superficie utile per lo scambio dei gas, fatto utile per catturare l'ossigeno dall'acqua. Alcuni piccoli ragni e acari possono respirare semplicemente scambiando gas attraverso la superficie corporea. I ragni pi\u00f9 grandi, gli scorpioni e altri artropodi usano un polmone primitivo.\nInsetti.\nLa maggior parte degli insetti respira passivamente attraverso aperture nell'esoscheletro, dette stigmi. L'aria raggiunge ogni parte del corpo per mezzo di una serie di piccoli canali dette trachee che vanno assottigliandosi fino ad entrare in contatto con le singole cellule dell'organismo. La diffusione dei gas \u00e8 efficace sulle piccole distanze ma non su quelle pi\u00f9 grandi, questo \u00e8 uno dei motivi per cui gli insetti hanno solitamente dimensioni ridotte. Gli insetti che non hanno stigmi e trachee, come alcuni collemboli, respirano direttamente attraverso la pelle, per diffusione di gas. Il numero di stigmi di un insetto \u00e8 variabile tra le specie, ma si trovano sempre in coppia, uno su ciascun lato del corpo. Alcuni ne hanno undici. La maggior parte degli insetti pi\u00f9 antichi, come le libellule e le cavallette, hanno due stigmi toracici e otto addominali. Nella restante parte degli insetti ce ne sono meno. Alcuni piccoli insetti non mostrano movimenti respiratori e possono non avere controllo muscolare sugli spiracoli. Altri invece utilizzano la contrazione muscolare del ventre, insieme alla contrazione coordinata e il rilassamento degli stigmi, per ridurre la perdita di acqua nell'atmosfera.\nMolluschi.\nI molluschi sono generalmente dotati di branchie che consentono lo scambio di gas tra l'ambiente acquoso e i loro sistemi circolatori. Questi animali possiedono anche un cuore che pompa il sangue contenente emocianina. I molluschi hanno quindi un sistema respiratorio simile a quello dei pesci vertebrati. L'apparato respiratorio dei gasteropodi pu\u00f2 includere anche branchie o polmoni.\nPiante.\nLa respirazione delle piante \u00e8 limitata dal processo di diffusione. Le piante usano il diossido di carbonio nel processo di fotosintesi ed eliminano l'ossigeno gassoso come rifiuto. La fotosintesi usa gli elettroni degli atomi di carbonio per depositare l'energia ottenuta dalla luce solare. Le piante assorbono anidride carbonica attraverso dei buchi, detti stomi, che possono aprirsi e chiudersi e che si trovano sulla parte inferiore delle loro foglie o su altre parti della pianta. La maggior parte delle piante richiede ossigeno per i processi catabolici."}
{"id": "2774503", "revid": "33689", "url": "https://it.wikipedia.org/wiki?curid=2774503", "title": "Quarter (dollaro USA)", "text": ""}
{"id": "2774506", "revid": "1005847", "url": "https://it.wikipedia.org/wiki?curid=2774506", "title": "Intervento Democratico", "text": ""}
{"id": "2774507", "revid": "149485", "url": "https://it.wikipedia.org/wiki?curid=2774507", "title": "Segretario della marina statunitense", "text": ""}
{"id": "2774508", "revid": "4252", "url": "https://it.wikipedia.org/wiki?curid=2774508", "title": "Eli Squick", "text": "Eli Squick (\"Eli Squinch\") \u00e8 un personaggio immaginario dei fumetti Disney.\n\u00c8 un usuraio senza scrupoli. Appare in molte storie a fumetti degli anni trenta come complice di Gambadilegno. \nStoria editoriale.\nDebutto nelle strisce giornaliere.\nEli Squick viene creato da Ted Osborne e Floyd Gottfredson come antagonista di Topolino. Appare in almeno tre storie di Topolino negli anni 30, tutte in \"continuity\" tra di loro (ogni storia a strisce era il seguito di quella precedente) in cui agisce per lo pi\u00f9 come complice di Gambadilegno.\nFa la sua prima apparizione in \"Topolino e l'elefante\" (1934), in questa storia Topolino compra un elefantino (Bobo) all'asta e Squick cerca di ricomprarglielo. Squick narra di aver gi\u00e0 comprato l'elefantino tanto tempo fa per 1000 dollari e di averlo impiegato in una segheria.\nTopolino, sconcertato dalle parole di Squick, che, sfrutta un povero animale indifeso per trarne vantaggio, cerca, in ogni modo, di nasconderglielo. Fortunatamente, alla fine della storia, l'elefante ritrova sua madre al circo e Squick viene convinto, da Topolino, a cedere l'elefante al circo.\nIn seguito appare nella storia \"Topolino e il tesoro di Clarabella\" (1935) in cui corteggia Clarabella. Poi si scopre che lo faceva per secondi fini, cio\u00e8 per impossessarsi di una mappa del tesoro del nonno di Clarabella, che era nascosta in un diario polveroso nel solaio di Clarabella senza che lei ne fosse a conoscenza (Squick lo sapeva poich\u00e9 suo nonno Nibbio Squick era rivale del nonno di Clarabella.). Quando Topolino lo scopre, lo dice a Clarabella che rompe quindi con Eli Squick.\nEli Squick, tuttavia, decide di ricattare Clarabella ipotecando la casa di lei. Per pagare l'ipoteca, Topolino e Orazio si mettono alla ricerca del tesoro, inseguiti da Eli Squick e Gambadilegno che non vogliono che lo trovino. Alla fine trovano il tesoro e con questo pagano l'ipoteca.\nEli Squick appare anche nella storia \"Topolino e il gorilla Spettro\" (1937). In questa storia, riceve la visita di Gambadilegno che, ridotto in cattive condizioni per colpa di Topolino (si veda \"Topolino e il mistero dell'uomo nuvola\"), vuole fare fuori una volta per tutte l'odiato topastro. Eli Squick gli presta la pistola ma quando si accorge che la polizia potrebbe accusarlo per l'omicidio di Topolino in quanto l'arma del delitto \u00e8 sua, tenta di raggiungere Gambadilegno per impedirgli di compiere il delitto.\nIntrufolatesi di nascosto nella casa di Topolino, Gambadilegno e Eli Squick ascoltano di nascosto la conversazione tra Topolino e Capitan Mastrorocco, un marinaio amico di Topolino che gli propone di andare alla ricerca di un tesoro che si trova nel cuore dell'Africa nera guidati dal gorilla \"Spettro\". Gambadilegno, sentita la parola \"tesoro\", decide di rinviare l'omicidio di Topolino e di seguire di nascosto Topolino, Minni e Pippo nell'Africa Nera per impossessarsi del tesoro.\nEli Squick e Gambadilegno si imbarcano quindi nella stessa nave di Topolino e co., travestiti da donne. Il loro piano tuttavia fallisce e per poco non vengono mangiati dai cannibali (che catturano anche Topolino e co.). Alla fine della storia riescono comunque a scappare tornando a casa a mani vuote.\nStorie di produzione italiana.\nEli Squick appare anche nella storia del 1939 \"Paperino chiromante\" e ne \"L'inferno di Topolino\", parodia italiana del 1949 della \"Divina Commedia\"; in quest'opera appare nel Girone degli avari, dove viene detto che, quando era in vita, Squick era un cassiere e amava pi\u00f9 i soldi che i suoi genitori.\nStorie di produzione britannica.\nEli Squick era un antagonista fisso delle storie di Paperino disegnate da William A. Ward, create in Gran Bretagna a partire dal 1937 (la prima storia \u00e8 \"Donald and Donna\").\nStorie di produzione danese.\nIl personaggio viene ripreso nel 1992 in \"Shark Reef\". Vengono ancora prodotte storie con Eli Squick."}
{"id": "2774516", "revid": "287204", "url": "https://it.wikipedia.org/wiki?curid=2774516", "title": "08 Stockholm Human Rights", "text": "Lo 08 Stockholm Human Rights \u00e8 una squadra di pallacanestro svedese con sede ad Alvik, quartiere nei pressi di Stoccolma.\nStoria.\nNacque nel 1996 grazie alla fusione di due tra i club pi\u00f9 titolati della pallacanestro svedese ovvero l\"Alvik BK\" (fondato nel 1956 e vincitore di 19 titoli nazionali maschili) e il \"KFUM S\u00f6der Basket\" (fondato nel 1949 e vincitore di 8 titoli nazionali maschili). Oggi Alvik BK e KFUM S\u00f6der Basket rappresentano il settore giovanile del club.\nEntrambe le sezioni disputano i propri match interni presso la \"Fryshuset Arena\". Nel 2001 vinsero lo scudetto sia la sezione maschile che quella femminile. La denominazione del club fu scelta in maniera tale da rappresentare uno strumento per combattere il razzismo."}
{"id": "2774517", "revid": "438678", "url": "https://it.wikipedia.org/wiki?curid=2774517", "title": "Song of the South", "text": ""}
{"id": "2774520", "revid": "196390", "url": "https://it.wikipedia.org/wiki?curid=2774520", "title": "Melody Time", "text": ""}
{"id": "2774522", "revid": "57872", "url": "https://it.wikipedia.org/wiki?curid=2774522", "title": "Velezzo Lomellina", "text": "Velezzo Lomellina (\"Vles\" in dialetto lomellino) \u00e8 un comune italiano di abitanti della provincia di Pavia in Lombardia. Si trova nella Lomellina centrale, alla destra dell'Agogna. I nuclei abitati principali sono Velezzo, a pianta dispersa lungo la provinciale 14 e Campalestro, raccolto attorno ad una grande tenuta agricola a corte chiusa. Per il resto il comune \u00e8 costituito dalle cascine \"Pieve\", \"Claudia\", \"Balossina\", \"Terno\" e \"Malpaga\".\nStoria.\nIl comune di Velezzo come oggi \u00e8 costituito \u00e8 originato dall'unione dei piccoli comuni di Velezzo, di cui, a parte la storia millenaria della sua Pieve, nulla si sa fino al XIX sec., Campalestro e Terno.\nGli storici lomellini ascrivono le origini di Terno all'epoca romana: il nome deriverebbe da \"ad Ternum Milium\", ossia ad un miglio da Lomello. Nei documenti storici lo si trova nell'elenco delle terre dello stato di Milano del 1644 mentre nel 1707 il feudatario risulta il colonnello Federico Giussano di Milano. Il piccolo comune fu soppresso nel 1759 ed unito a Velezzo e alla sua Pieve. Ora rimane una bella cascina a corte chiusa del XVIII sec.\nNulla si conosce circa l\u2019origine di Campalestro, le prime notizie storiche del 1452 ricordano che faceva parte della Squadra Lomellina e nel 1470 era infeudato ai Maletti. Nel 1525 pass\u00f2 ad Antonio Biglia di Milano, insieme a Gerola (frazione di Casei Gerola) e Mezzana Bigli; mentre nel 1707, quando tutta la Lomellina pass\u00f2 ai Savoia, erano feudatari i marchesi Ghislieri sempre di Milano. Fu comune autonomo fino al 1818, anno in cui fu unito a Velezzo e Terno.\nSimboli.\nLo stemma comunale \u00e8 stato concesso con decreto del presidente della Repubblica del 6 aprile 2007.\nMonumenti e luoghi d'interesse.\nPieve di Velezzo.\nLa Pieve di Velezzo \u00e8 un insieme di cascinali bassi, intorno alla Chiesa ed al suo battistero. Il luogo \u00e8 deserto e le antiche costruzioni sembrano perdersi nell'immensit\u00e0 della campagna tra i filari dei pioppi e il cielo. Eppure \u00e8 uno dei luoghi pi\u00f9 antichi della Lomellina, e, secondo alcuni storici, forse il primo centro cristiano di questa terra, situato al di fuori dell'abitato di Lomello, allora maggiore citt\u00e0 della zona, ed a poca distanza dalla strada per le Gallie.\nL\u2019origine della costruzione si perde nella notte dei tempi: l\u2019edificio attuale, che secondo attenti studi dovrebbe risalire alla fine del secolo IX o inizi del successivo, fu eretto su fondamenta pi\u00f9 antiche, forse della decadenza dell\u2019Impero (V sec.). Le prime notizie storiche risalgono al 1259 quando la pieve aveva perso ormai la sua autonomia e dipendeva dalla chiesa di Lomello: per questo era detta \"Santa Maria Minore\". Seguono memorie del 1323 e del 1460 quando il vicario del vescovo di Pavia giunse in visita pastorale a Velezzo: la chiesa era ormai ridotta a un rudere mentre il battistero era in condizioni migliori, anche se all\u2019interno vi era solo di un altare disadorno. Dopo altri solleciti (1561 e 1565), nel 1576 iniziarono dei lavori di restauro; nel XVIII sec. la chiesa fu prolungata e fu costruita la sacrestia, mentre alla fine del XIX sec. fu aggiunta la cappella del Rosario.\nNel 1966 un articolo di Mario Soldati sulla Lomellina romanica e preromanica contribu\u00ec alla riscoperta della Pieve di Velezzo che sarebbe culminata nel 1983 con i restauri a cura della sovrintendenza ai monumenti della Lombardia che hanno dato al complesso l\u2019aspetto attuale.\nLa pieve \u00e8 dedicata alla Nativit\u00e0 di Maria, la chiesa attuale, accanto ai numerosi rifacimenti, conserva notevoli tracce dell'originaria architettura romanica, fra cui l'abside, il campanile e gli elementi decorativi del fianco verso il cortiletto. La facciata presenta una porta di ingresso che mostra le tracce di un dipinto raffigurante la Nativit\u00e0 di Maria, mentre ai lati delle alte lesene rettangolari sorreggono un architrave sormontato da una croce. L'interno \u00e8 ad una sola navata con volta a botte affrescata e riceve luce da quattro finestre semicircolari che si aprono sulle pareti laterali. Nell\u2019emiciclo absidale vi sono le tracce di un affresco rinvenuto durante i restauri, mentre i dipinti pi\u00f9 recenti raffigurano \"Cristo risorto con tralci di vite e spighe di grano\". Nella parete meridionale si apre una piccola abside aggiunta nell'Ottocento.\nMolto pi\u00f9 antico \u00e8 sicuramente il battistero (sec XI) che, grazie ai restauri, rivive oggi dopo le offese subite nel passato quando fu usato come camera da letto e cantina della canonica. \u00c8 una costruzione singolare sia per la sua pianta circolare, con una piccola abside ed un protiro rettangolare, sia per i motivi decorativi con due ordini di archetti pensili e lesene sia per la caratteristica struttura della muratura con corsi di mattoni a spina di pesce e materiali romani di recupero.\nAll'interno si accede da una piccola porta ad arco che conduce nel vestibolo con volta a botte intonacata; la piccola sala circolare \u00e8 coperta invece da una singolare cupola a calotta unica ed \u00e8 illuminata da tre monofore basse che si aprono ai lati. Ad oriente vi \u00e8 l'abside ad arco, con ai lati i resti di due affreschi di cui si identifica solo una \"Crocefissione\".\nSantuario della Madonna dal Soc.\nPosto sulla sponda destra del fiume Agogna, sorge tra le campagne di Velezzo e Lomello, nei pressi della cascina \"Balossina\" ed \u00e8 dedicato alla Madonna \"dal Soc\" (\"ceppo\"in dialetto lomellino).\nLa leggenda narra che una ragazzina sordomuta, vide apparire la Madonna su un tronco galleggiante in mezzo all\u2019Agogna; nel tentativo di recuperarlo cade in acqua, fu miracolosamente salvata, e, tornata a casa, raccont\u00f2 l\u2019accaduto fra lo stupore generale. Il tronco fu recuperato e portato in chiesa a Velezzo (o Lomello?) ma il giorno dopo fu ritrovato nel luogo del miracolo. Si decise allora di costruire il santuario\u2026\nFondato probabilmente nella prima met\u00e0 del XIII sec., l'edificio si presenta oggi col suo rustico mattonato murario e con la maestosit\u00e0 dell'avanportico. Questa caratteristica costruttiva e la distanza del centro abitato fa pensare anche ad un luogo di sosta o ad un lazzaretto, pertanto la costruzione attuale potrebbe risalire ai secoli delle grandi epidemie (XVI e XVII sec.).\nAll\u2019interno \u00e8 conservato un bell\u2019affresco della \"Vergine\" e numerosi ex voto, testimoni della centenaria devozione popolare."}
{"id": "2774528", "revid": "438678", "url": "https://it.wikipedia.org/wiki?curid=2774528", "title": "So Dear to My Heart", "text": ""}
{"id": "2774531", "revid": "438678", "url": "https://it.wikipedia.org/wiki?curid=2774531", "title": "Destination Moon", "text": ""}
{"id": "2774532", "revid": "38120", "url": "https://it.wikipedia.org/wiki?curid=2774532", "title": "Stronger (Agnes)", "text": "Stronger \u00e8 il secondo album della cantante svedese Agnes, pubblicato l'11 ottobre 2006 dall'etichetta discografica Columbia."}
{"id": "2774533", "revid": "599013", "url": "https://it.wikipedia.org/wiki?curid=2774533", "title": "Henning Frenzel", "text": "Carriera.\nClub.\nHa giocato tutta la sua carriera con il Lokomotive Lipsia, con cui \u00e8 perfino tornato a giocare nel 2004 per celebrare la rifondazione del club.\nNazionale.\nHa collezionato 56 presenze e 19 reti con la Nazionale tedesca orientale."}
{"id": "2774538", "revid": "131358", "url": "https://it.wikipedia.org/wiki?curid=2774538", "title": "Giulio Bavastro", "text": ""}
{"id": "2774544", "revid": "6923", "url": "https://it.wikipedia.org/wiki?curid=2774544", "title": "Robbio", "text": "Robbio (\"R\u00f2bi\" in dialetto lomellino) \u00e8 un comune italiano di abitanti della provincia di Pavia in Lombardia.\nStoria.\nTracce di frequentazioni risalenti al Neolitico - e il ritrovamento, nella zona anticamente denominata \"Pri\u00e0\" (l'odierno Borgo Nuovo), di asce risalenti all'et\u00e0 del bronzo -, testimoniano la presenza dell'Uomo in epoca preistorica. Nella stessa zona sono state rinvenute anche tombe romane e monete risalenti al 230-270.\nL'esistenza di un centro romano, \"Redobium\", \u00e8 attestata da Plinio il Vecchio.\nIn seguito fu occupata dai Longobardi, cui si deve la fondazione della chiesa dedicata a san Michele Arcangelo.\nPoi fu un possesso della diocesi di Vercelli; intorno all'anno 1000 pass\u00f2 alla famiglia dei De Robbio, che ne furono feudatari e dominarono, fino al XIII secolo, anche su paesi vicini (Palestro e Confienza).\nFu contesa a lungo tra Vercelli e Pavia: nel 1202 l'episodio pi\u00f9 cruento, con presa e distruzione del castello, da parte dei pavesi.\nSolo nel 1220 Robbio fu assoggettata definitivamente a Pavia, da un diploma imperiale di Federico II, mentre il resto della Lomellina era pavese gi\u00e0 dal 1164.\nFece quindi parte del ducato di Milano e pass\u00f2 sotto altri feudatari, i Porro (1387-1432) i Crotti (fino al 1654 e dal 1532 parte del contado di Vigevano), i Trotti, con il titolo di conti, fino al Settecento; brevemente ai Belcredi di Pavia; dal 1730 ai De Roma di Milano (che sostengono una parentela con la celebre famiglia romana degli Orsini).\nCome il resto della regione fu, a partire del Cinquecento, sotto la dominazione prima spagnola, poi austro-ungarica.\nNel 1748 pass\u00f2 al Regno di Sardegna.\nNel 1859 entr\u00f2 a far parte (in provincia di Pavia) del Regno d'Italia.\nNel 1875 venne costruito il Municipio; sempre nell'800 inizi\u00f2 a essere sulla linea ferroviaria Vercelli - Mortara; l'apertura del Canale \"Cavour\" diede impulso al settore agricolo, in particolar modo a quello risicolo.\nNel '900 vennero impiantate anche alcune industrie (Riso Gallo e Locatelli in primis).\nNel 1998 Robbio ha ottenuto, per decreto dell'allora Presidente della Repubblica, Oscar Luigi Scalfaro, la qualifica di citt\u00e0.\nMonumenti e luoghi d'interesse.\nVia Francigena.\nIl concentrico di Robbio \u00e8 una tappa della Via Francigena in Lomellina; vi \u00e8 la Chiesa di S. Pietro, presso cui sorgeva un punto di accoglienza e sosta dei pellegrini.\nIl percorso proviene da Palestro e prosegue verso Nicorvo e Mortara.\nSociet\u00e0.\nIl Palio dl'Urmon.\nLa storia del palio di Robbio ha inizio con l'abbattimento di un grande olmo (\"urm\u00f2n\" in dialetto robbiese), abbattuto dopo 215 anni di vita; situato davanti alla chiesa parrocchiale, era considerato parte integrante del patrimonio cittadino; piantato nel 1768, assieme ad altri olmi, rimase l'unico, dopo che questi vennero abbattuti, per reperire legname.\nNel corso degli anni settanta la pianta and\u00f2 incontro a un processo degenerativo, dovuto a un fungo (\"graphium ulmi\"); il 2 luglio 1983 il \"grande vecchio\" fu abbattuto, evento che coinvolse emotivamente i robbiesi; inizialmente si decise di lasciare parte del tronco - una parte alta oltre 3 metri, quasi 5 di circonferenza -; dopo qualche tempo anche quella parte fu abbattuta, il vecchio 'urm\u00f2n' spar\u00ec; alcune sezioni del tronco furono distribuite a istituzioni e cittadini.\nIn ricordo del grande olmo abbattuto si tiene il \"Palio dl'Urmon\"; si svolge durante una settimana, a partire dall'ultima domenica di agosto; durante la settimana, di sera, gli 8 rioni (Campagnola, Canton Balin, Castello, Ciot, Mulin, Muron, Piana, Torre) si sfidano, in svariati giochi, per stilare una classifica che diviene la griglia di partenza della Corsa delle Carriole (tre Carriolantes per ognuno degli 8 rioni), gara decisiva per stabilire il vincitore del palio. La settimana del Palio ha inizio con l'arrivo della fiaccola; ogni anno parte da un santuario diverso e viene portata dagli atleti della Podistica Robbiese.\nInfrastrutture.\nRobbio \u00e8 servito dall'omonima stazione che svolge un collegamento con la vicina citt\u00e0 di Vercelli e il capoluogo Pavia, transitando per Mortara. \nIl paese \u00e8 servito anche da una linea di autobus gestita da S.T.N. che collega Novara con Mortara.\nNel periodo estivo il paese \u00e8 inoltre servito dall'autolinea Biella - Cattolica, collegando il nord Italia con una famosa localit\u00e0 balneare.\nSport.\nHa sede nel comune la societ\u00e0 calcistica \"Robbio 1928 Calcio\", fondata nel 1928, che ha disputato campionati dilettantistici regionali. L'apice del Robbio \u00e8 stato raggiunto tra il 2002 e il 2005 quando la squadra, presieduta dall'imprenditore Gianni Patti, ha raggiunto il campionato di serie D ottenendo due salvezze consecutive. Nel 2005, dopo una retrocessione sul campo, il Robbio non \u00e8 stato iscritto al campionato di Eccellenza ripartendo cos\u00ec dalla Terza Categoria. Nel 2006/07 dopo una fusione il Cilavegna il Robbio torna in Prima Categoria, retrocedendo per\u00f2 al termine del campionato in Seconda Categoria. Nel 2014 il Robbio vince il campionato di Seconda Categoria (allenatore Giorgio Pasquino), nel 2017 quello di Prima Categoria (allenatore Emanuele Pochetti).\nLa squadra di basket \"Aironi Pallacanestro Robbio\" milita in Serie C regionale. La storia recente della Pallacanestro Robbio inizia nel 2009 quando l'ex giocatore Giordano Andreello insieme all'imprenditore locale Giosu\u00e8 Pozzato si mettono alla guida della societ\u00e0 che fino a quel momento militava nei campionati amatoriali. In pochi anni gli Aironi salgono le categorie vincendo i campionati di Promozione, serie D e serie C regionale. Nel 2015/16 Robbio \u00e8 in C gold, dove milita una sola stagione retrocedendo ai play out di fine anno. Nel 2020, al momento dell'interruzione di tutti i campionati regionali per l'emergenza Covid, gli Aironi erano primi in classifica in serie C silver (ex C regionale) con l'ambizione di tornare in serie C gold.\n\u00c8 stata la citt\u00e0 natale del calciatore Silvio Piola, ancora oggi detentore del record di gol totali in serie A, e del campione olimpico di spada a Londra 1948 Luigi Cantone."}
{"id": "2774548", "revid": "767487", "url": "https://it.wikipedia.org/wiki?curid=2774548", "title": "Terreno di Murashige e Skoog", "text": "Il terreno base di Murashige e Skoog (M&amp;S base medium) \u00e8 un terreno di coltura utilizzato per colture cellulari vegetali. \u00c8 stato inventato dagli scienziati Toshio Murashige e Folke K. Skoog nel 1962, durante la ricerca per un regolatore di crescita delle piante. \u00c8 il mezzo pi\u00f9 comunemente usato nel campo delle colture \"in vitro\" di cellule vegetali.\nCome studente di dottorato di Skoog, Murashige inizialmente cerc\u00f2 di trovare un nuovo ormone della crescita, non ancora scoperto, di cui si ipotizzava la presenza nel succo di tabacco. Tale componente non fu trovato. Invece una analisi del succo di tabacco e del tabacco incenerito rivelarono una concentrazione pi\u00f9 alta, rispetto a quella nota, di minerali specifici nei tessuti vegetali. Una serie di esperimenti dimostrarono che un aumento della concentrazione di questi nutrienti portava a una maggiore crescita. Questi studi permisero a Murashige e Skoog di formulare un terreno di coltura ottimale. \nCostituenti.\nAltri additivi.\nCon il tempo il terreno ha subito numerose modifiche. Ad esempio per l'organismo modello Arabidopsis thaliana, si usa un terreno di Murashige e Skoog con concentrazioni dimezzate."}
{"id": "2774551", "revid": "1347902", "url": "https://it.wikipedia.org/wiki?curid=2774551", "title": "Rakesh Sharma", "text": "Si \u00e8 laureato al \"Nizam College\" di Hyderabad e si \u00e8 arruolato nell'Aeronautica Militare Indiana, diventando pilota e raggiungendo il grado di maggiore. Nel 1982 \u00e8 stato selezionato come cosmonauta nell'ambito del programma \"Intercosmos\". Nel 1984 \u00e8 andato nello spazio a bordo della Sojuz T-11 insieme a due cosmonauti sovietici e ha trascorso una settimana sulla stazione spaziale Saljut 7, dove ha condotto vari esperimenti scientifici tra cui una ricognizione fotografica multispettrale del nord dell'India. Con questo volo, Sharma \u00e8 diventato il primo astronauta di nazionalit\u00e0 indiana e di religione induista. Durante il soggiorno nello spazio, Sharma ha eseguito alcuni esercizi di yoga in condizioni di microgravit\u00e0.\nNel 1987 Sharma si \u00e8 congedato dall'Aeronautca militare con il grado di tenente colonnello ed \u00e8 entrato come pilota collaudatore nell'Hindustan Aeronautics Limited (HAL); in seguito ha lavorato allo sviluppo dell'aereo da caccia indiano HAL Tejas. Nel 2001 si \u00e8 ritirato dal servizio attivo ed \u00e8 diventato presidente dell\"'Automated Workflow Pvt Ltd\", un'organizzazione che si occupa di Business Process Management. Nel novembre 2006 ha preso parte ad una riunione dei principali scienziati dell'India, organizzata dall'ISRO, che ha dato via libera ad un volo spaziale umano indiano.\nSharma \u00e8 sposato e ha una figlia."}
{"id": "2774561", "revid": "438678", "url": "https://it.wikipedia.org/wiki?curid=2774561", "title": "The Incredible Mr. Limpet", "text": ""}
{"id": "2774569", "revid": "11959", "url": "https://it.wikipedia.org/wiki?curid=2774569", "title": "Khoja", "text": ""}
{"id": "2774572", "revid": "438678", "url": "https://it.wikipedia.org/wiki?curid=2774572", "title": "Bedknobs and Broomsticks", "text": ""}
{"id": "2774573", "revid": "438678", "url": "https://it.wikipedia.org/wiki?curid=2774573", "title": "Sangue viennese", "text": "Sangue viennese (\"Wiener Blut\") \u00e8 un film musicale del 1942 diretto dall'austriaco Willi Forst.\nIl soggetto \u00e8 tratto da \"Wiener Blut\", l'ultima operetta composta da Johann Strauss II poco prima della sua morte nel 1899. Strau\u00df jr non riusc\u00ec a finirla e l'operetta vide la luce sotto la supervisione del compositore Adolf Muller jr. Nel film, le musiche originali sono di Willy Schmidt-Gentner che adatt\u00f2 i temi di Strau\u00df, eseguiti dall'orchestra dei Wiener Philharmoniker.\nTrama.\nIl giovane conte Georg Wolkersheim giunge a Vienna insieme alla moglie Melanie per partecipare al Congresso di Vienna come rappresentante del piccolo stato di Reuss-Schleiz-Greiz. Tra i due coniugi e i loro dipendenti si instaura un clima di tensione a causa dell'informale stile di vita viennese. Dietro consiglio di Kn\u00f6pfel, il suo domestico, Melanie si reca a Baden dalla zia, la baronessa Auersbach, lasciando a Vienna il marito. \nL'attrice Liesl Stadler, che insegna a ballare al conte Wolkersheim, viene presa per la moglie di costui e Wolkersheim la porta al ballo di corte facendola passare per sua moglie. Anche Melanie, rientrata a Vienna, partecipa al ballo e scopre che un'attrice si fa passare per lei. Decide allora di presentarsi come fosse lei l'attrice, per stuzzicare cos\u00ec il marito. Il giorno dopo, i due sposi si riconciliano. Il Congresso dovrebbe sancire l'integrazione del Reuss-Schleiz-Greiz alla Baviera ma il principe ereditario, quando capisce che la bella attrice al ballo era in effetti la vera contessa, garantisce la futura indipendenza dello staterello. I Wolkersheim possono ora restare a Vienna, mentre il principe Ypsheim prende Lisl sotto la sua protezione.\nProduzione.\nIl film fu prodotto dalla Deutsche Forst-Filmproduktion GmbH e dalla Wien-Film.\nDistribuzione.\nIl film usc\u00ec nelle sale cinematografiche tedesche il 2 aprile 1942. Fu uno dei film che rappresentarono la Germania alla 10\u00aa Mostra internazionale d'arte cinematografica di Venezia del 1942 vincendo il Premio della Biennale (al regista Willi Forst). \nNello stesso anno, venne distribuito anche nei Paesi Bassi (28 agosto, col titolo \"Weensch bloed\"), in Finlandia (8 novembre, col titolo \"Wienil\u00e4isverta\"), in Svezia (2 dicembre, col titolo \"Wienerblod\") e in Francia (3 dicembre, col titolo \"Sang viennois\"). \nIl 4 aprile 1945, il film usc\u00ec anche in Portogallo. \nNegli Stati Uniti, si pot\u00e9 vedere solo nel 1951, presentato a New York il 21 marzo con il titolo \"Vienna Blood\". \nFu distribuito dalla Films International con i sottotitoli in inglese."}
{"id": "2774575", "revid": "599013", "url": "https://it.wikipedia.org/wiki?curid=2774575", "title": "Pete's Dragon", "text": ""}
{"id": "2774576", "revid": "339392", "url": "https://it.wikipedia.org/wiki?curid=2774576", "title": "Pip\u00ecta", "text": ""}
{"id": "2774581", "revid": "1632387", "url": "https://it.wikipedia.org/wiki?curid=2774581", "title": "Rain (40 Below Summer)", "text": "Rain \u00e8 un EP della band nu metal 40 Below Summer. \u00c8 stato dato alle stampe dalla Crash Music Inc. nel 2007, dopo essere gi\u00e0 stato pubblicato indipendentemente nel 2000, prima di associarsi alla London-Sire Records."}
{"id": "2774588", "revid": "767487", "url": "https://it.wikipedia.org/wiki?curid=2774588", "title": "Wilfried Gr\u00f6bner", "text": "Carriera.\nGioca tutta la sua carriera nel Lokomotive Lipsia, per cui segna 18 goal in 230 partite.\nHa collezionato 8 presenze nella Nazionale tedesca orientale. Il debutto avvenne da titolare nell'incontro del 21 aprile 1976 a Cottbus contro l'Algeria (5:0) ma dove gioc\u00f2 solo il primo tempo; l'ultima gara fu a Burgas il 28 febbraio 1979 nella sconfitta contro la Bulgaria (1:0).\nAi Giochi Olimpici 1976 gioc\u00f2 soltanto gli ultimi 21 minuti nella finale per la medaglia d'oro contro la Polonia (3:1) entrando al posto di Wolfram Loewe.\nHa allenato il Rot-Wei\u00df Erfurt ed il Reutlingen."}
{"id": "2774589", "revid": "438678", "url": "https://it.wikipedia.org/wiki?curid=2774589", "title": "Rock-a-Doodle", "text": ""}
{"id": "2774594", "revid": "3115", "url": "https://it.wikipedia.org/wiki?curid=2774594", "title": "Oscar Niemeyer", "text": "\u00c8 stato uno dei pi\u00f9 noti e importanti architetti a livello internazionale del XX secolo. Tra i pionieri nell'esplorazione delle possibilit\u00e0 costruttive ed espressive del cemento armato, collabor\u00f2 per diversi anni con Le Corbusier.\nSebbene difensore dell'utilitarismo in architettura, le sue creazioni non hanno la \"blocky coldness\" frequentemente criticata dai critici postmoderni. I suoi edifici riflettono l'uso di forme dinamiche e curve cos\u00ec sensuali che molti ammiratori hanno visto in lui uno scultore di monumenti pi\u00f9 che un architetto. A volte, alcuni critici hanno considerato questa sua cifra stilistica come un difetto.\nPrima giovinezza.\nOscar Niemeyer nacque a Rio de Janeiro, nel quartiere di Laranjeiras, presso \"rua Passos Manuel\", strada che in seguito sarebbe stata ridenominata in onore di suo nonno materno, il giurista Ant\u00f4nio Augusto Ribeiro de Almeida (nominato presidente del Tribunale supremo federale del Brasile dal 1896 al 1913 e procuratore generale della Repubblica dal 1898 al 1901), il 15 dicembre del 1907, figlio di Oscar de Niemeyer Soares, di remote origini tedesche per parte materna, e di Delfina Ribeiro de Almeida. Trascorse la giovinezza come un tipico ragazzo carioca del suo tempo, \"boh\u00e9mien\" e relativamente incosciente riguardo al proprio futuro. Concluse gli studi secondari all'et\u00e0 di 21 anni e, nello stesso anno, spos\u00f2 Annita Baldo, figlia di immigrati italiani originari di Padova. Il matrimonio gli diede un senso di responsabilit\u00e0: decise di lavorare e di iniziare gli studi universitari.\nCominci\u00f2 a lavorare nella tipografia del padre e si iscrisse all'Escola de Belas Artes, dalla quale usc\u00ec laureato come ingegnere e architetto nel 1934. In quegli anni ebbe difficolt\u00e0 finanziarie, ma decise ugualmente di lavorare gratuitamente nello studio di architettura di L\u00facio Costa e Carlos Le\u00e3o. Si sentiva insoddisfatto dell'architettura che vedeva nelle strade e credette di aver trovato in questo campo una possibilit\u00e0 di carriera.\nNel 1945, gi\u00e0 architetto discretamente conosciuto, si imbatt\u00e9 nel Partito comunista brasiliano. Niemeyer era un ragazzo negli anni della Rivoluzione russa e, durante il periodo della seconda guerra mondiale, divenne un giovane idealista. Era un comunista entusiasta, posizione politica che pi\u00f9 tardi nella vita gli sarebbe costata. Durante la dittatura militare brasiliana, infatti, il suo lavoro fu duramente criticato ed osteggiato ed egli stesso fu costretto all'esilio in Europa. Il ministro dell'aeronautica dell'epoca riport\u00f2 il fatto dicendo che \"il posto per un architetto comunista \u00e8 Mosca\". Visit\u00f2 Cuba e l'Unione Sovietica, dove ebbe modo d'incontrare diversi leader socialisti, oltre a divenire amico personale di alcuni di loro. Fidel Castro una volta disse: \"Niemeyer ed io siamo gli ultimi comunisti su questo pianeta\".\nPrimi lavori.\nNel 1936 L\u00facio Costa fu designato dall'allora ministro dell'educazione Gustavo Capanema architetto dei nuovi quartieri generali per il ministero dell'educazione e della sanit\u00e0 pubblica a Rio de Janeiro. Nel 1939, Niemeyer assunse il comando del team di architetti (L\u00facio Costa, Carlos Le\u00e3o, Affonso Eduardo Reidy, Jorge Moreira, Ernani Vasconcellos, assieme a Le Corbusier agente come consulente nel 1936) responsabile per il ministero che assunse il compito di modellare il \"novo homem, Brasileiro e moderno\" (nuovo uomo, brasiliano e moderno).\nSeguendo le richieste di Niemeyer, fu rinominato Pal\u00e1cio Gustavo Capanema nel 1985. Fu un convinto sostenitore dell'architettura dei grattacieli nel mondo, e a una scala pi\u00f9 ampia di qualsiasi cosa Le Corbusier avesse costruito fino ad allora. Completato nel 1943, l'edificio che ospitava il regolatore e gestore della cultura e del patrimonio culturale brasiliano svilupp\u00f2 tutti gli elementi dei quali si cominciava a parlare come movimento modernista brasiliano: utilizz\u00f2 materiali e tecniche locali, come le piastrelle (azulejos) collegate alla tradizione portoghese; i rivoluzionati brise-soleil, resi regolabili, e collegati ai dispositivi ombreggianti dei mori dell'architettura coloniale; vivaci colori; i giardini tropicali di Roberto Burle Marx; la Palma Imperiale (\"Roystonea oleracea\"); ulteriori allusioni all'icona del panorama brasiliano; gli speciali lavori su commissione di artisti brasiliani.\nNel 1939 Niemeyer e L\u00facio Costa disegnarono il padiglione brasiliano al New York World's Fair (in collaborazione con Paul Lester Wiener). Impressionato dall'esecuzione del padiglione il sindaco Fiorello La Guardia onor\u00f2 Niemeyer con le chiavi della citt\u00e0 di New York. Costa spieg\u00f2 che il padiglione brasiliano adottava un linguaggio di \"grazia e eleganza\", luminosit\u00e0 e fluidit\u00e0 spaziale, piani aperti, curve e muri liberi, nei quali il termine \"Ionic\", contrasta con il rigido stile dell'architettura modernista, denominato \"Doric\". Dalla met\u00e0 del ventesimo secolo, il movimento modernista brasiliano \u00e8 stato riconosciuto come il \"primo stile nazionale nella moderna architettura\" (Reyner Banham). Il periodo dell'architettura internazionale che va dagli anni quaranta agli anni cinquanta dedic\u00f2 centinaia di pagine ditirambiche alla \"terra scelta dalla pi\u00f9 originale e audace architettura contemporanea\", seguite da monografie su singoli architetti come Oscar Niemeyer e Affonso Eduardo Reidy.\nIl progetto di Pampulha.\nNel 1940 Niemeyer incontr\u00f2 Juscelino Kubitschek de Oliveira, che era al tempo il sindaco di Belo Horizonte, capitale dello Stato del Minas Gerais. Lui e il governatore dello Stato Benedito Valadares volevano sviluppare un nuovo quartiere a nord della citt\u00e0 chiamato Pampulha, e commissionarono a Niemeyer il disegno di una serie di edifici che si conosceranno in seguito come il \"complesso Pampulha\". Il primo monumento moderno in Brasile fu la chiesa di San Francesco d'Assisi di Niemeyer, a Pampulha, fatta parte dei canoni artistici nazionali nel 1943, un anno dopo il suo completamento. Il complesso includeva un casin\u00f2, una discoteca, e un ristorante, uno yacht club, un golf club, e 100 stanze d'hotel (non costruito), distribuiti attorno al lago artificiale. Un ritratto del sindaco fu costruito vicino al lago.\nL'edificio fu completato nel 1943, e provoc\u00f2 alcune controversie. Ricevette l'acclamazione internazionale dopo l'esibizione del 1943 di \"edifici brasiliani\", al Museo d'Arte Moderna di New York (MoMA). Le autorit\u00e0 conservatrici della chiesa di Minas Gerais rifiutarono di consacrare la chiesa fino al 1959, in parte per la sua forma non ortodossa, in parte per la pittura murale dell'altare, dipinta da Candido Portinari. Il murale dipingeva Cristo come il salvatore di matti, poveri ed eretici.\nPampulha, diceva Niemeyer, gli ha offerto \"l'opportunit\u00e0 di combattere la monotonia dell'architettura contemporanea, l'ondata del mal interpretato funzionalismo ivi nascosto, e i dogmi di forma e funzione che emersero, contrastando la libert\u00e0 plastica che il cemento armato introduceva. Era attratto dalle curve - le liberate, sensuali curve suggerite dalle possibilit\u00e0 di nuove tecnologie ancora spesso richiamate in venerabili vecchie chiese barocche [\u2026] Io sto deliberatamente ignorando la giusta angolazione dell'architettura razionalista disegnata con riga e squadra a favore dell'audace entrata in campo di curve e linee rette offerte dal cemento armato.\" Questa deliberata protesta part\u00ec dall'ambiente nel quale viveva, con le sue bianche spiagge, le sue imponenti montagne, le vecchie chiese barocche e le bellissime donne abbronzate.\nGli anni 1940 e 1950.\nNel 1947, la visione mondiale di Niemeyer fu confermata, quando viaggi\u00f2 verso gli Stati Uniti per far parte del team internazionale che avrebbe lavorato sul progetto del quartier generale delle Nazioni Unite a New York. Lo 'schema 32' di Niemeyer fu approvato dal comitato per il progetto \"The Board of Design\", ma fu incalzato dalla pressione di Le Corbusier, e insieme proposero il progetto 23/32 (sviluppato con Bodiansky e Weissmann), che combinava elementi degli schemi di Niemeyer e Le Corbusier, ma era primariamente basata sullo schema di Niemeyer. Nonostante l'insistenza di Le Corbusier per rimanere coinvolto, il disegno concettuale per la sede (schema 23/32), approvato dal comitato, fu portato avanti dal direttore del piano, Wallace Harrison, e da Max Abramovitz, in una collaborazione successiva. Negli anni precedenti Niemeyer ricevette l'invito di insegnare alla Yale University; tuttavia, non gli fu concesso il visto d'ingresso. Nel 1950 un primo libro di suoi lavori fu pubblicato negli USA da Stamo Papadaki. Nel 1953, Niemeyer fu scelto per la posizione di rettore della Harvard Graduate School of Design, ma la sua appartenenza al partito comunista lo port\u00f2, per la seconda volta, a vedersi rifiutato il visto per l'entrata negli Stati Uniti.\nIn Brasile, ha progettato il Parco Ibirapuera, nella citt\u00e0 di San Paolo, per la celebrazione del quattrocentesimo anniversario della citt\u00e0. Nel 1951, l'edificio di appartamenti Copan (1953-66), e il Palazzo JK a Belo Horizonte (1951). Nel 1952-53 costru\u00ec la propria casa a Rio de Janeiro, la (\"Casa das Canoas\"), indubbiamente il suo capolavoro domestico, e nel 1954-60 gli appartamenti di lusso Niemeyer a Belo Horizonte.\nNel 1954-55 Niemeyer progett\u00f2 il Museo di arte moderna di Caracas (MAM Caracas). Come da suo desiderio, il progetto prese una nuova direzione, avvicinandosi a quello che sarebbero stati di l\u00ec a poco gli edifici di governo di Brasilia.\nFu nella sua Casa das Canoas che un euforico presidente Juscelino Kubitschek visit\u00f2 Niemeyer in una mattina del settembre del 1956, poco dopo essere stato eletto presidente del Brasile. Mentre guidava tornando dalla citt\u00e0 il politico parl\u00f2 all'architetto dei suoi pi\u00f9 audaci progetti: \u00abSto per fare costruire una nuova capitale del paese e voglio che lei mi aiuti [\u2026] Oscar, questa volta costruiremo la capitale del Brasile.\u00bb\nBrasilia.\nNiemeyer organizz\u00f2 una competizione per lo schema di progetto di Brasilia, la nuova capitale, e il vincitore del progetto fu il suo vecchio maestro e amico, L\u00facio Costa. Niemeyer volle progettare gli edifici e Lucio la pianta della citt\u00e0.\nEntro alcuni mesi, Niemeyer progett\u00f2 un grande numero di edifici residenziali, commerciali e di governo. Tra loro c'era la residenza del presidente (Pal\u00e1cio da Alvorada), la casa dei deputati, il Congresso nazionale, la cattedrale (una struttura iperboloide), diversi ministeri, per non parlare degli edifici residenziali. Vista dall'alto la citt\u00e0 pu\u00f2 essere vista come elementi che ripetono se stessi in ogni edificio, che forma un'unit\u00e0 formale. La cattedrale di Brasilia \u00e8 particolarmente bella, con diversi simbolismi moderni. La sua entrata \u00e8 ampia e chiara, l'illuminazione dei corridoi contrasta con l'atrio, illuminato dalla luce naturale.\nDietro la costruzione di Brasilia c'\u00e8 una monumentale campagna per costruire un'intera citt\u00e0 nel desolato centro del paese, migliaia di chilometri da qualsiasi altra citt\u00e0 maggiore. L'intuizione di Kubitschek era di stimolare l'industria nazionale, integrando aree del paese distanti, popolare regioni inospitali e portare il progresso a regioni ove \"only cattle ranching had a foothold\" (molti storici paragonano la costruzione di Brasilia alla colonizzazione americana del West). Niemeyer e L\u00facio Costa usarono quest'intuizione per testare il nuovo concetto di piano pilota: strade senza transito (Niemeyer avrebbe detto che \u00e8 irrispettoso verso l'uomo impiegare 20 minuti per spostarsi da una regione a un'altra). Gli edifici, sostenuti da colonne, avrebbero permesso di liberare lo spazio, permettendone la condivisione con la natura.\nIl progetto era sorretto anche da un'ideologia socialista: a Brasilia tutti gli appartamenti sarebbero stati posseduti dal governo e affittati ai lavoratori. Brasilia non ha zone \"migliori\", cosicch\u00e9 i ministri e i comuni lavoratori devono condividere gli stessi edifici. In seguito, molti di questi concetti sono stati ignorati o cambiati da altri presidenti, portatori di visioni diverse. Brasilia fu progettata, costruita, e inaugurata entro 4 anni. Dopo di allora, Niemeyer fu nominato capo responsabile del collegio di architettura dell'Universit\u00e0 di Brasilia. Nel 1963, divenne un membro onorario dell'American Institute of Architects negli Stati Uniti; lo stesso anno ricevette dall'Unione Sovietica il Premio Lenin per la pace.\nNel 1964, fu invitato in Israele da Abba Hushi, sindaco di Haifa, per pianificare il campus dell'Universit\u00e0 di Haifa. Al suo ritorno in Brasile trov\u00f2 un paese completamente diverso. In marzo, il presidente Jo\u00e3o Goulart, succeduto a J\u00e2nio Quadros nel 1961, fu rimosso con un colpo di stato. Il generale Castelo Branco assunse il comando del paese, che sarebbe stato trasformato in una dittatura fino al 1985.\nEsilio e progetti all'estero.\nLa posizione di Niemeyer gli sarebbe costata molto durante il regime militare. Il suo studio fu oggetto di vandalismi, la sede della rivista che coordinava fu distrutta, i suoi progetti cominciarono misteriosamente a essere rifiutati e i clienti iniziarono a scomparire.\nNel 1965, duecento professori chiesero la sua riassegnazione all'Universit\u00e0 di Brasilia, protestando contro il trattamento ricevuto dagli universitari dal governo. Nello stesso anno, viaggi\u00f2 in Francia per una mostra al Museo del Louvre.\nNegli anni seguenti, il suo lavoro fu ostacolato in Brasile, e Niemeyer si spost\u00f2 a Parigi. L\u00ec cominci\u00f2 una nuova fase della sua vita e della sua carriera. Apr\u00ec uno studio sugli Champs-\u00c9lys\u00e9es, clienti lo contattarono da diversi paesi, specie in Algeria dove, con altri, progett\u00f2 l'Universit\u00e0 di Costantina. A Parigi cre\u00f2 la sede del Partito Comunista Francese, la piazza dedicata al colonnello Fabien e, in Italia, la sede della casa editrice Arnoldo Mondadori Editore a Segrate (1968), la sede della Fata a Pianezza (1977-1979) e quella delle Cartiere Burgo a San Mauro Torinese (1977). A Funchal, nella Regione Autonoma di Madera, un hotel del XIX secolo fu rimosso per costruire un casin\u00f2 progettato da Niemeyer. Altri lavori salienti sono la moschea di Penang a George Town, capitale dello Stato di Penang, Malaysia negli anni settanta.\nDagli anni 1980 ai giorni nostri.\nLa dittatura dur\u00f2 21 anni, fino al 1985. Sotto le regole di Jo\u00e3o Figueiredo fu addolcita e gradualmente trasformata in una democrazia. Fu allora che Niemeyer decise di ritornare nel suo paese. Ha definito se stesso come un principiante dell'ultima fase della vita. Durante questo decennio costru\u00ec il Memoriale Juscelino Kubitschek\n(1980), il Pantheon (1985) e il Latin America Memorial (1987), quest'ultima una bellissima scultura raffigurante una mano di Ges\u00f9 ferita, e la ferita modellata quasi a rappresentare l'America Centrale e il Sudamerica.\nNel 1988 Oscar Niemeyer fu insignito del Premio Pritzker per l'architettura, assieme all'architetto americano Gordon Bunshaft.\nHa progettato almeno altri due edifici a Brasilia, il pi\u00f9 piccolo, il Memoriale per le popolazioni indigene e la cattedrale militare Igreja de N.S. da Paz.\nNel 1996, all'et\u00e0 di 89 anni cre\u00f2 quello che molti considerano il suo miglior lavoro: il Museo d'arte contemporanea di Niter\u00f3i (nell'omonima citt\u00e0, una citt\u00e0 vicina a Rio de Janeiro). L'edificio poggia su una roccia, offrendo una bellissima vista della Baia di Guanabara e della citt\u00e0 di Rio de Janeiro. Critici del museo affermano che l'edificio \u00e8 cos\u00ec esotico da porsi all'attenzione pi\u00f9 delle opere d'arte che ospita all'interno.\nNel 2003, Niemeyer fu chiamato a progettare la Galleria Serpentine, padiglione estivo all'Hyde Park di Londra, una galleria che ogni anno invita famosi architetti che non hanno mai costruito nel Regno Unito, per progettare una struttura temporanea.\nIl 10 dicembre 2004, un progetto di Niemeyer per la tomba del comunista Carlos Marighella, a Salvador de Bahia nel nord est del Brasile, fu inaugurata nella commemorazione del 35\u00ba anniversario della sua morte.\nNel 2005, uno dei suoi progetti intitolato \"Esta\u00e7\u0101o, ci\u00eancia, cultura e artes\" fu approvato e costruito a Jo\u00e3o Pessoa, il punto pi\u00f9 a est delle Americhe, a 34\u00b0 47' 38\" longitudine ovest e 7\u00b0 9' 28\" latitudine sud.\nIl 15 dicembre 2006, circa 50 anni dopo la sua costruzione, Brasilia ottiene un altro paio di edifici di Niemeyer, il museo nazionale e la biblioteca nazionale. L'inaugurazione coincise con il 99\u00ba anniversario della sua nascita. Entrambi gli edifici si trovano nell'\"Esplanada dos Minist\u00e9rios\", e fanno parte del complesso culturale repubblicano, vicino alla Cattedrale.\nNiemeyer a oltre 100 anni \u00e8 ancora coinvolto in diversi progetti, principalmente sculture e riaggiustamenti di suoi vecchi lavori, che, protetti da regolamenti nazionali, e in alcuni casi internazionali, per la protezione del patrimonio storico, possono essere modificati solo dall'autore. I suoi ultimi progetti sono una statua raffigurante una tigre con la bocca aperta e un uomo in combattimento che solleva la bandiera cubana contro il blocco da parte degli Stati Uniti.\nIl 15 dicembre 2007, in occasione del centesimo compleanno di Niemeyer, al Palazzo Reale di Napoli si \u00e8 celebrato l'evento con una mostra (\"Oscar Niemeyer. Architettura, citt\u00e0 e paesaggio\") sull'opera dell'architetto, con un'esposizione di fotografie scattate dall'artista brasiliano Salvino Campos.\nNel 2009 viene completata la costruzione dell'Auditorium di Ravello (SA), a lui intitolato.\nIn Spagna gli \u00e8 stato intitolato il \"Centro Culturale Internazionale Oscar Niemeyer\", da lui stesso progettato e inaugurato nel 2011.\nIl 2 novembre 2012 viene ricoverato all'ospedale samaritano di Rio de Janeiro, dove si spegne il mercoledi 5 dicembre, appena dieci giorni prima del suo 105\u00ba compleanno.\nNella cultura di massa.\nOscar Niemeyer e i suoi contributi alla costruzione della citt\u00e0 di Brasilia sono ritratti e trasformati in parodia nel film francese del 1964 \"L'uomo di Rio\", a cui partecip\u00f2 l'attore Jean-Paul Belmondo.\nBibliografia.\nIn italiano\nIn altre lingue"}
{"id": "2774597", "revid": "486946", "url": "https://it.wikipedia.org/wiki?curid=2774597", "title": "R\u00e9seau national des Villes et pays d'art et d'histoire", "text": ""}
{"id": "2774598", "revid": "438678", "url": "https://it.wikipedia.org/wiki?curid=2774598", "title": "Cool World", "text": ""}
{"id": "2774599", "revid": "1005847", "url": "https://it.wikipedia.org/wiki?curid=2774599", "title": "Provincia di Caylloma", "text": "La provincia di Caylloma \u00e8 una provincia del Per\u00f9, situata nella regione di Arequipa.\nGeografia antropica.\nSuddivisioni amministrative.\n\u00c8 divisa in venti distretti:"}
{"id": "2774603", "revid": "339392", "url": "https://it.wikipedia.org/wiki?curid=2774603", "title": "Evil Toons", "text": ""}
{"id": "2774623", "revid": "1005847", "url": "https://it.wikipedia.org/wiki?curid=2774623", "title": "Provincia di Condesuyos", "text": "La provincia di Condesuyos \u00e8 una provincia del Per\u00f9, situata nella regione di Arequipa.\nGeografia antropica.\nSuddivisioni amministrative.\n\u00c8 divisa in otto distretti:"}
{"id": "2774625", "revid": "287204", "url": "https://it.wikipedia.org/wiki?curid=2774625", "title": "Punta Baldassarre", "text": "La Punta Baldassarre (3.155 ) \u00e8 una montagna delle Alpi del Moncenisio nelle Alpi Cozie, posta lungo la frontiera tra l'Italia (Provincia di Torino) e la Francia (Alte Alpi).\nCaratteristiche.\nLa montagna \u00e8 la vetta pi\u00f9 alta del \"Gruppo dei Re Magi\", gruppo montuoso che separa la Valle Stretta dalla Valle della Rho (valle situata sopra Bardonecchia). Le altre due montagne del gruppo sono: Punta Melchiorre e Punta Gasparre.\nSalita alla vetta.\nSi pu\u00f2 salire sulla vetta partendo dai rifugi collocati alle \"Grange di Valle Stretta\": Rifugio I Re Magi e Rifugio Terzo Alpini."}
{"id": "2774631", "revid": "287204", "url": "https://it.wikipedia.org/wiki?curid=2774631", "title": "Alexandre Moos", "text": "Professionista dal 1996 al 2010, conta la vittoria di un titolo nazionale in linea.\nCarriera.\nDiventa professionista nel 1996 con la squadra italiana della Saeco, con la quale corre fino al 1998. Dopo essere passato al Team Festina e alla KIA-Villiger, dal 2001 al 2006 corre per la Phonak Hearing Systems, periodo in cui riesce a conquistare il campionato svizzero di ciclismo su strada. Dal 2007 corre per la squadra statunitense BMC Racing Team.\nSi \u00e8 ritirato al termine della stagione 2010."}
{"id": "2774632", "revid": "486946", "url": "https://it.wikipedia.org/wiki?curid=2774632", "title": "James and the Giant Peach", "text": ""}
{"id": "2774638", "revid": "11959", "url": "https://it.wikipedia.org/wiki?curid=2774638", "title": "Guerre bizantino-selgiuchide", "text": ""}
{"id": "2774653", "revid": "438678", "url": "https://it.wikipedia.org/wiki?curid=2774653", "title": "The Adventures of Rocky and Bullwinkle", "text": ""}
{"id": "2774654", "revid": "1251388", "url": "https://it.wikipedia.org/wiki?curid=2774654", "title": "FA Cup 1887-1888", "text": "La FA Cup 1887-88 fu la diciassettesima edizione del torneo calcistico pi\u00f9 antico del mondo. Vi presero parte 149 compagini, 25 in pi\u00f9 dell'anno precedente, ma 4 squadre non giocarono alcun incontro."}
{"id": "2774657", "revid": "287204", "url": "https://it.wikipedia.org/wiki?curid=2774657", "title": "Rodman Flender", "text": "Carriera.\nFlender ha diretto alcuni episodi di popolari serie televisive, quali \"Ugly Betty\", \"The O.C.\", \"Dawson's Creek\" e \"Una mamma per amica\". Per quanto riguarda i film, \u00e8 apparso come attore in \"Beethoven 5\", ha prodotto \"Full Fathom Five\" ed ha diretto gli horror \"Horror Baby\", \"Leprechaun 2,\" \"Giovani diavoli\" ed il documentario \"Let Them Eat Rock.\" \u00c8 lo zio materno dell'attore Timoth\u00e9e Chalamet."}
{"id": "2774658", "revid": "71433", "url": "https://it.wikipedia.org/wiki?curid=2774658", "title": "Hope for Haiti Now", "text": ""}
{"id": "2774661", "revid": "287204", "url": "https://it.wikipedia.org/wiki?curid=2774661", "title": "Jerry Doyle", "text": "Biografia.\n\u00c8 stato sposato con Andrea Thompson dal 1995 al 1997, da cui ha avuto un figlio, Al. Prima di diventare attore \u00e8 stato pilota nella US Air Force. \u00c8 noto per aver interpretato la parte di Michael Garibaldi nella serie televisiva Babylon 5.\nEra affetto da alcolismo cronico. \u00c8 morto il 27 luglio 2016 per cause naturali."}
{"id": "2774663", "revid": "486946", "url": "https://it.wikipedia.org/wiki?curid=2774663", "title": "Scooby-Doo 2", "text": ""}
{"id": "2774671", "revid": "2181294", "url": "https://it.wikipedia.org/wiki?curid=2774671", "title": "Universit\u00e0 statale del Kansas", "text": "La Kansas State University, chiamata anche \"K-State\", \u00e8 un'istituzione d'insegnamento superiore e si trova a Manhattan, nel Kansas. Questa universit\u00e0 comprende 23581 studenti (anno scolastico 2009/2010).\nUn altro ramo del campus si trova a Salina, Kansas, mentre un altro ancora \u00e8 in fase di costruzione a Olathe. Quando quest'ultima sede sar\u00e0 pronta, potr\u00e0 ospitare gli accademici di ricerca per la bioenergia, la salute degli animali, la scienza delle piante e la sicurezza alimentare. L'Universit\u00e0 \u00e8 stata classificata come una delle universit\u00e0 che investe di pi\u00f9 nella ricerca dal \"Carnegie Classification of Institutions of Higher Education\".\nStoria.\nLa Kansas State University, originariamente \"Kansas State Agricultural College\" \u00e8 stata fondata durante la guerra di secessione americana il 16 febbraio 1863. Lo sforzo per edificare la scuola \u00e8 iniziato nel 1861, quando la regione del Kansas \u00e8 stata ammessa definitivamente agli Stati Uniti d'America. Infatti una delle prime cose da fare era di costruire un'universit\u00e0 statale. Inizialmente l'idea di costruire l'universit\u00e0 a Manhattan era stata bocciata, ma al terzo tentativo, il 16 febbraio 1863 il progetto \u00e8 stato approvato. Quando il college \u00e8 stato aperto per la prima sessione nel settembre 1863, \u00e8 diventato il terzo istituto pubblico d'istruzione superiore ad ammettere sia uomini che donne nell'istituto. Il primo anno si iscrissero 52 studenti: 26 donne e 26 uomini.\nNei primi anni l'istituto offriva una formazione quasi esclusivamente agricola. Dal 1873 si poteva studiare anche economia domestica e insegnamento accademico.\nNel 1931 il nome della scuola \u00e8 stato cambiato per \"Kansas State College of Agriculture and Applied Science\". Nel 1959 il nome fu di nuovo modificato in Kansas State University. Nel corso degli anni sono state aggiunte altre facolt\u00e0 e il numero degli iscritti \u00e8 cresciuto notevolmente."}
{"id": "2774672", "revid": "339392", "url": "https://it.wikipedia.org/wiki?curid=2774672", "title": "The SpongeBob SquarePants Movie", "text": ""}
{"id": "2774675", "revid": "1305772", "url": "https://it.wikipedia.org/wiki?curid=2774675", "title": "Re-Animated", "text": ""}
{"id": "2774678", "revid": "599013", "url": "https://it.wikipedia.org/wiki?curid=2774678", "title": "Dmitrij \u0160ev\u010denko (atleta)", "text": "In carriera ha vinto un argento mondiale nel 1993 ed uno europeo nel 1994. Il 18 agosto 1995 \u00e8 stato trovato positivo ad un test antidoping al metandrostenolone. \u00c8 stato squalificato due anni per doping (1996-1997)."}
{"id": "2774697", "revid": "149727", "url": "https://it.wikipedia.org/wiki?curid=2774697", "title": "Tiglietto", "text": ""}
{"id": "2774700", "revid": "3115", "url": "https://it.wikipedia.org/wiki?curid=2774700", "title": "Tarcisio Carboni", "text": "Biografia.\nCarboni viene ordinato sacerdote nel 1947 e diviene parroco di Porto Sant'Elpidio e, successivamente, direttore spirituale del seminario arcivescovile di Fermo e vicario generale dell'arcivescovo metropolita di Fermo Norberto Perini.\nDal 1970 al 1974, come presbitero \"Fidei Donum\" si reca, con altri sacerdoti fermani missionari, in Brasile, in diocesi di Mogi das Cruzes, tra i lebbrosi di Gopouva (Guarulhos), dove fonda il Pensionato di San Francesco.\nL'11 febbraio 1976 papa Paolo VI lo nomina vescovo delle diocesi di Macerata, Tolentino, Recanati, Cingoli, Treia, diocesi che il 30 settembre 1986 saranno unificate dalla Congregazione per i Vescovi con proprio decreto.\nSi impegna nel far riscoprire alla diocesi e alla citt\u00e0 di Macerata la figura di padre Matteo Ricci, maceratese, missionario gesuita in Cina. Il 19 aprile 1984 ne avvia il processo di beatificazione.\nMuore in un incidente stradale per collisione con un veicolo contromano il 20 novembre 1995.\nGenealogia episcopale.\nLa genealogia episcopale \u00e8:"}
{"id": "2774703", "revid": "1318658", "url": "https://it.wikipedia.org/wiki?curid=2774703", "title": "FA Cup 1888-1889", "text": "La FA Cup 1888-89 fu la diciottesima edizione del torneo calcistico pi\u00f9 vecchio del mondo. Per la prima volta furono introdotti i turni di qualificazione alla fase principale, iniziata il 2 febbraio 1889. Si laure\u00f2 campione per la prima volta il Preston North End, che avendo vinto nella stessa stagione anche il campionato, ha quindi centrato il \"double\"."}
{"id": "2774704", "revid": "287204", "url": "https://it.wikipedia.org/wiki?curid=2774704", "title": "Berlinische Galerie", "text": "La Berlinische Galerie \u00e8 un museo di arte contemporanea situato nel quartiere di Kreuzberg a Berlino. La collezione del ospitata nel museo ripercorre i grandi momenti di creazione artistica a Berlino a partire dal 1870 ai giorni nostri.\nNei due piani dell'edificio vengono esposte opere della collezione permanente e delle mostre temporanee. Sono presenti anche un archivio, una biblioteca, una sala studio, un bar e una libreria ed un laboratorio per educazione all'arte per bambini e adulti.\nStoria e collezione.\nLa Berlinische Galerie \u00e8 stata fondata nel 1975 come associazione, con l'intenzione di raccogliere l'arte Berlinese del tempo. Nei primi anni, quando l'associazione aveva ancora sede a Charlottenburg, furono organizzate varie mostre presso la Neue Nationalgalerie. Nel 1978 la galleria si trasferisce nel Landwehr-Kasino di Jebensstra\u00dfe, presso la stazione di Zoologischer Garten, mentre nel 1986 si trasferisce presso il Martin-Gropius-Bau. Nel 1994 la galleria rimane priva di una sede, fino al 2004, anno in cui si trasferisce in un ex edificio industriale riconvertito a sede museale, in Alten Jakobstra\u00dfe, nel quartiere di Kreuzberg.\nAl piano superiore la \"Galerie\" presenta in ordine cronologico una selezione dei capolavori della collezione, tra cui opere dei Dadaismo berlinese, della Nuova oggettivit\u00e0 e dell'Avanguardia dell'Europa dell'Est. \nPer quanto riguarda l'arte visiva la collezione possiede tra gli altri, opere di Max Liebermann, Lovis Corinth, Franz Skarbina, Hans Baluschek, Wilhelm Gallhof, Otto Dix, George Grosz, Hannah H\u00f6ch, Georg Baselitz e Wolf Vostell. Vi sono poi una grande collezione di arte grafica (circa 15\u00a0000 opere), fotografie e modelli architettonici."}
{"id": "2774720", "revid": "118343141", "url": "https://it.wikipedia.org/wiki?curid=2774720", "title": "Circondario di Savona", "text": "Il circondario di Savona era uno dei circondari in cui era suddivisa la provincia di Genova.\nStoria.\nIn seguito all'annessione della Lombardia dal Regno Lombardo-Veneto al Regno di Sardegna (1859), fu emanato il decreto Rattazzi, che riorganizzava la struttura amministrativa del Regno, suddiviso in province, a loro volta suddivise in circondari. Il circondario di Savona fu creato come suddivisione della provincia di Genova; il territorio corrispondeva a quello della vecchia provincia di Savona del Regno di Sardegna.\nCon l'Unit\u00e0 d'Italia (1861) la suddivisione in province e circondari fu estesa all'intera Penisola, lasciando invariate le suddivisioni stabilite dal decreto Rattazzi.\nNel 1880 perse il comune di Pareto, ceduto al circondario di Acqui nella provincia di Alessandria.\nNel 1926 fu aggregato al circondario di Savona il soppresso circondario di Albenga.\nIl circondario di Savona fu abolito, come tutti i circondari italiani, nel 1927, nell'ambito della riorganizzazione della struttura statale voluta dal regime fascista. Il territorio and\u00f2 a costituire la nuova provincia di Savona."}
{"id": "2774722", "revid": "1305772", "url": "https://it.wikipedia.org/wiki?curid=2774722", "title": "Quinto Bertoloni", "text": "Carriera.\nDopo gli inizi nel Castelfiorentino, esord\u00ec in Serie A il 24 ottobre 1948 con la maglia della Pro Patria, nella gara vinta contro il Livorno per 1-0.\nCon la societ\u00e0 lombarda gioc\u00f2 in totale 63 gare in Serie A nell'arco di tre stagioni, inframezzate dall'esperienza in prestito con la in Serie B tra il 1950 ed il 1952, mettendosi in luce in particolare nell'annata 1952-1953, quando con 13 reti realizzate fu il capocannoniere dei \"tigrotti\" in campionato, non riuscendo tuttavia ad evitare l'ultimo posto finale ai bustocchi.\nNell'estate del 1953 pass\u00f2 al Torino, dove disput\u00f2 136 gare in massima divisione e 4 in Coppa Italia rimanendo fino al campionato 1958-1959, che inizi\u00f2 da giocatore e prosegu\u00ec subentrando a met\u00e0 della stagione a Federico Allasio come allenatore per quattro partite, totalizzando altrettante sconfitte e l'esonero. A fine stagione la societ\u00e0 piemontese consegu\u00ec la prima retrocessione in Serie B della sua storia.\nIn carriera ha totalizzato complessivamente 199 presenze e 34 reti in Serie A e 65 presenze e 12 reti in Serie B.\nSuccessivamente guid\u00f2 dalla panchina Pontedera (sostitu\u00ec, nel dicembre 1959, l'esonerato Renato Calzolai), Carrarese, Massese, Montecatini, Pietrasanta, Pistoiese e per 4 stagioni il Viareggio.\n\u00c8 scomparso nel 2010 all'et\u00e0 di 83 anni."}
{"id": "2774723", "revid": "1590006", "url": "https://it.wikipedia.org/wiki?curid=2774723", "title": "Grillo (scacchi)", "text": "Il grillo \u00e8 un pezzo eterodosso degli scacchi che si muove come la Donna, cio\u00e8 lungo colonne, traverse e diagonali, ma ha bisogno di un pezzo sopra cui saltare, terminando la mossa nella casa immediatamente successiva. Il pezzo scavalcato pu\u00f2 essere indifferentemente del colore avversario o proprio.\nSe nella casa di arrivo \u00e8 posto un pezzo avversario, il grillo pu\u00f2 catturarlo. Se non vi sono pezzi da scavalcare lungo le sue linee di azione, il grillo non pu\u00f2 muovere. La casa di arrivo \u00e8 comunque controllata dal grillo, quindi il re avversario non pu\u00f2 mai occuparla.\nNel diagramma a destra, il grillo in d4 pu\u00f2 catturare il pedone in a7 oppure raggiungere le case b2, d1, d7 e h8.\nNella notazione algebrica il grillo \u00e8 indicato col simbolo G.\nIl grillo (in inglese \"grasshopper\", letteralmente \"cavalletta\") fu inventato nel 1912 dal problemista inglese Thomas Rayner Dawson (1889-1951). Gli fu ispirato dal pezzo \"cannone\" degli scacchi cinesi.\nIl grillo e il \"nottambulo\" sono attualmente i pezzi eterodossi pi\u00f9 popolari nella composizione di problemi eterodossi. Nel 1951 il francese Joseph Boyer, nel suo libro \"Les jeux d'\u00e9checs non orthodoxes\", lo introdusse come variante degli scacchi giocati, con diverse posizioni iniziali possibili.\nEsempio di problema.\nUn problema diretto di matto in sei mosse con il Grillo \u00e8 riportato alla voce problema di scacchi."}
{"id": "2774724", "revid": "466539", "url": "https://it.wikipedia.org/wiki?curid=2774724", "title": "Novi\u010dok", "text": "Novi\u010dok (in russo: \"\u043d\u043e\u0432\u0438\u0447\u043e\u043a\", \"nuovo venuto\") descrive una classe di agenti nervini prodotti nell'Unione Sovietica tra il 1970 e il 1993. Sono \"agenti nervini di quarta generazione\" e fanno parte del programma sovietico \"Foliant\", riguardante la creazione di nuovi insetticidi e agenti nervini nei laboratori di Mosca e Shikhany, nella odierna Federazione Russa.\nIl progetto venne inizialmente definito in URSS con il nome di \"Foliant\" e port\u00f2 allo sviluppo di vari agenti unitari, da questi vennero sviluppati i composti binari chiamati Novichok. La famiglia dei Novichok e analoghi, comprende oltre un centinaio di varianti strutturali, ma a livello di produzione in grande quantit\u00e0 sono certificate solo tre varianti di sostanze binarie tipo Novichok (5-7 ed uno rimasto senza numero) e quattro sostanze unitarie (sostanza 33, A-230 e A-232, recentemente \u00e8 stata confermata l'esistenza del A-234) da cui sono stati sviluppate le sostanze Novichok stesse.\nObiettivi designati.\nQuesti agenti sono stati realizzati per essere:\nAlcuni di questi agenti, gli agenti Novichok come visto, sono agenti binari, in cui l'agente tossico si forma dopo aver miscelato i suoi precursori contenuti in compartimenti separati. Poich\u00e9 i precursori sono generalmente molto meno pericolosi rispetto agli agenti stessi, questa tecnica rende tali munizioni pi\u00f9 maneggiabili e trasportabili in grandi quantit\u00e0.\nInoltre, dato che i precursori separati sono generalmente molto pi\u00f9 facili da stabilizzare rispetto agli agenti tossici che si formano in seguito alla loro miscelazione, questa tecnica consente anche di aumentare il tempo di conservazione e la loro emivita.\nScoperta e rivelazione.\nSecondo una pubblicazione di due chimici, Lev Fyodorov e Vil Mirzayanov, nel settimanale Moskovskiye Novosti del 1992, l'Unione Sovietica e la Russia avrebbero sviluppato armi chimiche di quarta generazione, estremamente potenti dagli anni '70 fino all'inizio degli anni '90. La pubblicazione apparve proprio alla vigilia della firma russa della Convenzione sulle armi chimiche. Secondo Mirzayanov, il Russian Military Chemical Complex (MCC) utilizzava i fondi destinati alla riduzione degli armamenti chimici ricevuti dall'Occidente per fini completamente opposti, ossia per lo sviluppo di un impianto di guerra chimica. Mirzayanov fece la sua rivelazione per questioni ambientali; difatti mentre era il capo di un dipartimento di contro-spionaggio, esegu\u00ec misurazioni al di fuori delle strutture di produzione di armi chimiche per assicurarsi che le spie straniere non potessero rilevare alcuna traccia di produzione. A seguito di tali misurazioni rilev\u00f2, con sgomento, che i livelli di sostanze mortali erano ottanta volte maggiori rispetto al livello di massima concentrazione sicura.\nGrazie alle rivelazioni di Mirzayanov venne cos\u00ec scoperta e apertamente ammessa l'esistenza di agenti Novichok da parte dalle autorit\u00e0, che accusarono Mirzayanov di alto tradimento. Le autorit\u00e0 del complesso industriale militare russo ammisero l'esistenza degli agenti Novichok solo quando denunciarono Mirzayanov per alto tradimento. Infatti, a supporto della denuncia, venne preparata una testimonianza per il KGB da parte di tre chimici esperti, secondo i quali il Novichok ed altri agenti chimici correlati furono effettivamente prodotti; con tale atto si rese possibile dimostrare che la rivelazione di Mirzayanov rappresentava una forma di alto tradimento anche se ci\u00f2 port\u00f2 alla rivelazione dell\u2019esistenza delle sostanze chimiche fino ad allora segrete.\nMirzayanov fu arrestato il 22 ottobre 1992 e imprigionato nel carcere di Lefortovo per divulgazione di segreti di stato. In seguito venne rilasciato perch\u00e9 \"nessuna delle formule o dei nomi di sostanze velenose presenti nell'articolo pubblicato su Mosca News erano nuovi alla stampa sovietica, n\u00e9 sono state rivelate le posizioni ... dei siti di test\". Secondo Yevgenia Albats, \"il vero segreto rivelato da Fyodorov e Mirzayanov era che i generali avevano mentito - e stavano ancora mentendo - sia alla comunit\u00e0 internazionale che ai loro concittadini\". Mirzayanov ora vive negli Stati Uniti.\nSeguirono ulteriori rivelazioni quando Vladimir Uglev, uno dei principali scienziati russi di munizioni binarie, rivel\u00f2 l'esistenza dell'A-232 / Novichok-5 in un'intervista alla rivista Novoye Vremya rilasciata all'inizio del 1994. Inoltre, nella sua intervista del 1998 con David E. Hoffman rilasciata per il giornale \u201cThe Washington Post\u201d, il chimico sostenne di aver contribuito a inventare l'agente A-232, che era pi\u00f9 resistente al gelo, e conferm\u00f2 che da esso \u00e8 stata sviluppata una versione binaria. Uglev rivel\u00f2 maggiori dettagli nel 2018, in seguito all'avvelenamento degli Skripals, affermando che \"diverse centinaia\" di composti sono stati sintetizzati durante la ricerca Foliant ma solo quattro agenti sono stati armati (presumibilmente i Novichok-5, -7, -8 e -9 menzionati da altre fonti): i primi tre erano liquidi e solo l'ultimo, che non era stato sviluppato fino al 1980, poteva essere trasformato in polvere. Diversamente dall'intervista vent'anni prima, ha negato che gli agenti binari siano stati sviluppati con successo, almeno fino a quando il suo coinvolgimento nella ricerca non \u00e8 terminato, nel 1994.\nSecondo una notizia del 2018 dell\u2019agenzia Reuters, negli anni '90, il Servizio Federale di Intelligence tedesco (BND) ottenne un campione di un agente Novichok da uno scienziato russo; tale campione venne analizzato in Svezia. La formula chimica risultante venne quindi consegnata ai paesi occidentali della NATO, che hanno utilizzato piccole quantit\u00e0 dell\u2019agente per testare attrezzature protettive e di prova nonch\u00e9 antidoti.\nNovichok \u00e8 stato citato in un brevetto depositato nel 2008 per il trattamento di avvelenamento da organofosforo. La ricerca, effettuata dall\u2019Universit\u00e0 del Maryland di Baltimora, venne parzialmente finanziata dall'esercito statunitense.\nLeonid Rink, che ha affermato di aver svolto la sua ricerca di dottorato sugli agenti di Novichok, conferm\u00f2 che le composizioni trapelate da Mirzayanov erano quelle corrette. Leonid Rink \u00e8 stato condannato in Russia nel 1994 per aver venduto illegalmente l'agente.\nDescrizione degli agenti Novichok.\nLa prima descrizione di questi agenti venne fornita dallo stesso Mirzayanov. Invece di essere in dispersione in un gas o nel vapore, sono associati a una polvere ultra-fine, e sono dotati di qualit\u00e0 uniche. I composti pi\u00f9 potenti di questa famiglia sono il Novichok-5, il Novichok-7 ed un Novichok dal numero non conosciuto. Tuttavia le strutture chimiche esatte di questi composti non sono state ancora verificate in modo attendibile. I siti principali di produzione, secondo lo stesso Mirzayanov, erano Novocheboksarsk, Shikhany e Volgograd.\nDell'A-234 fu affermata l'esistenza dagli statunitensi in un documento del 1997 e da vari esperti occidentali, ma Myrzayanov non lo identific\u00f2 inizialmente tra le sostanze principali create nel suo scritto originale; l'A-234 viene considerato diverse volte pi\u00f9 tossico del VX e sarebbe a sua volta un derivato etossi del A-232 (da cui si compone il Novichok 5).Non \u00e8 dato sapere quale sia la sigla del corrispettivo Novichok binario sviluppato sulla base del A-234; il composto binario, derivato dal A-234, sarebbe stato usato nel tentato assassinio di Skripal nel marzo 2018.\nSostanza 33, A-230, A-232 e A-234 sono gli agenti unitari da cui poi sono stati sviluppati i composti binari definiti Novichok.\nDispersi in una polvere o in forma liquida invece di un gas o aerosol gli agenti binari sono stati creati per avere propriet\u00e0 similari agli agenti singoli, ma in maniera da renderne pi\u00f9 semplice manipolazione e trasporto ed essere meno rilevabili alle ispezioni; quando i due componenti vengono combinati assieme, si ottiene l'agente letale che ricalca o si avvicina agli agenti unitari. I pi\u00f9 potenti composti di questa famiglia, Novichok-5 e Novichok-7, sono presumibilmente da cinque a otto volte pi\u00f9 potenti del VX. Si suppone che altri Novichok siano stati studiati (Myrzayanov ne citava in particolare uno basato sulla sostanza 33, ma senza assegnare un numero), ma ci sono poche informazioni al riguardo e non risultano essere entrati in produzione.\nPiccole sperimentali quantit\u00e0 delle armi sono state testate presso i centri di ricerca e test a Nukus (in Uzbekistan, dove nel 1999 vennero effettuate ispezioni da parte statunitense) ed a Shikhany (nella Federazione Russa), quest'ultimo era anche il principale sito produttivo del Novichok secondo Myrzayanov.\nNovichok 5 e Novichok 7 hanno strutture di massima conosciute (Novichok 5 \u00e8 3-cloro-2-metilpropil ((clorofluorometilene)amino)ossifosfonofluoridato) (CAS 16415-09-1), e Novichok 7 \u00e8 3-cloro-2-metilbutil((clorofluorometilene)amino)ossifosfonofluoridato (CAS 19952-57-9)).\nNessuno degli agenti chimici che producono l'agente binario sono controllati sotto la moratoria delle armi chimiche, in quanto prodotti successivamente all'entrata in vigore della stessa. Allo stesso tempo nessuno dei precursori trova legittimo uso in industria chimica e non sono commercialmente reperibili nonostante alcune comunanze con alcuni fertilizzanti. La produzione dei precursori poteva essere in teoria coperta a livello industriale sostituendo alcuni componenti dei fertilizzanti con altre similari garantendo la segretezza del programma.\nMirzayanov fornisce strutture leggermente diverse per gli agenti di Novichok nella sua autobiografia, come mostrato di seguito. Egli rende chiaro che siano stati fatti molti composti e molti dei derivati, di gran lunga meno potenti, sarebbero stati riportati nella letteratura aperta come nuovi insetticidi organofosfati, in modo che il programma segreto delle armi chimiche possa essere travestito come legittima ricerca sui pesticidi.\nSolo nel 2016, in Iran, sono stati sintetizzati una serie di composti similari al Novichok, il risultato di tale sperimentazione \u00e8 stato ceduto all'OPCW per effettuare i rilievi chimici necessari.\nDurata.\nSecondo Vladimir Uglyov, che ha lavorato allo sviluppo di Novichok, l'agente \u00e8 molto stabile con un basso tasso di evaporazione e pu\u00f2 rimanere pericoloso per anni dopo essere stato distribuito. Ricerche insufficienti sono state fatte per comprendere appieno la sua persistenza in varie situazioni nell'ambiente.\nEffetti.\nCome altri agenti nervini, il Novichok appartiene agli organofosfati inibitori dell'acetilcolinesterasi. Questi composti chimici inibiscono l'enzima dell'acetilcolinesterasi, impedendo il metabolismo del neurotrasmettitore acetilcolina. Pertanto aumenta la concentrazione di acetilcolina nei recettori neuromuscolari, e di conseguenza la contrazione involontaria di tutti i muscoli, conducendo all'arresto sia respiratorio che cardiaco, ed infine alla morte. L'uso di un anticolinergico come l'atropina potrebbe bloccare i recettori dell'acetilcolina per prevenire l'avvelenamento, ma \u00e8 un'azione molto pericolosa."}
{"id": "2774729", "revid": "1363832", "url": "https://it.wikipedia.org/wiki?curid=2774729", "title": "Akubi Girl", "text": " \u00e8 un anime giapponese del 2001 della Tatsunoko Production composto da 26 episodi e trasmesso su Kids Station, spin-off della serie \"Il mago pancione Etc\u00ec\" del 1969. In Italia \u00e8 trasmesso sul canale a pagamento Hiro dal 29 novembre 2009, e in chiaro su Italia 1 dal 20 febbraio 2010.\nSuccessivamente \u00e8 stato trasmesso su Hiro anche la serie successiva del 2006: composta da 26 episodi della durata di 2 minuti e mezzo ciascuno. Qui in Italia l'intera serie \u00e8 stata raccolta in 3 episodi da 23 minuti circa e trasmessa su Hiro durante le feste natalizie del 2009.\nTrama.\nLe protagoniste della prima serie sono Koron Nemuta, una bambina di 11 anni che frequenta la quinta elementare e Akubi, una bambina-genietto di 1010 anni che abita in un vaso, pronta a venirne fuori per magia quando qualcuno nelle vicinanze sbadiglia. Ed \u00e8 proprio cos\u00ec che le due bambine si incontrano: Koron ritrova casualmente l'ampolla e sbadiglia, come fa di solito quando \u00e8 incerta o imbarazzata, facendo comparire il genietto Akubi, munita di tamburello, che da quel momento diventer\u00e0 grande amica della bambina-padroncina, sempre pronta ad esaudire ogni suo desiderio.\nIn realt\u00e0 Akubi \u00e8 la figlia di Etc\u00ec, il mago protagonista della serie \"Il mago pancione Etc\u00ec\" e come il padre \u00e8 una vera e propria combina guai, ma si riscatta sempre con il suo animo gentile, sempre pronto ad aiutare le persone in difficolt\u00e0.\nLe protagoniste della seconda serie sono Lul\u00f9, una bambina di 11 anni e Akubi. Gli episodi sono incentrati sulle magie che fa Akubi per accontentare ogni capriccio della sua padrona.\nSigla.\nLa sigla italiana \"Akubi Girl\",scritta da Alessandra Valeri Manera, Max Longhi e Giorgio Vanni e composta da Max Longhi e Giorgio Vanni per RTI S.p.A., \u00e8 cantata da Cristina D'Avena.\nLa videosigla usata per la serie del 2001 \u00e8 una serie di immagini prese dagli episodi mixate a quelle prese dalla sigla originale, in chiusura la stessa cosa, ma con i crediti italiani posizionati sulla destra.\nPer la videosigla della serie del 2006 si sono utilizzate le immagini della sigla originale (con tanto di crediti giapponesi e karaoke in sovrimpressione) sul brano della sigla italiana.\nCollegamenti esterni.\nSerie animata 2001\nSerie animata 2006"}
{"id": "2774730", "revid": "2209406", "url": "https://it.wikipedia.org/wiki?curid=2774730", "title": "Ivan Pavlov", "text": "Biografia.\nI primi anni e gli studi.\nFiglio di Peter Dmietrievich Pavlov, un prete della chiesa ortodossa, e di Varvara Ivanovna, figlia di un chierico, la sua educazione fu improntata verso la carriera ecclesiastica. Frequent\u00f2 infatti una scuola gestita da religiosi ed entr\u00f2 in seminario. Sembr\u00f2 seguire in tal modo le orme di suo padre e del suo padrino, un abate di una cittadina nei pressi di Ryazan', che si occup\u00f2 della sua educazione culturale e spirituale.\nFiniti gli studi in seminario, Pavlov decise per\u00f2 di non diventare prete e si iscrisse invece alla facolt\u00e0 di Medicina dell'Universit\u00e0 di San Pietroburgo. Durante gli studi universitari ebbe grande influenza su di lui il suo insegnante di fisiologia, il prof. Ilya Cyon. Quest'ultimo consigli\u00f2 a Pavlov di collaborare con M.I. Afanasiev, con il quale fece infatti i suoi primi esperimenti sulla fisiologia dei nervi della ghiandola pancreatica, sui quali pubblic\u00f2 un lavoro che gli valse numerosi riconoscimenti. In seguito lavor\u00f2 spesso con Ivan Romanovich Tarkhanov, un sostituto di Cyon, con cui ebbe per\u00f2 un rapporto conflittuale.\nNel periodo dal 1876 al 1878, mentre studiava alla facolt\u00e0 di medicina, incominci\u00f2 a collaborare con il dottor Ustimovich della facolt\u00e0 di veterinaria. Entrando in contatto con questo mondo, Pavlov ebbe l'occasione di partecipare a esperimenti importanti e di fare egli stesso delle indagini. Svolse ricerche approfondite nei campi della fisiologia dell'apparato circolatorio e della fisiologia della digestione. Queste ultime destarono molto interesse anche all'estero e il professor Rudolf Heidenhain, molto interessato al processo della digestione, lo invit\u00f2 a lavorare nel suo laboratorio di fisiologia a Breslavia. Pavlov ebbe in tal modo occasione di studiare gli effetti della legatura dei dotti pancreatici nei conigli. Questo fu il suo primo lavoro, pubblicato nel 1878.\nPavlov si laure\u00f2 in medicina nel 1879 e fu premiato con una medaglia d'oro per i risultati ottenuti. In seguito la Facolt\u00e0 di medicina lo chiam\u00f2 a dirigere il laboratorio sperimentale fondato dal famoso clinico russo Sergey Botkin. Nel 1883 Pavlov present\u00f2 come tesi di dottorato uno studio intitolato \u201cI nervi centrifughi del cuore\u201d. Dopo aver effettuato numerosi studi su mammiferi, soprattutto cani, esponeva il risultato che le varie branche dei nervi del cuore, stimolate da una corrente elettrica, sono in grado non solo di ritardare o accelerare la frequenza dei battiti del cuore, ma anche di aumentare o diminuire la loro forza. Contemporaneamente, ma indipendentemente da Pavlov, il fisiologo inglese Gaskell giunse alle medesime conclusioni in seguito a esperimenti sul cuore di rane e di tartarughe. Queste scoperte furono di primaria importanza per lo sviluppo della medicina e della fisiologia.\nScoperta del riflesso condizionato e Premio Nobel.\nNegli anni novanta Pavlov divenne docente di Farmacologia all'Accademia Medico-Militare e cinque anni dopo ottenne la cattedra di Fisiologia, che mantenne sino al 1925.\nFu proprio presso l'Istituto di Medicina Sperimentale che Pavlov fece la maggior parte delle sue ricerche sulla fisiologia della digestione. \u00c8 qui che svilupp\u00f2 il metodo chirurgico dell'\u00abesperimento cronico\u00bb, con ampio uso di fistole artificiali. Ci\u00f2 permise l'osservazione continua delle funzioni dei vari organi in condizioni relativamente normali. Questa scoperta apr\u00ec una nuova era nello sviluppo della fisiologia; infatti fino a quel momento il metodo principale utilizzato era stato quello dell'\u00abacuta vivisezione\u00bb, che consisteva nel processo di analisi su corpo morto. Ci\u00f2 significa che per fare ricerche sul funzionamento di un organo era necessario interrompere la sua funzionalit\u00e0 e le sue interrelazioni tra esso e l'ambiente. Tale metodo era ovviamente inadeguato e aveva ostacolato lo sviluppo di tutta la scienza medica. Con il suo metodo di ricerca, Pavlov apr\u00ec la strada a nuovi progressi nel campo della medicina teorica e pratica. Con estrema chiarezza dimostr\u00f2 che il sistema nervoso svolgeva un ruolo dominante nel regolare il processo digestivo, e questa scoperta fu di fatto la base della moderna fisiologia della digestione. Pavlov rese noti i risultati delle sue ricerche attraverso delle lezioni del 1895, pubblicate poi con il titolo \u201cLektsii o rabote glavnykh zhelez pishchevaritelnyteh\u201d (\"Lezioni sulla funzione delle principali ghiandole digestive\", 1897).\nNei suoi studi sulla regolazione delle ghiandole digestive, Pavlov diede particolare attenzione al fenomeno della \u201csecrezione psichica\u201d: mediante l'uso di fistole not\u00f2 infatti che, facendo vedere a un animale del cibo, tali ghiandole incominciavano il loro funzionamento; se lo stimolo visivo veniva tolto, esse cessavano la loro secrezione. Le ricerche di Pavlov sulla fisiologia della digestione lo portarono a definire una vera e propria scienza sul riflesso condizionato, detto anche condizionamento classico o pavloviano. Il condizionamento classico si verifica quando uno stimolo neutro diventa un segnale per un evento che sta per verificarsi. Se viene a crearsi un'associazione tra i due eventi, possiamo parlare di stimolo condizionato per il primo evento e stimolo incondizionato per il secondo.\nL'esperimento pi\u00f9 significativo in questo senso \u00e8 quello che \u00e8 passato alla storia come \"Il cane di Pavlov\". In questo esperimento Pavlov fa precedere all'azione di dare del cibo a un cane il suono di un campanello; nella prima fase dell'esperimento Pavlov fa suonare il campanello e non rileva nessuna secrezione salivare nel cane; in seguito gli fornisce la carne e lo stimolo viene attivato; nella fase successiva il campanello viene fatto suonare mentre al cane viene dato il cibo. Infine nella terza fase viene rilevato uno stimolo salivare gi\u00e0 al solo suono del campanello: il cane associa al suono del campanello l'arrivo del cibo e ci\u00f2 provoca in lui una secrezione salivare, l'acquolina in bocca, appunto. Il campanello diventa quindi lo stimolo condizionato. Dopo molti esperimenti sui processi digestivi, Pavlov intu\u00ec come alcuni stimoli che non sono direttamente collegati al cibo, possano generare secrezioni salivari, note comunemente come \"acquolina in bocca\"; pot\u00e9 quindi dimostrare che il cervello controlla i comportamenti non solo sociali, ma anche fisiologici.\nSolo un anno dopo l'annuncio della scoperta, i contributi in questo campo divennero cos\u00ec importanti che gli venne assegnato il premio Nobel nel 1904 per la Medicina e la Fisiologia.\nMeno noto l'esperimento sull'induzione di stati di indecisione nei cani, con cui fu in grado di indurre schizofrenia e stati confusionali nei cani. In questo esperimento Pavlov mette il cane di fronte a un cerchio o a un'ellisse, addestrandolo a premere il bottone A se si tratta di un cerchio o B se si tratta di un'ellisse. Successivamente, presenta al cane ellissi sempre pi\u00f9 similari a un cerchio. Il cane non riesce quindi pi\u00f9 a riconoscere la differenza tra le due figure e, quando sbaglia, gli viene inflitta una scossa elettrica. Con questo esperimento studi\u00f2 l'induzione di stati di indecisione e le varie tipologie della schizofrenia, strettamente connesse con il temperamento dell'animale.\nPavlov e la Russia dei Soviet.\nPavlov fu uno dei pochi scienziati pre-rivoluzionari apprezzati dal potere dei Soviet e pot\u00e9 quindi continuare a fare ricerca in patria sino a tarda et\u00e0. In quegli anni il suo interesse era concentrato sull'induzione delle nevrosi; per questo motivo gli fu permesso di visitare e studiare regolarmente casi di malattie psichiatriche in un ospedale psichiatrico. Inoltre il governo sovietico gli concesse numerosi finanziamenti, con cui pot\u00e9 attrezzare un importante laboratorio a Koltushing, presso Leningrado, nonch\u00e9 fondare l'istituto di Fisiologia dell'Accademia delle scienze russa. Il motivo dell'apprezzamento di Pavlov da parte della leadership russa \u00e8 che le sue teorie sui processi mentali e di apprendimento ben si sposavano con l'ideologia materialista russa, basata su un forte darwinismo. Il potere sovietico riteneva infatti che, indipendentemente dall'atteggiamento politico dello scienziato (che non nascondeva la sua ostilit\u00e0 verso il nuovo regime), i suoi studi potessero essere di grandissimo interesse per il proletariato e che fossero di forte sostentamento all'ideologia marxista. La posizione di scienziati come Pavlov era privilegiata, non solo in termini economici ma anche in termini di libert\u00e0: infatti Pavlov, oltre a manifestare pubblicamente la sua ideologia politica antimarxista, rifiut\u00f2 addirittura l'ammissione all'Accademia delle Scienze a tre noti marxisti (il filosofo Deborin, lo storico Lukin e il critico letterario Fri\u010de), poich\u00e9 considerati semplici lacch\u00e8 di Stalin.\nNel 1929, in occasione di un incontro della Societ\u00e0 di Fisiologia, Pavlov afferm\u00f2: \u201cNoi viviamo sotto il dominio di un severo principio: lo stato, l'autorit\u00e0 \u00e8 tutto. La persona dell'utente \u00e8 niente\u201d. Pi\u00f9 tardi in una lettera a Bukharin scrisse: \u201cOh mio Dio! come \u00e8 difficile ora persino per una persona un po' decente vivere in questo Paradiso Socialista\u201d. Per l'ironia della storia, sotto il suo nome, nel 1950 coloro che tentarono di limitare la scienza attraverso le rigide strutture del sistema comunista vennero riuniti in una sessione dell'Accademia della Scienza Medica dell'URSS, che fu registrata con il titolo di Pavlovskaya.\nIn questa fase storica, dunque, il partito non si oppose alla ricerca scientifica, a prescindere dall'ideologia politica dello scienziato. Questo equilibrio dur\u00f2 qualche anno, ma successivamente la linea del partito incominci\u00f2 a imporsi anche in questo campo.\nInfluenza di Pavlov sulla psicologia moderna.\nLa scoperta del riflesso condizionato (1903) consent\u00ec di applicare i metodi obiettivi della fisiologia allo studio dei processi nervosi superiori. I riflessi condizionati naturali e artificiali, le loro modalit\u00e0 di formazione e di azione, hanno assunto grande importanza in fisiologia, psicologia e psichiatria, anche se con risultati alterni. Curiosamente, i resoconti degli esperimenti di Pavlov furono per molti anni per lo pi\u00f9 orali e parziali, a partire dalla relazione presentata nel 1903 al Congresso di Scienze Naturali di Helsinki (allora territorio russo) dal collaboratore Ivan Tolochinov: il primo testo in inglese, ad esempio, fu pubblicato solo nel 1927.\nNella prima met\u00e0 del ventesimo secolo la teoria del riflesso condizionato venne usata per dare credito al comportamentismo, fondato da John Watson, che affermava che la psiche potesse essere studiata solo tramite l'analisi del comportamento. Attraverso il condizionamento Pavlov dimostr\u00f2 la possibilit\u00e0 di indurre negli animali schemi di comportamento simili a quelli umani nevrotici (le \"nevrosi sperimentali\"). Si svilupparono cos\u00ec ricerche che si proponevano la modifica con il condizionamento dei comportamenti. Questi studi pionieristici hanno dato inizio al comportamentismo, per costruire strategie di trattamento dei comportamenti patologici.\nAnche il filosofo Bertrand Russell sostenne l'importanza delle scoperte di Pavlov. Agli studi del fisiologo russo si interess\u00f2 inoltre Bulgakov, ai quali s'ispir\u00f2 per scrivere il romanzo \"Cuore di cane\". Anche Aldous Huxley, in \"Il mondo nuovo\" (scrivendo della cosiddetta \"Neo Pavlovian Society\"), e Thomas Pynchon, in \"L'arcobaleno della gravit\u00e0\", si ispirarono ai risultati di Pavlov.\nLe opere e gli ultimi anni della vita.\nFra le opere pavloviane di maggior importanza vi sono:\nOltre a questi saggi e trattati scrisse numerosi articoli per riviste, in particolare un importante intervento sui riflessi condizionati (1935) redatto per la \"Grande enciclopedia medica sovietica\".\nPavlov mor\u00ec a Leningrado il 27 febbraio 1936 all'et\u00e0 di 87 anni per cause naturali. La sua casa e il suo laboratorio sono stati trasformati in museo."}
{"id": "2774732", "revid": "681115", "url": "https://it.wikipedia.org/wiki?curid=2774732", "title": "Implicante", "text": "Il concetto di implicante \u00e8 un concetto di base per la definizione formale delle forme canoniche legate all'algebra di Boole ed in particolare allo studio nelle reti logiche delle porte logiche.\nDefinizione formale.\nSi dice implicante di \"f\", dove \"f\" \u00e8 una funzione booleana data del tipo \nun prodotto di letterali \ntale che se \"P = 1\" allora \"f = 1\".\nUn implicante di una funzione \u00e8 quindi un termine prodotto che coinvolge solo \"alcune\" variabili di \"f\" e tale per cui la funzione vale 1.\nUn implicante \u00e8 rappresentabile come un gruppo di celle adiacenti di dimensione pari a formula_3 che rispetti le seguenti propriet\u00e0:\nIl valore dipende dalla forma canonica scelta. Nel caso di una forma canonica disgiuntiva (\"somma di prodotti\", \"SOP\" o \"SP\") tale valore \u00e8 1, altrimenti, nel caso di una forma canonica congiuntiva (\"prodotto di somme\", \"POS\" o \"PS\"), tale valore \u00e8 0.\nUtilizzo.\nGli implicanti sono molto importanti nello studio delle reti logiche ed in particolare sono utilizzati nei metodi di semplificazione come le mappe di Karnaugh o il metodo di Quine-McCluskey.\nCaratterizzazioni.\nUn implicante non contenuto in nessun altro implicante si dice \"implicante primo\" (ossia un sottocubo di dimensione massima). Ne consegue che tale implicante \u00e8 l'implicante col numero minore possibile di letterali. Ne consegue che un implicante primo \u00e8 tale quando non \u00e8 pi\u00f9 suscettibile di espansione, dove per espansione si intende il processo di estensione, in tutte le direzioni, dell'implicante, in genere fatta secondo regole euristiche, purch\u00e9 si abbia una configurazione di arrivo valida, e quindi l'implicante finale sia composto da un numero pari di mintermini. La ricerca degli implicanti primi \u00e8 la base su cui si fonda la ricerca delle mappe di Karnaugh.\nUn implicante si dice \"implicante primo essenziale\" se esiste almeno un mintermine che non \u00e8 coperto da nessun altro implicante primo.\nIl duale dell'implicante si chiama \"implicato\".\nL'insieme degli implicanti che coprono tutti i mintermini \u00e8 detto \"copertura\". Una copertura deve contenere tutti gli implicanti primi essenziali.\nSi definisce \"riduzione\" l'operazione tramite la quale, partendo da due implicanti che si sovrappongono, si giunge ad una configurazione finale di implicanti che non si sovrappongono."}
{"id": "2774733", "revid": "1961055", "url": "https://it.wikipedia.org/wiki?curid=2774733", "title": "Tommaso Valperga di Caluso", "text": "Biografia.\nDiscendente dai Valperga, nobile famiglia piemontese, nei primi anni della giovinezza si sent\u00ec attratto dalla carriera delle armi. A Malta, ospite del governatore dell'isola, si addestr\u00f2 alla vita marinara imparando le dottrine nautiche e nel 1754 fu capitano sulle galee del re di Sardegna. Entrato poi a Napoli nella congregazione dei padri filippini fu professore di teologia.\nTornato a Torino studi\u00f2 fisica e matematica sotto la guida del Beccaria, con Joseph-Louis Lagrange, Saluzzo e Cigna. Frequentatore delle riunioni culturali \"sampaoline\" nelle sale della casa di Gaetano Emanuele Bava di San Paolo ritrov\u00f2 l'Alfieri, che aveva conosciuto a Lisbona nel 1772 durante un viaggio in Portogallo. Scopr\u00ec in lui il futuro poeta e tra loro nacque una profonda amicizia.\nEccelse negli studi filosofici e apprese l'inglese, il francese, lo spagnolo e l'arabo e conobbe con sicurezza il latino, il greco, il copto e l'ebraico. Nell'universit\u00e0 degli Studi di Torino insegn\u00f2 lingue orientali. Fu direttore dell'osservatorio astronomico di palazzo Madama, incarico che nel 1805 cedette al Vassalli Eandi.\nFu membro dell'Accademia delle Scienze di Torino dal 1773 e di tutte le maggiori accademie d'Europa, come pure della Massoneria.\nSuo fratello Carlo Francesco (1727-1811) fu Ambasciatore del Regno di Sardegna in Francia, Portogallo e Spagna, e Vicer\u00e9 di Sardegna dal 1780 al 1783."}
{"id": "2774736", "revid": "585241", "url": "https://it.wikipedia.org/wiki?curid=2774736", "title": "Chiesa cattolica in Malesia", "text": ""}
{"id": "2774738", "revid": "1833487", "url": "https://it.wikipedia.org/wiki?curid=2774738", "title": "Gregorio Paolini", "text": "Biografia.\n\u00c8 il figlio dello scrittore Alcide Paolini (editor della Narrativa italiana per la Mondadori negli anni '70 e '80). Ha studiato lettere e filosofia all'Universit\u00e0 di Trieste. In seguito \u00e8 stato vice direttore del settimanale romano \"La Citt\u00e0 futura\".\nInizia a lavorare in tv nel 1983, prima come promoter per Rete 4 (gestione Mondadori), e poi dal 1984 come produttore esecutivo per RTI della Fininvest (oggi Mediaset), dove viene impegnato nella struttura di Fatma Ruffini: si occuper\u00e0 quindi di game show, e poi di alcuni programmi ideati da Antonio Ricci (\"Drive In\", \"Lupo solitario\"). Nel 1987 passa a Odeon TV come direttore dei programmi originali, ideando alcuni format con la Gialappa's Band. Nel 1989 rientra alla Fininvest, per la quale segue come produttore esecutivo di alcune produzioni romane, come \"L'istruttoria\" di Giuliano Ferrara.\nNel 1992 ritorna a Milano come responsabile di una nuova struttura, l'Unit\u00e0 Produttiva 1, che creer\u00e0 negli anni novanta alcuni format originali per Canale 5, Italia 1 e Rete 4, tra cui: \"A tutto volume\" (con Daria Bignardi), \"L'Angelo\" (con Claudia Koll), \"Target\" (il rotocalco televisivo condotto da Gaia De Laurentiis), \"Verissimo (programma televisivo)\" (con Cristina Parodi), e poi \"8 mm\", \"Le notti dell\u2019Angelo\", il programma comico \"Ciro, il figlio di Target\", e \"La macchina del tempo\" (documentario con Alessandro Cecchi Paone).\nNel corso degli anni 90, l'Unit\u00e0 Produttiva 1 diventa de facto la struttura dei programmi culturali e sperimentali delle reti Fininvest. Nella factory di Paolini compiono i primi passi vari professionisti della tv che diventeranno autori e registi televisivi e cinematografici: da Lucio Pellegrini a Roberto Burchielli, da Alessandro Baracco a Cristoforo Gorno, da Duccio Forzano a Celeste Laudisio, e artisti e conduttori televisivi come Daria Bignardi (\"A tutto volume\"), Alessia Marcuzzi (\"Colpo di fulmine\"), Gaia De Laurentiis (\"Target\"), e Luca e Paolo-Enrico Bertolino-Luciana Littizzetto (\"Ciro\"). Nel 1996, in seguito alla riorganizzazione delle reti Mediaset, Paolini diventa consulente di RTI con l'incarico di Direttore Programmi.\nNel 1998 passa alle reti RAI, dove lavorer\u00e0 in esclusiva fino al 2002 con l'incarico di dirigere da Roma un gruppo creativo per la realizzazione di nuovi format. Dal gruppo di Paolini nasceranno vari programmi come \"Convenscion\" (Rai 2), \"Su e gi\u00f9\" (Rai 1), e \"Gaia - Il pianeta che vive\" (Rai 3).\nNel 2003 fonda con altri soci la societ\u00e0 Hangar, che ha l'obiettivo di creare nuovi format televisivi italiani, continuando per\u00f2 a collaborare saltuariamente come consulente per le case di produzione maggiori. Tra i programmi ideati \"3, 2, 1 Baila\" su Italia 1.\nNel 2014, dopo 15 anni di assenza, torna su Rai 1 perch\u00e9 diventa il capo-progetto de \"La vita in diretta\".\nGestisce il blog \"Glenville\".\nVita privata.\nSi \u00e8 sposato nel 2005 con la conduttrice Simonetta Martone, dalla quale si \u00e8 separato nel 2013. Insieme hanno avuto un figlio."}
{"id": "2774745", "revid": "322321", "url": "https://it.wikipedia.org/wiki?curid=2774745", "title": "Domenico Belisario de Bellis", "text": "Biografia.\nDomenico Belisario de Bellis nacque da nobile famiglia in Casamassima originaria di Rutigliano il 2 marzo 1647. Suo padre era il dottor Donato e sua madre la nobildonna Flavia Latilla. Fu dapprima primicerio della chiesa casamassimese di Santo Stefano. In seguito fu nominato vicario generale di Conversano e Montepeloso. Poi divenne vicario del vescovo di Molfetta Carlo Loffredo. Nel 1693, portatosi a Roma per difendere i diritti vescovili contro le pretenzioni dell'arciprete di Acquaviva delle Fonti, causa che felicemente port\u00f2 a termine, si accattiv\u00f2 la benevolenza di papa Innocenzo XII. Nel 1694 fu nominato vicario generale di Sutri e Nepi e nello stesso anno cappellano segreto e confessore spirituale dello stesso Pontefice. In seguito alla morte del vescovo Pietro Vecchia, il 12 giugno 1695 fu nominato vescovo di Molfetta e richiesto in Roma con la carica di vicegerente della diocesi di Roma. All'improvviso la mattina del 17 gennaio 1701 si spense in Roma a soli 54 anni e fu sepolto in Santa Maria in Via. Don\u00f2 al suo paese un pezzo del Santo Legno e una parte del corpo di san Prospero Martire.\nA Roma fu committente della splendida Fontana del Conservatorio delle Viperesche al rione Esquilino.\nA Casamassima don\u00f2 il suo imponente Palazzo de Bellis ad un ordine religioso che divenne l'attuale ex Convento delle Monacelle tuttora esistente a Casamassima.\nGenealogia episcopale.\nLa genealogia episcopale \u00e8:"}
{"id": "2774748", "revid": "57872", "url": "https://it.wikipedia.org/wiki?curid=2774748", "title": "Circondario di Levante", "text": "Il circondario di Levante era uno dei circondari in cui era suddivisa la provincia di Genova. Capoluogo era la citt\u00e0 di Spezia.\nStoria.\nIn seguito al passaggio della Lombardia dal Regno Lombardo-Veneto al Regno di Sardegna (1859), fu emanato il decreto Rattazzi, che riorganizzava la struttura amministrativa del Regno, che fu suddiviso in province, a loro volta suddivise in circondari. \n&lt;br&gt;Il \"Circondario di Levante\" fu creato come suddivisione della provincia di Genova; il territorio corrispondeva a quello della vecchia provincia di Levante del Regno di Sardegna.\nCon la Proclamazione del Regno d'Italia nel 1861 la suddivisione in province e circondari fu estesa all'intera Penisola, lasciando invariate le suddivisioni gi\u00e0 stabilite dal decreto Rattazzi.\nNel 1923, in seguito del forte sviluppo demografico della citt\u00e0 della Spezia, il \"Circondario di Levante\" fu innalzato allo \"status\" di nuova provincia (provincia di Spezia). \nAlla nuova provincia furono assegnati anche i comuni di Maissana e Varese Ligure, gi\u00e0 nel Circondario di Chiavari, e Calice al Cornoviglio e Rocchetta di Vara, gi\u00e0 nel Circondario di Massa.\nIl \"Circondario di Levante\" fu definitivamente abolito, come tutti i Circondari italiani, nel 1927, nell'ambito della riorganizzazione della struttura statale ."}
{"id": "2774749", "revid": "149727", "url": "https://it.wikipedia.org/wiki?curid=2774749", "title": "Circondario del Levante", "text": ""}
{"id": "2774750", "revid": "149727", "url": "https://it.wikipedia.org/wiki?curid=2774750", "title": "Circondario di Spezia", "text": ""}
{"id": "2774751", "revid": "149727", "url": "https://it.wikipedia.org/wiki?curid=2774751", "title": "Circondario della Spezia", "text": ""}
{"id": "2774753", "revid": "461689", "url": "https://it.wikipedia.org/wiki?curid=2774753", "title": "Viennoiseries", "text": ""}
{"id": "2774754", "revid": "1318658", "url": "https://it.wikipedia.org/wiki?curid=2774754", "title": "Maurizio Cucchi", "text": "Biografia.\nMaurizio Cucchi vive nella citt\u00e0 natale dove si \u00e8 laureato all'Universit\u00e0 Cattolica di Milano con una tesi su Nelo Risi e Andrea Zanzotto.\nTra le sue traduzioni vi sono opere di Stendhal, Lamartine, Flaubert, Villiers de Isle-Adam, Pr\u00e9vert, Mallarm\u00e9, Malherbe, Balzac e Jean Renoir.\nHa anche curato opere di Edgar Allan Poe, C. S. Lewis, Georges Brassens, Federico Garc\u00eda Lorca, Konstantinos Kavafis, Naz\u0131m Hikmet, Lucio Lami, Montale, Ungaretti, Teofilo Folengo, Federigo Tozzi, Mario Luzi, Laclos e presentato opere di Alessandro Manzoni, Yukio Mishima, Riccardo Bacchelli, Cesare Zavattini, Lorenzo de' Medici, Antonio Porta, William Riley Burnett, Edgar Lee Masters, Nelo Risi, Giampiero Neri, Giancarlo Majorino, Cristina Annino.\nHa pubblicato questi libri di poesia: \"Il disperso\" (1976; nuova ed. 1994), \"Le meraviglie dell'acqua\" (1980), \"Glenn\" (1982, vincitore del Premio Viareggio), \"Il figurante\" (scelta di versi 1971-1985), \"Donna del gioco\" (1987), \"La luce del distacco\" (per il teatro, 1990), \"Poesia della fonte\" (1993, Premio Montale), \"L'ultimo viaggio di Glenn\" (1999), \"Per un secondo o un secolo\" (2003, vincitore del Premio Laudomia Bonanni), (sempre nel 2003 gli \u00e8 stato assegnato il Premio Nazionale Letterario Pisa per la Poesia), \"Jeanne d'Arc e il suo doppio\" (2008), \"Vite pulviscolari\" (2009), \"Malaspina\" (2013, vincitore del Premio Bagutta). Inoltre, sue poesie sono state inserite in diverse antologie.\nHa curato il \"Dizionario della poesia italiana\" (1983 e 1990), tradotto un'antologia di \"Fiabe lombarde\" (1986) e, con Stefano Giovanardi, scelto i testi dell'antologia \"Poeti italiani del secondo Novecento\" (\"I Meridiani\", 1998), oltre a collaborare alla collana e all'almanacco mondadoriano de \"Lo specchio\".\nNel 2005, sempre per Mondadori \u00e8 uscito il suo primo romanzo, \"Il male \u00e8 nelle cose\", seguito nel 2007 dalla sua seconda opera narrativa, \"La traversata di Milano \"e nel 2011 da \"La maschera ritratto\". L'ultimo romanzo,\" L'indifferenza dell'assassino\" (2012) \u00e8 stato edito da Guanda."}
{"id": "2774756", "revid": "599013", "url": "https://it.wikipedia.org/wiki?curid=2774756", "title": "Azienda per gli interventi sul mercato agricolo", "text": "L'Azienda per gli interventi sul mercato agricolo (AIMA) \u00e8 stata un'azienda autonoma del Governo italiano.\nStoria.\nIstituita dalla legge ordinaria 13 maggio 1966 n. 303 si configurava come azienda autonoma con personalit\u00e0 giuridica. \u00c8 stata soppressa in favore dell'Agenzia per le erogazioni in agricoltura (AGEA) con il d.lgs. 27 maggio 1999, n. 165.\nFunzioni e competenze.\nDipendeva dal Ministero dell'agricoltura e delle foreste con compiti di svolgimento delle funzioni di organismo di intervento dello Stato italiano in materia agricolo-alimentare, avente la curatela delle operazioni di provvista e di acquisto di prodotti agricolo-alimentari, oltre che compiti di erogazione di aiuti e provvidenze finanziarie, disposte dai regolamenti della CEE.\nLa gestione ordinaria degli ammassi dell'AIMA era in funzione della funzione di intervento che questa svolgeva sui mercati e che prosegu\u00ec, in forma diversa, per effetto della PAC: \"sono attivit\u00e0 ordinarie che non hanno nulla a che vedere con la gestione specifica degli ammassi grano, che caratterizz\u00f2 un periodo di tempo preciso conclusosi nel 1964\", nel quale c'era stata la diversa esigenza di \"sfamare gli italiani\"."}
{"id": "2774758", "revid": "729019", "url": "https://it.wikipedia.org/wiki?curid=2774758", "title": "Castello di Monteodorisio", "text": "Il castello di Monteodorisio \u00e8 una fortificazione medievale risalente all'XI secolo, probabilmente costruita dai Normanni, poich\u00e9 nel 1095 appare in una cessione di beni indirizzata dal Conte dei conti Roberto di Loritello al vescovo teatino Rainolfo in cui, insieme al castello, vengono donate in perpetuo alla Diocesi teatina anche le due chiese a esso afferenti, cio\u00e8 quella di San Salvatore dentro di esso e quella di San Pietro fuori. Esso appartenne successivamente a varie famiglie, tra cui i Del Borgo, i D'Artus, i Barrile, i Caldora e i D'Avalos; \u00e8 situato nell'omonimo comune in provincia di Chieti.\nDescrizione.\nIl castello \u00e8 posto nella parte pi\u00f9 alta dell'abitato sul limite ovest del colle, dove questo scende ripidamente verso il fiume Sinello, posizione che permetteva una visuale libera per avvistare i nemici, ma anche per consentire una possibile fuga.\nAttualmente sono visibili solo due lati della forma trapezoidale, ossia il lato nord-ovest e il lato sud-est e tre torrioni siti su tre dei quattro punti cardinali. Infatti alla fine dell'800 la parte sud di Largo Castello e Piazza Umberto I \u00e8 stata abbattuta per la costruzione del palazzo comunale, con demolizione dinun torrione, sopra cui sorge la moderna torre dell'acquedotto.\nIl castello \u00e8 realizzato con ciottoli di fiume, interi o lavorati, provenienti dal fiume Sinello, misti ad argilla, visibili soprattutto nella struttura delle torri. I torrioni hanno pianta circolare a scarpa, con finestre. La parte nord consta di muri spessi quattro metri, con un'altezza di 14 metri e delle aperture per cannoni strombate. Nella parte pi\u00f9 alta di questa facciata vi \u00e8 un'ampia finestra con arco a tutto sesto. Questa parte, insieme alle torri \u00e8 la pi\u00f9 antica. Le quattro feritoie erano servite da un piano di calpestio. Il corpo di fabbrica \u00e8 pi\u00f9 recente. Le strutture murarie segnalano alcuni interventi di rafforzamento avvenuti nel XV secolo e altri, pi\u00f9 recenti, del 1960. La torre posta a ovest ha un coronamento a beccatelli privi di caditoie e dallo scopo puramente ornamentale, sopra di essi vi \u00e8 un fregio ad archi intrecciati, pi\u00f9 sopra vi \u00e8 un fregio a ovoli. La torre settentrionale, al di sotto del redondone, posto fra scarpa e il livello appiombo, consta di un motivo architettonico costituito da mattoni posti a lisca di pesce.\nNei locali del castello vi \u00e8 il Museo per l'economia tra l'antichit\u00e0 ed il Rinascimento. Il castello dal 2012 ospita anche il Museo per l'Archeologia del Vastese, che prima era ospitato nel convento di Sant'Antonio a San Buono. Conserva reperti archeologici rinvenuti nei comuni dell'hinterland vastese, tra i fiumi Trigno e Sinello."}
{"id": "2774769", "revid": "149727", "url": "https://it.wikipedia.org/wiki?curid=2774769", "title": "Dejva", "text": ""}
{"id": "2774776", "revid": "339392", "url": "https://it.wikipedia.org/wiki?curid=2774776", "title": "Ortonuovo", "text": ""}
{"id": "2774779", "revid": "149727", "url": "https://it.wikipedia.org/wiki?curid=2774779", "title": "Castelnuovo di Magra", "text": ""}
{"id": "2774782", "revid": "149727", "url": "https://it.wikipedia.org/wiki?curid=2774782", "title": "Godano", "text": ""}
{"id": "2774786", "revid": "1318658", "url": "https://it.wikipedia.org/wiki?curid=2774786", "title": "FA Cup 1889-1890", "text": "La FA Cup 1889-90 fu la diciannovesima edizione del torneo calcistico pi\u00f9 vecchio del mondo. Vinse per la quarta volta il Blackburn Rovers."}
{"id": "2774790", "revid": "116642082", "url": "https://it.wikipedia.org/wiki?curid=2774790", "title": "Lago di Marruchetone", "text": "Il lago di Marruchetone \u00e8 un piccolo lago della provincia di Grosseto, in Toscana. Costituisce un biotopo di rilevante interesse ambientale.\nTerritorio.\nCome il biotopo dei Lagaccioli, il laghetto del Marruchetone fa parte dei piccoli bacini naturali dell'agro capalbiese, nella parte sud-occidentale della provincia di Grosseto. Il laghetto \u00e8 situato circa 7\u00a0km a nordovest di Capalbio, in un'area boschiva attraversata dalla strada Marsiliana-Capalbio, a circa 30\u00a0m di altitudine.\nNonostante la modestissima superficie, questo laghetto di origine naturale rappresenta un piccolo scrigno di emergenze botaniche e si pone come uno dei biotopi pi\u00f9 interessanti per la conservazione della flora igrofila toscana. Sono infatti presenti stazioni di piante acquatiche di interesse fitogeografico sempre pi\u00f9 rare a causa della scomparsa degli ambienti umidi.\nIn particolare si annoverano \"Myriophyllum alterniflorum\", \"Beckmannia eruciformis\", \"Potamogeton trichoides\", \"Elatine alsinastrum\", \"Cardamine parviflora\" e \"Oenanthe fistulosa\"; se confermate, si aggiungono \"Utricularia minor\" e \"U. australis\". \nPer tutte queste specie il biotopo del Marruchetone rappresenta una delle pochissime stazioni ad oggi esistenti in Toscana.\nNel sito sono compresi aspetti dell'habitat prioritario (Direttiva 97/62/CE) \u201cstagni temporanei mediterranei\u201d (classe Isoeto-Nanonjuncetea).\nDi rilevante interesse \u00e8 anche il bosco a \"Quercus frainetto\" e \"Q. cerris\" attorno al lago.\nL'area rientra nel SIR 130 \u201cLago Acquato, Lago di San Floriano\u201d, di 208,3 ettari, e nel pSIC e ZPS omonimi (cod. pSIC-ZPS: IT51A0030); non sono presenti aree protette ai sensi della L 394/91 e LRT 49/95.\nGeomorfologia.\nIl piccolo specchio lacustre, esteso su meno di 1 ettaro, giace nell'ampia depressione valliva posta fra il Poggio Forane (293\u00a0m) e il Poggio Canaglia (232\u00a0m), due dei maggiori rilievi dell'agro capalbiese. Si ritiene che la sua origine sia legata ai fenomeni carsici che si manifestano frequentemente nella zona di Capalbio. Essa \u00e8 probabilmente avvenuta in tempi relativamente recenti, forse fra il 1950 e 1960, e si \u00e8 realizzata per il crollo della volta di una cavit\u00e0 sotterranea riempitasi di acqua nel giro di uno o pochi giorni.\nLa profondit\u00e0 del laghetto \u00e8 limitata, ma non sono noti episodi di totale prosciugamento; le acque sono oligotrofiche, scure, poco ossigenate e soggette ad un certo riscaldamento estivo.\nClimaticamente il biotopo, posto a circa 30\u00a0m di altitudine, ricade nell'ambito mediterraneo, con una temperatura media annua di circa 15 \u00b0C e precipitazioni attorno a 790\u00a0mm annui. La morfologia pianeggiante, la discreta disponibilit\u00e0 idrica del suolo e l'assenza di affioramenti rocciosi favorisce lo sviluppo di boschi termofili a dominanza di latifoglie decidue.\nFlora.\nIl laghetto giace in un'area boschiva fortemente antropizzata ma caratterizzata dall'abbondante presenza del farnetto (\"Quercus frainetto\"), specie quercina che trova nell'agro capalbiese la sua massima diffusione toscana. Il farnetto \u00e8 associato al cerro nella costituzione del piano dominante del bosco. Il sottobosco \u00e8 fortemente disturbato dalla presenza di bestiame bovino e da interventi antropici che impediscono la naturale stratificazione tipica dei querceti. Tuttavia \u00e8 presente un contingente di specie acidofile che caratterizza l'associazione \"Pulicario odorae\" - \"Quercetum frainetti\", descritto proprio per il territorio di Capalbio. \nIl lago \u00e8 bordato da una cintura di vegetazione igrofila sviluppata su una sottile fascia di terreno morboso periodicamente sommerso e mai soggetto a prosciugamento. Ivi sono insediate fitocenosi a giunchi e scirpi (\"Juncus effusus\", \"J. articulatus\", \"J. bufonius\", \"J. subnodulosus\", \"Scirpoides holoschoenus\", \"Bolboschoenus maritimus\"), cui si aggiungono carici (\"Carex otrubae\", \"C. remota\"), graminacee come \"Glyceria fluitans\" e \"Beckmannia eruciformis\", e la lamiacea \"Lycopus europaeus\".\nBisogna osservare che in taluni punti il passaggio del bestiame ha determinato una certa degradazione di questa cintura di vegetazione igrofila.\nNell'acqua sono presenti cospicue fitocenosi di idrofite radicanti fra cui domina \"Myriophyllum alterniflorum\", e pi\u00f9 limitatamente, \"Callitriche obtusangula\", \"Potamogeton trichoides\" e \"Elatine alsinastrum\". Sono inoltre segnalati cospicui aggruppamenti di \"Utricularia australis\", che tuttavia non sono stati osservati in tempi recenti.\nAlla fine dell'inverno si formano nei dintorni del laghetto numerose pozzette e microdepressioni umide stagionali in cui si vanno a collocare piccole piantine igrofile annuali amanti dei terreni sabbioso-fangosi e poveri di carbonati di calcio. Ivi si trovano gli isoeti (\"Isoetes duriei\" e \"I. hystrix\"), \"Lythrum portula\", \"Isolepis cernua\" e alcuni giunchi (\"J. bufonius\", \"J. capitatus\", ecc.), che caratterizzano un tipo di habitat considerato prioritario a livello europeo (\"Isoeto nanonjuncetea\").\nNelle acque del laghetto e lungo le sue sponde vivono specie di grande interesse fitogeografico ed importanza conservazionistica a livello nazionale. \nSpicca la presenza di \"Myriophyllum alterniflorum\", un'idrofita radicante della famiglia Haloragaceae dotata di foglie sommerse e di piccoli fiori emergenti dalle acque su esili scapi, caratteristica di acque stagnanti oligotrofe. Essa appare nella lista rossa delle specie vulnerabili a livello nazionale e in Toscana.\nAltre specie rare sono \"Beckmannia eruciformis\", una graminacea igrofila eurosiberiana dalle tipiche spighette allungate, ed \"Elatine alsinastrum\", una pianta acquatica con foglie opposte emergenti dalle acque e fiori poco appariscenti. Sono inoltre segnalate, ma non osservate di recente, altre piante notevoli e censite nelle liste rosse di molte regioni italiane, come \"Damasonium alisma\" e due specie del genere \"Utricularia\" (\"U. minor\" e \"U. australis\"). Queste ultime sono singolari idrofite natanti della famiglia Lentibulariaceae, che possiedono foglie sommerse con piccole vescicole adattate per la cattura degli insetti (piante carnivore).\nAltre piante acquatiche o igrofile rilevanti, accertate per il biotopo, sono \"Potamogeton trichoides\", \"Oenanthe fistulosa\" (specie considerata vulnerabile in Toscana), \"Cardamine parviflora\", \"Veronica scutellata\", \"Crypsis schoenoides\" e \"Lythrum portula\".\nInfine si aggiungono diverse altre piante di ambienti umidi ma pi\u00f9 diffuse come \"Galium palustre\", \"Eleocharis palustris\", \"Isolepis cernua\", \"Gratiola officinalis\", \"Glyceria fluitans\", \"Oenanthe pimpinelloides\", \"Lythrum hissopifolia\", \"Carex remota\", \"Ranunculus ophioglossifolius\", \"Menta aquatica\", \"Lycopus europaeus\" ed altre. Infine si menziona la presenza della lenticchia d'acqua (\"Lemna minor\"), un'idrofita natante di minuscole dimensioni e di Isoetes duriei, una singolare pteridofita \u201ca ciuffetto\u201d che compare verso la fine dell'inverno nelle pozzette temporanee nel bosco attorno al laghetto."}
{"id": "2774802", "revid": "767487", "url": "https://it.wikipedia.org/wiki?curid=2774802", "title": "Rex Hughes", "text": ""}
{"id": "2774812", "revid": "1543377", "url": "https://it.wikipedia.org/wiki?curid=2774812", "title": "Discografia di Lil' Flip", "text": "Di seguito \u00e8 riportata la discografia del rapper statunitense Lil' Flip:"}
{"id": "2774814", "revid": "125570884", "url": "https://it.wikipedia.org/wiki?curid=2774814", "title": "Mario Benedetti (poeta italiano)", "text": "Fu tra i fondatori delle riviste di poesia contemporanea \u201cScarto minimo\u201d, Padova, 1986-1989, ed \u201cArsenal litt\u00e9ratures\u201d, edita a Brest dal 1999 al 2001. \nLe sue opere vennero tradotte in Francia da Jean-Charles Vegliante (da ultimo in \"Si\u00e8cle 21\" n.25, 2014, \"Po\u00e9sie italienne d'aujourd'hui\" - Antologia).\nBiografia.\nDopo i primi venti anni trascorsi a Nimis (Udine), paese dei suoi genitori, si trasfer\u00ec nel 1976 a Padova dove si laure\u00f2 in Lettere con una tesi sull'opera complessiva di Carlo Michelstaedter, diplomandosi poi in Estetica presso la Scuola di Perfezionamento della stessa Facolt\u00e0 universitaria. Si dedic\u00f2 all'insegnamento nelle scuole superiori, dapprima a Padova poi a Milano, citt\u00e0 in cui si trasfer\u00ec.\nLa sua vita, la sua poesia ed il suo modo di essere furono fortemente connotati dalla presenza di una malattia cronica: una particolare forma di sclerosi multipla che lo accompagn\u00f2 dall'infanzia. Gravi episodi dovuti a questa patologia si verificarono nel 1999 e nel 2000. La notte del 14 settembre 2014 a seguito di un infarto con ipossia cerebrale venne ricoverato all'Ospedale San Luca di Milano dove fu tenuto in coma farmacologico per diverso tempo. Al suo graduale risveglio cominci\u00f2 una terapia riabilitativa, per poi essere trasferito in una struttura sanitaria milanese per continuare le cure. \nBenedetti mor\u00ec il 27 marzo 2020, a causa del COVID-19, nella struttura sanitaria in cui viveva dal 2018, a Piadena (Cremona). \u00c8 stato tumulato nella cappella di famiglia di Donata Feroldi, l'amica di una vita, la mattina del 30 marzo 2020.\nAttivit\u00e0 letteraria.\nIn seguito alla pubblicazione di varie \"plaquettes\", nel 2004 Mario Benedetti riassunse il suo lavoro con \"Umana gloria\", pubblicato nella collana \"Lo Specchio\" (Mondadori). A distanza di quattro anni da \"Umana gloria\", usc\u00ec \"Pitture nere su carta\" (Mondadori, 2008), raccolta in cui l'autore batteva sentieri comunicativi ed espressivi precedentemente inesplorati, inaugurando una stagione nuova.\n\u00abMario Benedetti aveva imposto la sua voce originale nel 2004, con il suo primo libro importante e riassuntivo, \"Umana gloria\", uno degli esiti maggiori della nostra nuova poesia [...]. Queste \"Pitture nere su carta\" si presentano invece quasi come l'aspro e tagliente rovescio di quella tessitura\u00bb (dal risvolto di \"Pitture nere su Carta\").\n\u00abIn \"Pitture nere su carta\" Mario Benedetti ci sorprende con un libro che forse segna una svolta, o forse una profonda crisi. La comunicabilit\u00e0 con cui egli esprimeva la spontanea adiacenza alla fraternit\u00e0, nel bene e nel male celebrata in \"Umana gloria\", raccolta premiata da un folto consenso di critica e di pubblico, sembra qui polverizzarsi. Disintegrando l'umilt\u00e0 della prosa e il tessuto sintattico del discorso nei soprassalti di una lacerante afasia, Benedetti sembra volerci stupire, prenderci in contropiede\u00bb (Biancamaria Frabotta).\n\"La lingua di Benedetti incarna l\u2019incertezza, la precariet\u00e0 e la povert\u00e0 dell\u2019essere umano immerso in una tenebra \"materna\", che non ha nessuna via di salvezza. La parola \u00e8 spezzata da continue afasie, accerchiata da un filo spinato. Chi si avvicina alla parola di questo poeta, non potr\u00e0 uscire dalla realt\u00e0 che egli disegna: un mondo frammentato, fatto di ossa, di morti, di brandelli di civilt\u00e0. Una parola che vive nella traccia di una vita che \u00e8 gi\u00e0 morte.\" (Luigia Sorrentino).\n\"Umana gloria\" (2004).\nComposto di una selezione e riscrittura di testi dell'opera poetica precedente, a cui si affiancano \u2013 senza soluzione di continuit\u00e0 \u2013 nuove poesie inedite, \"Umana gloria\" (2004) \u00e8 il libro con cui Benedetti si impose definitivamente sulla scena poetica italiana contemporanea. Nella raccolta, tanto compatta da non far sospettare il proprio carattere antologico, si rivelano tutti i temi, i motivi e i principi formali che caratterizzano la scrittura dell'autore. E tuttavia qui Benedetti non solo fa maturare i frutti della propria poesia, ma anche li raccoglie e, nel frattempo, prepara il terreno per la sua futura opera (alcuni collegamenti, infatti, sono ravvisabili tra i testi delle ultime due sezioni di \"Umana gloria\" \u2013 come \"Rientri di fine agosto in citt\u00e0\", \"Le mani sulla mela, sole con il verde\u2026\", \"Area museale\" \u2013 e i primi capitoli di \"Pitture nere su carta\", e soprattutto con la poesia liminare di quest'ultima raccolta, vero e proprio \"trait d'union\" tra \"Umana gloria\" e le \"Pitture\", come l'autore stesso ha riconosciuto in un'intervista).\nAl centro del libro \u00e8 il ritorno, attraverso una memoria di tipo fortemente visivo, a tutto ci\u00f2 che \u00e8 stato: situazioni, azioni, persone, luoghi, sensibilit\u00e0, valori, letterature. Non stupisce perci\u00f2 che a dominare la scena siano le rievocazioni di un Friuli agreste, povero, appena sconquassato dal terremoto del 6 maggio 1976; rievocazioni, queste, che non sono dettate da un bisogno privato di commemorare nostalgicamente un luogo o un evento, bens\u00ec dalla necessit\u00e0 di fornire una testimonianza, una percezione di un frammento di realt\u00e0. Tale necessit\u00e0 giustifica l'altissima frequenza, nelle poesie di \"Umana gloria\", dei verbi percettivi (\u00abguardare\u00bb, \u00abvedere\u00bb) o mentalistici (\u00abpensare\u00bb), anche combinati insieme (\u00abServirebbe guardare da lontano, pensare che si guarda\u00bb, p.\u00a017). Benedetti si conferma un poeta dalla \u00abpertinace fede ottica\u00bb, secondo una felice definizione della Scarpa.\nAl Friuli, terra natale del poeta e pertanto collegato alle memorie infantili, si sovrappongono mano a mano altri luoghi (come recita il titolo della terza sezione), i luoghi dell'et\u00e0 adulta: la Slovenia, la Francia settentrionale, Torino, Milano. Ecco allora che i vecchi affetti si mischiano ai nuovi, gli sfondi si intrecciano, persone di epoche diverse convivono, i morti vengono alle spalle dei vivi. In questo vero e proprio cortocircuito della memoria, \u00e8 facile che il reale si confonda con il sogno (\u00ab\u00c8 stato un grande sogno vivere\u00bb, p.\u00a035; \u00abHo sognato, ho sempre sognato, d'inverno ti tenevo nei bastoncini di vischio\u00bb, p.\u00a069; \u00abE si pu\u00f2 andare dalla finestra, dall'aria della finestra semiaperta fuori/ sull'occhio che butta resina. Sembra con due sogni\u00bb, p.\u00a0100), e a sua volta questa incapacit\u00e0 di mettere totalmente a fuoco la realt\u00e0, di dominare l'oggetto percepito senza pure esserne dominato, \u00e8 la prima causa di quel senso di stupore infantile che \u00e8 un altro tratto caratteristico della poesia di Benedetti (\u00abPassi lontani, bambini crespi nell'aria forte,/ il piccolo gelo delle mani tenute vicine a prendersi. Oh inverno\u00bb, p.\u00a017; cfr. la poesia conclusiva di \"Pitture nere su carta\": \u00abErano le fiabe, l'esterno./ Bisbigli, fasce, dissolvenze.// L'esterno dell'esterno/ qualcosa ascolta.// Qui./ Oh\u00bb, p.\u00a0107).\nStilisticamente, i versi di \"Umana gloria\" sono lunghi, caratterizzati da un andamento lento che spesso riproduce la sintassi del parlato. Il lessico riesce a conferire agli elementi pi\u00f9 prosaici e materiali una venatura di liricit\u00e0. Come nota perfettamente Afribo, la lingua di Benedetti pu\u00f2 definirsi una \u00absintesi originale di rasoterra e prosaico da una parte, e stupefatto stile lirico dall'altra, convergenti in un'unica distanza dalla norma, sempre sotto o sopra la linea di una diretta e razionale nominazione delle cose\u00bb.\n\"Pitture nere su carta\" (2008).\nAnticipate da \"Reliquiari\", una selezione di dieci poesie inedite apparsa sull\u2019\"Almanacco dello Specchio 2005\", le \"Pitture nere su carta\" escono il 27 ottobre 2008 e colpiscono immediatamente il lettore per una forma totalmente rinnovata: il dettato conciso e scarnificato si articola in pochi versi brevi, scalpellati, raggruppati quasi sempre in distici, con un esito davvero straniante per chi ripensa alla sintassi lenta e dilatata di \"Umana gloria\".\nComposte prendendo come punto di riferimento varie opere artistiche, a partire dalle \"Pinturas negras\" di Goya, queste \"Pitture nere su carta\" si propongono di metterci davanti agli occhi, con veri e propri tocchi di inchiostro anzich\u00e9 di pennello, quello che l'autore vede: corpi, reliquie, chiese, citt\u00e0 (Parigi, Milano, Attimis, Siracusa). Di qui il ricorso all'enumerazione e all'ipotiposi, due figure retoriche che rispondono immediatamente a un procedimento di tipo iconico. Sempre in virt\u00f9 del carattere figurativo delle \"Pitture\", non deve stupire l'articolazione dei testi, del tutto inconsueta per una raccolta di poesie, in otto capitoli; \u00abcapitoli\u00bb e non \u00absezioni\u00bb perch\u00e9 meglio adatti a contenere, come veri e propri cicli, le serie tematiche di immagini che l'autore ha selezionato: \u00abcolori\u00bb, \u00ablacrime\u00bb, \u00abreliquiari\u00bb, \u00absfarzo\u00bb, \u00absmalti\u00bb, \u00absupernove\u00bb.\nI temi che queste carrellate di immagini portano con s\u00e9, ossessivamente ricorrenti in tutta la raccolta, sono la violenza del dolore e della morte (\u00abTorna morta la carne che si indora, la muta del sangue nero\u00bb, p.\u00a07; \u00abCane, gioca con le carni,/ i bastoni di ossa\u00bb, p.\u00a015; \u00abDal cadavere spagnolo, incisioni oli su tela tempere\u00bb, p.\u00a090), l'assenza e il nulla (\u00abNon io, non tu, nell'arcobaleno\u00bb, p.\u00a011; \u00abVa dolce il nulla,// il dolcissimo nulla\u00bb, p.\u00a016; \u00abDietro di te, e davanti, oltre, non c'\u00e8 niente\u00bb, p.\u00a0104). La violenza della morte e l'orrore dell'assenza vengono spesso analizzati attraverso il rapporto del poeta con la figura paterna o materna; si pensi, a tal proposito, alla poesia V, 7 (p.\u00a0105): \u00abDove sei. Madre.// E si \u00e0 di mur\u00ec, e nol par v\u00ear./ Si deve morire, e non sembra vero.// Cos\u00ec le foglie. Cos\u00ec,/ forse, foglie non sono state\u00bb.\nE, in definitiva, \u00e8 proprio questo dolore che non si pu\u00f2 scrivere a regalarci la forma anomala, pericolosamente innovativa, delle \"Pitture nere su carta\". Come rileva Biancamaria Frabotta: \u00abqui invece, l'irrigidimento prevale sulla docilit\u00e0, il discorso di secondo grado intavolato con la grafica delle maniere nere spezza il filato di quel parlare sghembo, di quell'andare fuori dal senso comune e un po' per sommi capi, quel tanto di dolcemente contrariato che era necessario a salvare i suoi [del poeta] saltuari, ma miracolosi incontri dal naufragio della memoria\u00bb. Neppure quell'umana gloria capace di recuperare ci\u00f2 che si \u00e8 perso e cos\u00ec di far ritrovare se stessi \u00e8 ora possibile. Permane soltanto lo stupore bambino dei monosillabi finali, ultimo luogo in cui rifugiarsi, e dissolversi: \u00abQui./ Oh.\u00bb (p.\u00a0107).\n\"Tersa morte\" (2013).\nDopo l'esperienza dei \"Materiali di un'identit\u00e0\" (2010), dove diverse tipologie testuali (il saggio, la poesia, la prosa poetica e l'intervista) partecipavano insieme all'enucleazione dei punti-chiave della poetica dell'autore, nel 2013 Mario Benedetti aggiunge un nuovo, importante capitolo alla sua opera poetica con il libro \"Tersa morte\".\nTommaso Di Dio ha osservato che mai come in questo lavoro la scrittura di Benedetti \u00ab\u00e8 stata cos\u00ec chiara; mai, in questo poeta, il tentativo dello stile ha cercato di essere cos\u00ec asservito al progetto di spartire con il lettore il senso profondo di un'esperienza estrema, dolorosa, quotidiana, comune. In questi versi, l'esperienza umana del morire \u00e8 \u201ctersa\u201d, chiarificata\u00bb. Ed \u00e8 infatti l'esperire la morte, l'irrompere della morte nella vita a costituire il centro tematico di questo libro. L'evento traumatico del lutto impone una prospettiva totalmente inedita e sconvolgente allo sguardo di chi continua a vivere: \u00abCosa devo guardare per sentire che non \u00e8 cos\u00ec vero\u00bb (p.\u00a020); \u00abVedere nuda la vita / mentre si parla una lingua per dire qualcosa\u00bb (p.\u00a043). Scrive in proposito Gianluca D'Andrea: \u00abIl punto di partenza di questa \u201cdiversa\u201d visuale sembra risiedere nelle facolt\u00e0 \u201callucinogene\u201d del dolore; per cui la morte, essendone parte integrante, sconvolge la vita, modifica le certezze, annienta la quotidianit\u00e0? Si vive ancora ma come abitando due mondi: il quotidiano e il ricordo che mescolati creano il cortocircuito di senso, l'allucinazione cui facevamo riferimento. Ogni vicenda umana non pu\u00f2 evitare la memoria del dolore, anche il nostro \u201ceterno presente\u201d fa i conti con questa evidenza, per mezzo della voce infinitesimale dei poeti, coll'\u201cinfimo inizio\u201d rappresentato dalla loro parola \u201cmemoriale\u201d\u00bb. Il poeta stesso ha dato delle delucidazioni al riguardo, confermando quanto detto fin qui: \u00abSento la mia vita in modo acre all'interno di un immedicabile, irrimediabile soccombere, l'affannarsi per scomparire, senza risarcimenti di alcun genere: ossia, ad esempio, essere ancora dopo attraverso i propri figli oppure essere insieme con la natura dell'uomo che \u00e8 mortale. \u00c8 un sentimento che porta con s\u00e9 anche un orizzonte di pensiero. Mi dico: ho testimoniato questo, ho cercato di fare questo, dire una morte limpida e circoscritta nel suo accadere, il che getta ovviamente una luce diversa sulla stessa vita\u00bb.\nNell'avvio del libro l'io lirico \u00e8 paralizzato dalla morte dei suoi familiari e perci\u00f2 \u2013 come scrive Giorgio Meledandri \u2013 demanda \u00abad un sosia, sin dalla prima pagina, il compito della scrittura. Ma il compito, oltremodo gravoso, non risulta praticabile fino in fondo\u00bb, e di conseguenza \u00abl'opera non fa che rimarcare l'impotenza espressiva del soggetto\u00bb. A questo punto \u00abun altro lutto si aggiunge ai precedenti: il lutto della parola[\u2026]; attraverso la morte dell'uomo, Mario Benedetti rappresenta un'altra morte e scrive un grandioso ed intenso epitaffio in memoria delle parole\u00bb. Alcuni esempi: \u00abIl mio nome ha sbagliato a credere nella continuit\u00e0 / commossa, i suoi luoghi intimi antichi, la mia storia. / Le parole hanno fatto il loro corso\u00bb (p.\u00a014); \u00abQuante parole non ci sono pi\u00f9. / Il preciso mangiare non \u00e8 la minestra. / Il mare non \u00e8 l'acqua dello stare qui. / Un aiuto chiederlo \u00e8 troppo. / Morire e non c'\u00e8 nulla vivere e non c'\u00e8 nulla, mi toglie le parole\u00bb (p.\u00a015); \u00abTutta una vita / per chi vi deve ricordare, per chi vi piange. / E piange la parola che riesce a dire\u00bb (p.\u00a033); \u00abE torna la domanda. Non saprai di essere morto, / non sarai, quel nulla che nella vita diciamo / non sarai, non ci sarai pi\u00f9, non saprai di te. / Perfetta assenza\u00bb (p.\u00a065).\nTutto, in \"Tersa morte\", \u00ab\u00e8 \u201cPerfetta assenza\u201d, e questa assenza \u00e8 talmente forte e percepibile che ogni tentativo di non coglierla o di ritornare nella materia \u00e8 considerata una distrazione: da qui l'invito al lettore a \u201cNon distrarsi\u201d dalla \u201cperfetta assenza\u201d e da qui anche la constatazione che se di un'essenza si deve parlare si pu\u00f2 fare solamente qualora questa porti in s\u00e9 i segni della morte\u00bb (Luciano Mazziotta). L'obiettivo del poeta, infatti, \u00e8 parlare di questa esperienza senza lasciare spazio a visioni consolatorie, con la consapevolezza che incassare la sottrazione della vita attraverso la morte significa vivere in maniera pi\u00f9 sincera, e dunque pi\u00f9 umana. Si tratta di una dura accettazione, ben tratteggiata dalla poesia a p.\u00a044: \u00abAnche io solo come questo attaccapanni, / come sono i tavoli, com'\u00e8 l'asse da stiro. / Muri e ringhiere, la poltrona, il camino. / Arde il fuoco bruciando l'intero giardino, / tutto il prato, i boschi, tutte le primavere\u00bb.\nIl carattere estremo della materia trattata coinvolge ovviamente anche la forma, contrassegnata da grande \u00abconcisione e perentoriet\u00e0. [\u2026] Dal momento che ogni parola, dopo aver fatto esperienza della morte, pesa come un macigno, sono necessarie molta prudenza e altrettanta risolutezza per potersi esprimere. L'io che parla in \"Tersa morte\" \u00e8 un io prostrato, astenico; e gli enormi sforzi compiuti per non cedere all'afasia che lo bracca si manifestano sulla pagina. Devono manifestarsi. Si potrebbe dire persino che la cifra stilistica di quest'opera stia nel dare una forma a tali sforzi, rendendoli evidenti\u00bb (Giorgio Meledandri). Fabio Donalisio rileva che Benedetti \u00abparla parole semplici ma immediatamente ne smantella la sintassi, come se l'unica frase possibile \u2013 fu, non c'\u00e8, mai pi\u00f9 \u2013 fosse, com'\u00e8, del tutto indicibile. I versi si spezzano tanto pi\u00f9 vorrebbero, forse, esalare un sospirato e liberatorio racconto\u00bb. E Jean-Charles Vegliante definisce quella di \"Tersa morte\" come \u00abpoesia di corpo \"in presentia\", di parole viventi dell'assenza del corpo, nuda ormai di orpelli filosofici, ai quali ci ha abituati la letteratura dominante da questa parte delle Alpi [in Francia]. La poesia \u2013 colei che \"fa ci\u00f2 che dice\" \u2013 sembra allora ritrovarsi, poco a poco, attraverso frammenti, echi, attraverso respiri necessari. Una vitalit\u00e0 ultima, che rifiuta il compiacimento di qualsiasi lamento; e dell'elegia\u00bb.\nIn conclusione, oltrepassando i sentieri tracciati da \"Umana gloria\" e \"Pitture nere su carta\", e portando sempre pi\u00f9 al limite le possibilit\u00e0 tematiche e stilistiche della sua scrittura, Mario Benedetti realizza un'opera che ci invita a reagire e a \u00abvedere nuda la vita\u00bb, a spogliarla definitivamente dei suoi mendaci simulacri: \u00abArido sapere, arido sentire. / E io dico, accorgetevi, non abbiate solo vent'anni, / e una vita cos\u00ec come sempre da farmi solo del male\u00bb (p.\u00a015).\nIl lavoro ha vinto nel 2014 il Premio Brancati-Zafferana di Poesia.\nOpere.\nRaccolte di poesie.\nBenedetti \u00e8 inoltre presente in varie antologie tra cui \"Poeti italiani del Secondo Novecento\", Mondadori, Milano 2004 e \"Parola plurale\", Sossella, Roma 2005."}
{"id": "2774816", "revid": "123659424", "url": "https://it.wikipedia.org/wiki?curid=2774816", "title": "Carlo Boucheron", "text": "Fu maestro di Coriolano di Bagnolo e di Tommaso Vallauri.\nBiografia.\nDopo i primi studi nelle lettere latine e italiane, si volse alla teologia e alla giurisprudenza, e ottenne la laurea in entrambe le facolt\u00e0. A trentuno anni fu applicato alla regia segreteria di Stato per gli Affari Esteri, e dopo un anno, fu nominato segretario di Stato. Si dedic\u00f2 quindi allo studio delle lettere greche, ebraiche e latine sotto la guida di Tommaso Valperga Caluso. Nominato nel 1804 professore di letteratura greca all'universit\u00e0 di Torino, nel 1814 gli fu affidata la cattedra di eloquenza latina. Stamp\u00f2 nel 1825 il primo suo lavoro latino, la \"Vita del cavaliere Priocca\", uomo di Stato e ministro di Carlo Emanuele IV. Pregiate le sue iscrizioni in latino, temporarie e monumentali. \nFu anche professore di storia nella Regia accademia militare. Carlo Alberto lo scelse come precettore per i suoi figli.\nMor\u00ec a Torino il 16 marzo 1838, in conseguenza di una frattura al ginocchio destro, riportata in seguito a una caduta sullo scalone dell'universit\u00e0. I suoi amici e studenti, in segno d'ammirazione e stima, con una sottoscrizione gli eressero un monumento su progetto del Pelagi mentre lo scultore Bruneri ne esegu\u00ec il ritratto. \u00c8 sepolto nel Cimitero monumentale di Torino."}
{"id": "2774821", "revid": "1861950", "url": "https://it.wikipedia.org/wiki?curid=2774821", "title": "Atlantique Air Assistance", "text": "L'Atlantique Air Assistance era una compagnia aerea regionale francese basata nel dipartimento della Loira Atlantica.\nStoria.\nLa compagnia aerea nacque nel 1989 ed effettuava voli charter, d'affari, sanitari e cargo.\nNel 2006 fond\u00f2 la divisione \"Atlantique Air Lines\" per effettuare servizi di trasporto passeggeri per conto di altre compagnie aeree (wet lease).\nNel 2017 la societ\u00e0 stava vivendo gravi difficolt\u00e0 finanziarie, avendo difficolt\u00e0 a stabilizzare il proprio modello. A causa di problemi di pagamento, Atlas Atlantique Airlines venne posta in amministrazione controllata. Ha cessato le attivit\u00e0 nell'ottobre 2017, perdendo la sua licenza e il certificato di operatore aereo (COA) il 13 novembre 2017. A causa della mancanza di acquirenti, la compagnia aerea \u00e8 stata dichiarata fallita il 6 dicembre 2017 e non riprender\u00e0 mai le operazioni.\nFlotta.\nLa compagnia nella sua storia ha operato con:"}
{"id": "2774823", "revid": "729019", "url": "https://it.wikipedia.org/wiki?curid=2774823", "title": "Christian Gajan", "text": "Biografia.\nLaureato in educazione fisica, professione che esercit\u00f2 durante la sua carriera da giocatore al Tolosa dal 1974 al 1987, periodo durante il quale vinse due titoli assoluti di campione di Francia, Christian Gajan divenne allenatore a 30 anni, prendendo in carico le giovanili dello stesso club: con l'Under-21 di Tolosa vinse tre titoli giovanili consecutivi, dal 1988 al 1990.\nNel 1990 assunse la direzione della prima squadra del club, raggiungendo come massimo risultato la finale di campionato, poi persa contro il B\u00e8gles; passato al Castres nel 1993, due stagioni pi\u00f9 tardi giunse anche con tale club alla finale di campionato, persa singolarmente contro il suo club originario, il Tolosa; a livello europeo giunse invece alla finale della prima edizione di Challenge Cup (1996-97), perdendola nel derby francese contro il Bourgoin-Jallieu.\nNel 1998 ebbe la prima delle sue esperienze italiane, al Benetton Treviso, che guid\u00f2 allo scudetto gi\u00e0 al termine della prima stagione e alla semifinale la stagione seguente, prima di tornare in Francia al Tolosa con cui vinse il titolo nazionale, il suo primo da allenatore nel suo club d'origine, nel 2000-01.\nCos\u00ec come accaduto 9 anni prima, Gajan lasci\u00f2 il Tolosa nel 2002 e torn\u00f2 al Castres, con cui guadagn\u00f2 un terzo posto nella stagione regolare di campionato 2003-04 e la qualificazione alla Heineken Cup successiva, oltre che l'European Shield 2003; nel 2005 and\u00f2 ad allenare il club di Top League giapponese Sanix Fukuoka e, nel 2007, assunse la conduzione della Nazionale della , il cui primo impegno fu il Campionato d'Europa divisione 1.\nTornato in Italia, assunse nel 2008-09 la direzione del Veneziamestre in Super 10, incarico che lasci\u00f2 a fine stagione per dedicarsi a tempo pieno all'attivit\u00e0 di assicuratore (che esercita dal 1988), commentatore televisivo e tecnico della Repubblica Ceca; nel gennaio 2010 fu chiamato dai vertici societari del Bayonne per rimpiazzare la coppia di tecnici esonerati dopo che il club si trovava al 13\u00ba posto del Top 14; Gajan subentr\u00f2 nell'incarico il 13 gennaio; affiancato nell'incarico da Thomas Li\u00e8vremont nella stagione 2010-11, la coppia fu esonerata nel dicembre 2011 a causa del cattivo andamento della squadra.\nNel giugno 2012, con la nascita della \"franchise\" federale delle Zebre, una delle due rappresentanti italiane in Pro12, Gajan \u00e8 stato ingaggiato dalla FIR come tecnico capo della squadra."}
{"id": "2774835", "revid": "1543377", "url": "https://it.wikipedia.org/wiki?curid=2774835", "title": "Campionati del mondo di ciclismo su strada 1926", "text": "I Campionati del mondo di ciclismo su strada 1926 vennero disputati in Italia tra Milano e Torino il 29 luglio 1926.\nFu assegnato il titolo Uomini Dilettanti, gara di 183,000\u00a0km."}
{"id": "2774836", "revid": "339392", "url": "https://it.wikipedia.org/wiki?curid=2774836", "title": "Yankee go Home", "text": ""}
{"id": "2774838", "revid": "599013", "url": "https://it.wikipedia.org/wiki?curid=2774838", "title": "Andy Panko", "text": ""}
{"id": "2774839", "revid": "300067", "url": "https://it.wikipedia.org/wiki?curid=2774839", "title": "Andrew Panko", "text": ""}
{"id": "2774840", "revid": "1543377", "url": "https://it.wikipedia.org/wiki?curid=2774840", "title": "Campionati del mondo di ciclismo su strada 1925", "text": "I Campionati del mondo di ciclismo su strada 1925 si disputarono ad Apeldoorn nei Paesi Bassi il 22 agosto 1925.\nFu assegnato il titolo Uomini Dilettanti, gara di 188,000\u00a0km."}
{"id": "2774842", "revid": "1318658", "url": "https://it.wikipedia.org/wiki?curid=2774842", "title": "FA Cup 1890-1891", "text": "La FA Cup 1890-91 fu la ventesima edizione del torneo calcistico pi\u00f9 vecchio del mondo. Vinse per la quinta volta il Blackburn Rovers."}
{"id": "2774843", "revid": "1543377", "url": "https://it.wikipedia.org/wiki?curid=2774843", "title": "Campionati del mondo di ciclismo su strada 1924", "text": "I Campionati del mondo di ciclismo su strada 1924 si disputarono a Parigi in Francia il 2 agosto 1924.\nFu assegnato il titolo Uomini Dilettanti, gara di 180,000\u00a0km."}
{"id": "2774844", "revid": "256896", "url": "https://it.wikipedia.org/wiki?curid=2774844", "title": "Liphistius birmanicus", "text": "Liphistius birmanicus \u00e8 un ragno appartenente al genere Liphistius della famiglia Liphistiidae.\nIl nome del genere deriva dalla radice prefissoide greca , \"lip-\", abbreviazione di , \"lipar\u00f2s\" cio\u00e8 \"unto, grasso\", e dal sostantivo greco , \"ist\u00econ\", cio\u00e8 \"telo, velo\", ad indicare la struttura della tela che costruisce intorno all'apertura del cunicolo.\nIl nome proprio deriva dall'areale di rinvenimento, la parte settentrionale e centrale del Myanmar, dal 1989 nuova denominazione della Birmania.\nCaratteristiche.\nRagno primitivo appartenente al sottordine Mesothelae: non possiede ghiandole velenifere, ma i suoi cheliceri possono infliggere morsi piuttosto dolorosi.\nQuesta specie \u00e8 simile alla L. lordae: in entrambe le specie il gambo posteriore dei genitali femminili interni si restringe, ma le femmine di L. birmanicus si possono distinguere per la presenza di quattro anzich\u00e9 due lobi anteriori sulla superficie ventrale del \"poreplate\" (area dei genitali femminili interni coperta da una zona priva di pori). Inoltre nei maschi il pedipalpo somiglia a quello di L. malayanus, ma pu\u00f2 essere distinta facilmente per l'apofisi tegolare pi\u00f9 corta e punteggiata.\nIl \"bodylenght\" (lunghezza del corpo senza le zampe), esclusi anche i cheliceri \u00e8 di 12,1 millimetri, dal colore giallo-bruno chiaro con marcature pi\u00f9 scure, olivastre, lungo i margini anteriore e laterale. Il cefalotorace \u00e8 pi\u00f9 lungo che largo, circa 5,2 x 4 millimetri. I cheliceri hanno 11-13 denti, nelle femmine, al margine anteriore delle zanne. Le zampe sono giallo-marrone chiaro con anelli olivastri pi\u00f9 scuri prossimali e distali su femori e tibie. L'opistosoma \u00e8 anch'esso pi\u00f9 lungo che largo, circa 6,2 x 5,2 millimetri, nelle femmine.\nNell'ambito del genere Liphistius si distinguono due gruppi principali per la morfologia dei genitali interni femminili. Il gruppo di cui fa parte questa specie ha il ricettacolo ventrale stretto e limitato alla parte centrale del \"poreplate\", propriet\u00e0 condivisa con L. lordae, L. bristowei, L. trang, L. yangae, L. langkawi, L. murphyorum, L. desultor e L. sumatranus.\nComportamento.\nCostruiscono cunicoli nel terreno profondi fino a 60 centimetri e tengono chiuso l'ingresso del cunicolo con una \"porta-trappola\" piuttosto rudimentale. Intorno all'apertura tessono 7-8 fili molto sottili e appiccicaticci in modo da accorgersi se qualche preda si sta avvicinando e, approfittando dei momenti in cui vi \u00e8 invischiata, balzano fuori e la catturano. Vivono molti anni anche in cattivit\u00e0.\nDistribuzione.\nRinvenuta nella parte settentrionale e centrale del Myanmar, in particolare nello Stato Kayah e nelle zone forestali di Maymyo, nei pressi della citt\u00e0 di Mandalay."}
{"id": "2774847", "revid": "1543377", "url": "https://it.wikipedia.org/wiki?curid=2774847", "title": "Campionati del mondo di ciclismo su strada 1923", "text": "I Campionati del mondo di ciclismo su strada 1923 si disputarono a Zurigo in Svizzera il 25 agosto.\nFu assegnato il titolo Uomini Dilettanti, gara di 188,000\u00a0km."}
{"id": "2774848", "revid": "1573940", "url": "https://it.wikipedia.org/wiki?curid=2774848", "title": "Saltator", "text": "Saltator \u00e8 un genere di uccelli passeriformi della famiglia Thraupidae, esclusivi delle regioni tropicali e subtropicali delle Americhe.\nIl nome del genere deriva dai saltelli che questi uccelli compiono quando sono a terra.\nTassonomia.\nQuesto enigmatico genere di passeroidei, attribuito in passato alla famiglia Cardinalidae, \u00e8 stato recemente incluso tra i Thraupidi. Comprende le seguenti specie:"}
{"id": "2774851", "revid": "1543377", "url": "https://it.wikipedia.org/wiki?curid=2774851", "title": "Campionati del mondo di ciclismo su strada 1922", "text": "I Campionati del mondo di ciclismo su strada 1922 si disputarono a Liverpool in Gran Bretagna il 3 agosto 1922.\nFu assegnato il titolo Uomini Dilettanti, gara di 161,000\u00a0km."}
{"id": "2774856", "revid": "1261231", "url": "https://it.wikipedia.org/wiki?curid=2774856", "title": "Campionati del mondo di ciclismo su strada 1921", "text": "I Campionati del mondo di ciclismo su strada 1921 si disputarono a Copenaghen in Danimarca.\nFu assegnato il titolo Uomini Dilettanti, gara di 190\u00a0km."}
{"id": "2774864", "revid": "599013", "url": "https://it.wikipedia.org/wiki?curid=2774864", "title": "Evric Gray", "text": ""}
{"id": "2774865", "revid": "1008732", "url": "https://it.wikipedia.org/wiki?curid=2774865", "title": "Indiana Asteroid Program", "text": "L'Indiana Asteroid Program \u00e8 stato un programma di osservazione degli asteroidi del sistema solare svolto dal dipartimento di astronomia dell'Indiana University tra il 1949 e il 1967.\nVoluto da Frank K. Edmondson, il programma si avvaleva delle strutture del Goethe Link Observatory e si prefiggeva quattro obiettivi:\nPoich\u00e9 il telescopio a rifrazione da 36 pollici in dotazione all'osservatorio si dimostr\u00f2 inadeguato all'osservazione degli asteroidi, James Cuffey ottenne in prestito perpetuo dall'Universit\u00e0 di Cincinnati che ospitava l'omonimo osservatorio un astrografo da 10 pollici.\nNella quasi ventennale vita del programma furono raccolte oltre 7000 lastre fotografiche ora custodite negli archivi dell'osservatorio Lowell che permisero, tra l'altro, la scoperta di 119 asteroidi.\nIl programma, cos\u00ec come tutta l'attivit\u00e0 dell'osservatorio, fu interrotta sul finire degli anni sessanta del XX secolo a causa del crescente inquinamento luminoso dei sobborghi di Indianapolis."}
{"id": "2774867", "revid": "729019", "url": "https://it.wikipedia.org/wiki?curid=2774867", "title": "NAMBLA", "text": "La North American Man/Boy Love Association, indicata frequentemente attraverso l'acronimo NAMBLA, \u00e8 un'associazione statunitense in difesa della pedofilia, fondata il 2 dicembre 1978, con sedi a New York e San Francisco, che si oppone alle leggi che vietano rapporti sessuali tra uomini adulti e minori di sesso maschile. L'associazione richiede \"l'adozione di leggi che tutelino i minori da esperienze sessuali imposte e che, allo stesso tempo, li lascino liberi di stabilire il contenuto delle proprie esperienze sessuali\".\nAfferma, infatti, che i minori dovrebbero avere il diritto ad avere rapporti con uomini adulti, se lo desiderano.\nL'homepage dell'associazione afferma che \"NAMBLA non incoraggia, n\u00e9 fornisce riferimenti o assistenza a persone in cerca di contatti sessuali\" con minori e che \"non \u00e8 coinvolta in alcuna attivit\u00e0 che viola la legge [n\u00e9] consiglia ad alcuno di farlo\".\nDal 1995, le critiche dell'opinione pubblica e l'infiltrazione delle forze dell'ordine hanno profondamente alterato l'organizzazione. La sua sede nazionale \u00e8 attualmente composta da poco pi\u00f9 di un servizio di casella di posta elettronica a San Francisco da cui raramente sono fornite risposte. Alcuni rapporti indicano che il gruppo non ha pi\u00f9 regolari incontri nazionali, e che alla fine degli anni novanta l'organizzazione ha scoraggiato la formazione di gruppi locali per evitare l'infiltrazione della polizia.\nLe tesi difese dalla NAMBLA sono illegali in innumerevoli Stati, ma la sua esistenza \u00e8 garantita negli Stati Uniti dal Primo Emendamento della Costituzione che assicura la libert\u00e0 di parola. Alcune persone riferibili alla NAMBLA sono state coinvolte in scandali penali e l'FBI monitora le azioni degli iscritti da anni.\n\u00c8 la pi\u00f9 grande organizzazione facente parte del gruppo Ipce (formalmente \"International Pedophile and Child Emancipation\").\nPiattaforma.\nNAMBLA si descrive come \"un gruppo a supporto delle relazioni intergenerazionali\" ed utilizza lo slogan \"libert\u00e0 sessuale per tutti\".\nUna delle principali argomentazioni del gruppo \u00e8 che le leggi che regolano l'et\u00e0 del consenso criminalizzano, senza averne la necessit\u00e0, i rapporti sessuali tra adulti e minori (in particolare, ragazzi). Nel 1980, nel corso di un incontro generale della NAMBLA, \u00e8 stata approvata la seguente risoluzione, indicata ancora nel 1996 come posizione ufficiale dell'associazione.\nSecondo Roy Radow, portavoce della NAMBLA, l'associazione si oppone a punizioni corporali, stupri e rapimenti e lo sfruttamento sessuale \u00e8 motivo di espulsione dal gruppo.\nStoria.\nNAMBLA \u00e8 emersa dalla tumultuosa atmosfera politica degli anni settanta del secolo scorso, particolarmente dal movimento di liberazione omosessuale che segu\u00ec i moti di Stonewall avvenuti nel 1969 a New York. Sebbene fosse anche aperta una discussione sul sesso tra adulti e minori, i gruppi di attivisti omosessuali si concentrarono sulle vessazioni della polizia, sulla discriminazione nel mondo del lavoro e sull'assistenza sanitaria.\nFinch\u00e9 un \"circuito sessuale\" di ragazzi minorenni non ricevette l'attenzione di una rigorosa indagine giornalistica a Boston nelle ultime settimane del 1977 e la polizia non fece irruzione nella sede della rivista \"The Body Politic\" a tematica omosessuale per la pubblicazione di un articolo di Gerald Hannon intitolato \"Men Loving Boys Loving Men\" (Uomini che amano ragazzi che amano uomini), l'argomento del sesso tra adulti e minori non guadagn\u00f2 sufficiente attenzione da condurre alla formazione di un gruppo come NAMBLA.\nLa fondazione dell'associazione.\nNel dicembre del 1977, la polizia fece irruzione in una casa privata a Revere nella periferia di Boston. Ventiquattro uomini furono arrestati ed incriminati per lo stupro di oltre cento ragazzi di et\u00e0 compresa tra otto e quindici anni. Il procuratore distrettuale della contea di Suffolk Garrett Byrne scopr\u00ec che gli uomini avevano adescato i ragazzi con droghe e videogiochi. Una volta nella casa, li avevano fotografati mentre erano impegnati in attivit\u00e0 sessuale. Gli uomini erano coinvolti nei rapporti. Byrne dichiar\u00f2 che l'arresto era solo \"la punta dell'iceberg\". Gli arresti ricevettero un'intensa copertura mediatica e i giornali locali pubblicarono fotografie e dati personali degli accusati.\nI membri della redazione della rivista omosessuale \"Fag Rag\" credevano che l'incursione avesse motivazioni politiche. Loro ed altri nella comunit\u00e0 omosessuale di Boston videro la retata di Byrne come una caccia alle streghe anti-gay ed il 9 dicembre organizzarono il Comitato di Boston-Boise, volendo riferirsi nel nome ad un'analoga situazione avvenuta a Boise, nell'Idaho negli anni cinquanta. Il gruppo sponsorizz\u00f2 manifestazioni, raccolse fondi per la difesa degli imputati e cerc\u00f2 di sensibilizzare l'opinione pubblica in merito attraverso la distribuzione di volantini. Successivamente avrebbe anche prodotto NAMBLA.\nIl procuratore distrettuale Garrett Byrne fu sconfitto alle successive elezioni di riconferma. Il suo successore afferm\u00f2 che nessun uomo avrebbe dovuto temere la prigione per aver avuto rapporti sessuali con un adolescente a meno che non ci fosse stata coercizione.\nTutte le accuse furono ritirate ed i pochi che gi\u00e0 si erano dichiarati colpevoli o erano gi\u00e0 stati giudicati tali, ricevettero soltanto riprovazione.\nIl 2 dicembre 1978 Tom Reeves del Comitato di Boston-Boise convoc\u00f2 un incontro chiamato \"Man/Boy Love and the Age of Consent\". Vi parteciparono approssimativamente 150 persone. Alla sua conclusione, circa una trentina tra uomini e ragazzi decisero di formare un'organizzazione che nominarono \"North American Man/Boy Love Association\" o NAMBLA.\nAll'inizio degli anni ottanta, l'associazione riportava pi\u00f9 di , e contava dell'appoggio di alcune personalit\u00e0, come lo scrittore Allen Ginsberg, seppur quest'ultimo appoggi\u00f2 il movimento pi\u00f9 per motivi politici legati alla libert\u00e0 d'espressione che per difesa delle motivazioni da esso supportate.\nOstracismo.\nMesi dopo che NAMBLA fu fondata, nella conferenza che organizz\u00f2 la prima marcia gay a Washington nel 1979, fu evidente l'opposizione nei suoi confronti da parte del pi\u00f9 grande movimento per l'affermazione dei diritti degli omosessuali. Oltre a formare diversi comitati di lavoro, la conferenza deline\u00f2 il documento politico della manifestazione (\"le cinque domande\"). Inizialmente, la proposta del \"Gay Youth Caucus\" che chiedeva \"Pieni diritti per i giovani gay, inclusa la revisione della legge sull'et\u00e0 del consenso\" fu accolta; tuttavia al primo incontro del Comitato di coordinamento nazionale (\"National Coordinating Committee\") una delegazione di lesbiche minacci\u00f2 di non partecipare alla marcia a meno che non fosse adottata una formula sostitutiva. Questa, proposta da una donna lesbica e approvata dalla maggioranza dei delegati, affermava: \"Proteggere i giovani gay e le giovani lesbiche da ogni legge utilizzata per discriminarli, opprimerli e/o molestarli nelle loro case, nelle scuole, sul posto di lavoro o nel loro ambiente sociale\".\nNel 1980 un gruppo chiamato \"Lesbian Caucus \u2013 Lesbian &amp; Gay Pride March Committee\" distribu\u00ec un volantino in cui si esortava le donne a separarsi dal Gay pride annuale di New York perch\u00e9 si supponeva che il comitato organizzatore fosse dominato dalla NAMBLA e dai suoi sostenitori. L'anno seguente, dopo la minaccia di picchettare da parte di alcune lesbiche, il gruppo gay presso la Cornell University, il Gay PAC (Gay People at Cornell), annull\u00f2 l'invito rivolto al fondatore di NAMBLA, David Thorstad, cui aveva chiesto di essere l'oratore principale al May Gay Festival. Negli anni seguenti, i gruppi per i diritti degli omosessuali tentarono di impedire a NAMBLA di partecipare alle sfilate del Gay pride, portando Harry Hay, una delle figure principali del movimento, ad indossare la scritta \"NAMBLA walks with me\" (NAMBLA cammina con me) durante la sfilata del 1986 a Los Angeles.\nDalla met\u00e0 degli anni ottanta, NAMBLA fu virtualmente la sola a sostenere la propria posizione e si trov\u00f2 politicamente isolata. Le organizzazioni per i diritti dei gay, gravate da accuse di reclutamento di minori e abusi sui minori, avevano abbandonato il radicalismo dei loro primi anni e avevano \"rinuncia[to] all'idea di una politica pi\u00f9 inclusiva,\" cercando di essere maggiormente accattivanti. Nel processo \u00e8 svanito il supporto per \"gruppi percepiti come ai margini della comunit\u00e0 gay\", come NAMBLA. Oggi, quasi tutti i gruppi per i diritti dei gay ripudiano ogni legame con NAMBLA, esprimono disapprovazione verso i suoi obiettivi e tentano di impedire a NAMBLA di avere un ruolo in eventi rivolti all'affermazione dei diritti dei gay e delle lesbiche.\nLa controversia con l'ILGA.\nQuanto \u00e8 accaduto con l'\"International Lesbian and Gay Association\" (ILGA) illustra questa opposizione. Nel 1993, l'ILGA, di cui NAMBLA \u00e8 stata un membro per un decennio, ottenne lo \"status consultivo\" dall'Organizzazione delle Nazioni Unite (ONU). L'associazione di NAMBLA ad ILGA attir\u00f2 pesanti critiche e molte organizzazioni gay chiesero che l'ILGA troncasse il legame con NAMBLA. Il senatore repubblicano Jesse Helms avanz\u00f2 una proposta di legge per bloccare contributi statunitensi all'ONU per 119 milioni di dollari finch\u00e9 il presidente Bill Clinton non potesse certificare che \"nessun'agenzia dell'ONU garantisce alcuno status di ufficialit\u00e0 ad organizzazioni che promuovono, condonano o agiscono per la legalizzazione della pedofilia, cio\u00e8, l'abuso sessuale di bambini\". La proposta fu unanimemente approvata dal Congresso e firmata dal presidente Clinton nell'aprile del 1994.\nNel 1985 l'ILGA aveva approvato una risoluzione che affermava che \"i giovani hanno il diritto all'auto-determinazione sociale e sessuale e le leggi che stabiliscono l'et\u00e0 del consenso spesso operano per opprimere e non per proteggere.\" Nonostante questa intesa apparente con NAMBLA, l'ILGA espulse nel 1994 a grande maggioranza (214 voto a favore dell'espulsione, 30 contrari) NAMBLA ed altri due gruppi (MARTIJN and Project Truth), giudicandoli come \"prevalentemente diretti a supportare e promuovere la pedofilia\". Nonostante ci\u00f2, l'ONU fece retromarcia e neg\u00f2 lo status consultivo all'associazione, status che successivamente l'ILGA ha acquisito nel 2006.\nGregory King di Human Rights Campaign ha successivamente affermato che \"NAMBLA non \u00e8 un'organizzazione gay ... Non sono parte della nostra comunit\u00e0 e noi rifiutiamo completamente i loro sforzi di insinuare che la pedofilia sia una questione correlata alla richiesta di diritti civili per i gay e le lesbiche. NAMBLA rispose affermando che \"l'amore tra uomini e ragazzi \u00e8 per definizione omosessuale\", che \"uomini e ragazzi amanti sono parte del movimento gay e centrali nella storia e cultura gay\" e che \"gli omosessuali che affermano che 'non \u00e8 gay' essere attratti da ragazzi adolescenti sono tanto ridicoli quanto gli eterosessuali che dicono che 'non \u00e8 eterosessuale' essere attratti da ragazze adolescenti\".\nGli anni novanta.\nNel 1994 la Gay &amp; Lesbian Alliance Against Defamation (GLAAD) ha adottato una dichiarazione, la \"Position Statement Regarding NAMBLA\", in cui afferma che \"deplora gli obiettivi della North American Man Boy Love Association's (NAMBLA), che includono l'appoggio al sesso tra uomini adulti e ragazzi e la rimozione della protezione legale per i bambini. Questi obiettivi costituiscono una forma di abuso nei confronti dei bambini e sono ripugnanti per GLAAD\". Sempre nel 1994, il consiglio di Amministrazione della National Gay and Lesbian Task Force (NGLTF) ha adottato una risoluzione sulla NAMBLA che dice: \"NGLTF condanna ogni [forma di] abuso dei minori, sia sessuale, sia di altro tipo, perpetrato da adulti. Di conseguenza, NGLTF condanna gli obiettivi della NAMBLA e di ogni altra analoga organizzazione\".\nNel 1996 il cofondatore dell'associazione David Thorstad si \u00e8 lamentato che \"il Bollettino si sta trasformando in una rivista semi-pornografica per pedofili\". Altri membri hanno insistito sul fatto che solo una minoranza all'interno del gruppo sarebbe costituita da pedofili, mentre in maggioranza sarebbero dei pederasti.\nLa documentazione raccolta durante il processo \" ed altri\" forniscono ulteriori informazioni sulla struttura e le attivit\u00e0 della NAMBLA. Nel marzo del 2003, il giudice George O'Toole della corte federale del Massachusetts trov\u00f2 che negli anni novanta (il periodo preso in esame da parte della corte), la NAMBLA fu controllata da un Comitato direttivo nazionale, \"un gruppo che di solito ha diretto con decisione le attivit\u00e0 di sensibilizzazione della NAMBLA\".\nGli atti del processo fanno luce inoltre su alcune attivit\u00e0 della NAMBLA; in essi leggiamo:\n\"Gayme Magazine\" era un periodico pubblicato dalla NAMBLA durante gli anni Noventa che fu coinvolto in querele per oscenit\u00e0. Hakim Bey era un contributore della rivista.\nIl giudice O'Toole trov\u00f2 che David Thorstad, Dennis Bejin, Joe Power, David Miller (conosciuto anche come David Menasco), Peter Melzer (conosciuto anche come Peter Herman), Arnold Schoen (conosciuto anche come Floyd Conaway), Dennis Mintun, Chris Farrell, Tim Bloomquist, Tecumseh Brown, Gary Hann, Peter Reed, Robert Schwartz, Walter Bieder e Leyland Stevenson erano o erano stati membri del Comitato direttivo della NAMBLA o avevano ricoperto altri ruoli principali nell'organizzazione.\nOggi.\nRecentemente, un articolo giornalistico ha suggerito che praticamente il gruppo non esista pi\u00f9 e che l'associazione consista solo in un sito web mantenuto da pochi entusiasti. NAMBLA detiene un sito web che mostra indirizzi a New York e San Francisco ed un contatto telefonico di New York e vende pubblicazioni, compreso un bollettino dell'associazione.\nCritiche.\nGli oppositori alla NAMBLA argomentano che i bambini ed i ragazzi nella fase pre-adolescenziale non sono in grado di fornire il proprio consenso a una relazione sessuale. Inoltre, la differenza di forza tra l'adulto ed il minore, renderebbe pericolosa per quest'ultimo una tale relazione, che potrebbe condurre allo sfruttamento del minore.\nMolti gruppi che operano per ridurre gli abusi su minori, gruppi religiosi, organizzazioni anti-pedofilia ed anti-abusi, agenzie investigative ed altri vedono la NAMBLA come un elemento di facciata per lo sfruttamento sessuale minorile ed affermano che essa funge da luogo di ritrovo per pedofili, pederasti e loro simpatizzanti.\nAgenti della legge e professionisti dell'area della salute mentale affermano inoltre che, nonostante il piccolo numero di membri della NAMBLA, essa provochi, tramite internet, un pericoloso effetto di riverbero nel convalidare e suffragare l'atteggiamento di coloro che abusano di bambini.\nMembri della NAMBLA si sono trovati coinvolti in azioni illegali legate alla pederastia (ricevendo risalto sulla stampa statunitense ed internazionale), \nIndagini poliziesche e procedimenti giudiziari.\nNAMBLA e la rete internazionale di pedofilia.\nLa NAMBLA, ed i suoi membri, sono stati spesso coinvolti in crimini collegati alla pedofilia. Nel 2005, un'operazione dell'FBI arrest\u00f2 diversi membri della NAMBLA che negoziavano viaggi in Messico, con il fine di visitare i ragazzi come fossero merce destinata a pratiche sessuale.. Sette membri della NAMBLA, accusati di atti criminali, costituiscono una quantit\u00e0 rilevante della societ\u00e0 di allora: un dentista di Dallas, un professore specializzato di Pittsburgh, un professore sostituto della Carolina del Sud, un libero professionista del Nuovo Messico, un commissario di bordo (e psicologo) di Chicago, un operaio e un personal trainer, entrambi della Florida. Inoltre venne arrestato un chiropratico di Fullerton, egli era un pastore-assistente in una chiesa protestante.\nAnche nel 2005 furono trovati indizi che collegavano un prete cattolico coinvolto in abusi sessuali di minorenni alla NAMBLA..\nLa causa: Curley contro NAMBLA.\nNel 2000, Robert e Barbara Curley intentarono causa contro NAMBLA. Secondo l'accusa, Charles Jaynes e Salvatore Sicari, condannati per l'omicidio di Jeffrey Curley, figlio di Robert e Barbara, avrebbero \"inseguito ... torturato, ucciso e mutilato il corpo [del ragazzo] intorno al 1\u00ba ottobre 1997. In base alle informazioni acquisite ed a quanto da esse dedotto, immediatamente prima dei suddetti atti, Charles Jaynes effettu\u00f2 un accesso al sito web della NAMBLA presso la \"Boston Public Library\"\". Secondo la polizia, al momento dell'arresto Jaynes possedeva otto fascicoli di una pubblicazione NAMBLA in casa sua. Durante l'azione legale, l'accusa sostenne che \"NAMBLA funge da canale per una rete sotterranea di pedofili negli Stati Uniti, che usano l'associazione, i suoi contatti ed Internet per ottenere pornografia infantile e promuovere attivit\u00e0 pedofila\". Nel suo diario Jaynes scrisse: \"Questo fu un punto di svolta nella scoperta di me stesso... Il Bollettino della NAMBLA mi aiut\u00f2 a diventare conscio della mia sessualit\u00e0 e ad accettarla [...].\"\nCitando i casi in cui membri della NAMBLA sono stati condannati per reati sessuali contro bambini, Larry Frisoli, l'avvocato che rappresenta i signori Curley, sostenne che l'associazione \u00e8 un \"terreno di formazione\" per adulti che vogliono sedurre bambini, in cui gli uomini si scambiano strategie su come trovare ed adescare bambini per soddisfare i propri bisogni sessuali. Afferm\u00f2 inoltre che NAMBLA avesse venduto attraverso il suo sito web ci\u00f2 che chiam\u00f2 \"Il manuale per stuprare e fuggire\" (\"The Rape and Escape Manual\") che descrive in modo dettagliato come evitare di essere scoperti e perseguiti. L'\"American Civil Liberties Union\" (ACLU), intervenne nella causa per difendere NAMBLA ritenendo che fosse messa in pericolo la libert\u00e0 di espressione. Tuttavia, fu estromessa dal giudizio poich\u00e9 NAMBLA \u00e8 un'associazione senza personalit\u00e0 giuridica. John Reinstein, direttore della sede in Massachusetts della ACLU, dichiar\u00f2 che sebbene NAMBLA \"possa esaltare un comportamento attualmente illegale\", non c'\u00e8 nulla sul suo sito web che \"patrocini o inciti il commettere alcun reato, compresi l'omicidio o lo stupro\". I signori Curley continuarono la causa di richiesta danni (\"wrongful death action\") nei confronti dei membri della NAMBLA, alcuni dei quali attivi nella guida del gruppo; tra di essi, David Thorstad cofondatore dell'associazione e noto scrittore. Sostennero inoltre che Jaynes e Sicari fossero membri dell'associazione.\nNell'aprile del 2005, le cause erano ancora in corso presso la corte federale del Massachusetts, con l'ACLU ad assistere al dibattimento e ad affermare che esso violasse il Primo emendamento della Costituzione degli Stati Uniti, che sancisce il diritto alla libert\u00e0 di espressione. La causa fu lasciata cadere nell'aprile del 2008 dopo che il giudice ha stabilito che un testimone chiave non sarebbe stato competente a testimoniare."}
{"id": "2774873", "revid": "1654832", "url": "https://it.wikipedia.org/wiki?curid=2774873", "title": "Alberto Collo", "text": "Biografia.\nInizi\u00f2 come attore dialettale nella compagnia di Dante Testa, dove nel 1908 venne notato da Arturo Ambrosio che lo scrittur\u00f2 per la propria casa cinematografica, la Ambrosio Film. Nel 1909 pass\u00f2 alla Itala Film, che lo scrittur\u00f2 per interpretare ruoli femminili macchiettistici al fianco di Cretinetti, e nel 1911 alla neonata Savoia Film in ruoli da \"cattivo\". Successivamente alla Cines, alla Celio Film, una casa cinematografia alle dipendenze della stessa Cines, alla Tiber Film, alla Fert e all'Alba Film.\nTra il 1912 e il 1924 fu uno dei protagonisti del cinema muto italiano in ruoli di amoroso, diretto da registi come Baldassarre Negroni, Mario Almirante, Guido Brignone e Augusto Genina, al fianco di colleghi come Emilio Ghione, Oreste Bilancia e con alcune delle pi\u00f9 conosciute dive del periodo: Francesca Bertini, Hesperia, Leda Gys, Diomira Jacobini, Maria Jacobini, Italia Almirante Manzini. Nel 1915 ebbe una parte anche in quello che \u00e8 considerato uno dei film di maggiore successo del cinema muto italiano: \"Assunta Spina\".\nNel 1925, con la crisi degli studi Fert rilevati poi da Stefano Pittaluga, Alberto Collo abbandon\u00f2 il mondo della celluloide partecipando solo sporadicamente a qualche produzione (tra il 1926 e il 1939 il suo nome compare nel cast di quattro film). Nel 1928, tornato a Torino, fu scritturato nella compagnia di riviste di Ded\u00e8 di Landa con Macario ancora agli inizi, poi con Emilio Ghione per le proiezioni de \"Il fornaretto di Venezia\", al termini delle quali Collo e Ghione si esibivano in alcune scenette comiche.\nNel 1931 ritorn\u00f2 al teatro dialettale con la compagnia \"La Stabile di Torino\".\nNel dopoguerra, tra il 1950 e il 1954, ottiene delle piccole parti in alcuni film tra cui \"Arrivano i nostri\" di Mario Mattoli, dopodich\u00e9 malato, senza lavoro, nella pi\u00f9 completa indigenza, viene soccorso dalla trasmissione radiofonica \"Ciak\" che apre una sottoscrizione a favore dell'attore, arrivano presso la redazione offerte, regali, assegni e vaglia sino alla raccolta di 400 000 lire, inoltre la Presidenza della Repubblica si attiv\u00f2 perch\u00e9 Collo venisse ricoverato con urgenza in un ospedale torinese per le cure di cui aveva bisogno, anche se non saranno sufficienti per guarirlo.\nMor\u00ec a Torino nel 1955."}
{"id": "2774875", "revid": "200644", "url": "https://it.wikipedia.org/wiki?curid=2774875", "title": "Chicken &amp; Beer", "text": ""}
{"id": "2774879", "revid": "300067", "url": "https://it.wikipedia.org/wiki?curid=2774879", "title": "Wayne Smith (cestista)", "text": ""}
{"id": "2774890", "revid": "1573940", "url": "https://it.wikipedia.org/wiki?curid=2774890", "title": "Eremo della Madonna dell'Altare", "text": "L'eremo della Madonna dell'Altare si trova in Valle Peligna ed \u00e8 sito alla sinistra della strada statale 84 tra il valico della Forchetta ed il Monte Porrara, alla sinistra dell'Aventino.\nStoria.\nPietro da Morrone, nel 1235-36 lasci\u00f2 l'eremo di Castel di Sangro per cercare un luogo pi\u00f9 impervio e solitario; superando il Valico della Forchetta, arriv\u00f2 su un contrafforte roccioso e rimase per circa quattro anni in una grotta nei pressi, nei dintorni della quale, nel XIV secolo, i monaci celestini vi costruirono l'edificio religioso. Con l'abolizione dell'ordine dei celestini, avvenuta nel 1807, il complesso religioso pass\u00f2 in gestione alla famiglia Perticone, la quale, nel 1970, don\u00f2 gli edifici religiosi al comune di Palena. Il toponimo altare, secondo alcuni studiosi, \u00e8 dovuto alla forma della roccia a forma di altare.\nDescrizione.\nL'eremo \u00e8 posto su di una rupe che rende impenetrabile l'edificio su tre lati. Il complesso religioso \u00e8 formato da una chiesa, un centro abitato e da un giardino pensile. Il centro abitato \u00e8 composto su tre livelli, compreso il seminterrato. I portali del centro abitato hanno stipiti ed arco a tutto sesto. La chiesa ha copertura a capanna nella parte a sud ed una copertura irregolare a nord. La facciata ha un portale architravato con stipiti, cornice modanata e fregio con stemma centrale. Ai lati del portale vi sono due lesene sulle quali vi sono sei capitelli con ornamenti a voluta e di tipo vegetale e floreale. Sopra il portale vi \u00e8 un'apertura semicircolare con arco a sesto ribassato. La chiesa ha pianta rettangolare. L'interno della chiesa rispecchia quello di una casa di famiglia facoltosa.\nTradizioni e leggende.\nIn molte occasioni i pellegrini arrivavano all'eremo trascorrendovi la notte. Attualmente vi si giunge il 2 luglio per la festa di san Falco di Palena. La leggenda sulla fondazione narra dell'apparizione di un'immagine sacra ad un pastorello. Un'altra festa \u00e8 il 12 settembre. Successivamente l'eremo viene chiuso il 21 novembre per essere riaperto durante la Pentecoste."}
{"id": "2774892", "revid": "1543377", "url": "https://it.wikipedia.org/wiki?curid=2774892", "title": "Rolf Danneberg", "text": ""}
{"id": "2774896", "revid": "143439", "url": "https://it.wikipedia.org/wiki?curid=2774896", "title": "Cabg", "text": ""}
{"id": "2774899", "revid": "62004", "url": "https://it.wikipedia.org/wiki?curid=2774899", "title": "Campionati del mondo di ciclismo su strada 1979", "text": "I campionati del mondo di ciclismo su strada 1979 si disputarono a Valkenburg aan de Geul, nei Paesi Bassi, tra il 22 e il 26 agosto 1979.\nFurono assegnati quattro titoli, quelli individuali nelle categorie femminile, maschile Dilettanti e maschile Professionisti, e quello della cronometro a squadre maschile Dilettanti.\nResoconto delle gare.\nI mondiali ritornarono sul circuito di Valkenburg aan de Geul, che gi\u00e0 ospit\u00f2 pi\u00f9 volte la rassegna iridata negli anni precedenti. Nella gara maschile per Professionisti, a giocarsi la vittoria furono in quattro, il tedesco Dietrich Thurau, il francese Jean Ren\u00e9 Bernaudeau, l'olandese Jan Raas e l'italiano Giovanni Battaglin. Durante la volata Raas, che gi\u00e0 aveva usufruito di spinte da parte del pubblico lungo la salita e scie delle moto lungo il percorso, si spost\u00f2 da un lato all'altro della carreggiata, urtando e facendo cadere Battaglin, Thurau (che per primo aveva tagliato la strada a Battaglin) e Bernaudeau si fermarono e l'olandese arriv\u00f2 solo sul traguardo; la direzione di gara non prese nessun provvedimento in merito all'accaduto. Su centoquattordici partenti, quarantaquattro conclusero la prova.\nTra i Dilettanti, la selezione italiana vinse il titolo individuale con Gianni Giacomini, mentre la Germania dell'Est si aggiudic\u00f2 la cronometro a squadre sulla distanza dei 100\u00a0km. I Paesi Bassi vinsero anche il titolo femminile con Petra de Bruin."}
{"id": "2774914", "revid": "287204", "url": "https://it.wikipedia.org/wiki?curid=2774914", "title": "Provincia di Puno", "text": "La provincia di Puno \u00e8 una provincia del Per\u00f9, situata nella regione omonima.\nGeografia antropica.\nSuddivisioni amministrative.\n\u00c8 divisa in quindici distretti:"}
{"id": "2774915", "revid": "287204", "url": "https://it.wikipedia.org/wiki?curid=2774915", "title": "4925 Zhoushan", "text": "4925 Zhoushan \u00e8 un asteroide della fascia principale. Scoperto nel 1981, presenta un'orbita caratterizzata da un semiasse maggiore pari a 3,0531563\u00a0UA e da un'eccentricit\u00e0 di 0,2433797, inclinata di 8,33100\u00b0 rispetto all'eclittica.\nL'asteroide \u00e8 dedicato all'omonima citt\u00e0 della Repubblica Popolare Cinese."}
{"id": "2774916", "revid": "599013", "url": "https://it.wikipedia.org/wiki?curid=2774916", "title": "Ray Owes", "text": ""}
{"id": "2774919", "revid": "729019", "url": "https://it.wikipedia.org/wiki?curid=2774919", "title": "Campionati del mondo di ciclismo su strada 1978", "text": "Il Campionato del mondo di ciclismo su strada 1978 si disput\u00f2 a N\u00fcrburg in Germania, sul circuito del N\u00fcrburgring, ed a Brauweiler (gara femminile) il 27 agosto 1978.\nFurono assegnati quattro titoli:\nStoria.\nL'edizione 1978 si tenne per la terza volta sul circuito tedesco del N\u00fcrburgring, dopo il 1927 e 1966.\nI principali favoriti - gli italiani Moser e Saronni, De Vlaeminck per il Belgio, che a met\u00e0 gara aveva perso per una caduta Maertens, il francese Hinault e gli olandesi Knetemann e Zoetemelk - arrivarono tutti assieme a sette chilometri dal traguardo; in precedenza Knetemann, Saronni, Hinault e il danese Marcussen avevano provato l'allungo ma erano stati ripresi sotto il lavoro della squadra belga. Fu l'olandese Jan Raas a lanciare l'attacco che decise il mondiale, seguito da Moser, Knetemann e Marcussen. Moser contrattacc\u00f2 e solo Knetemann riusc\u00ec a rimanergli a ruota; la volata dell'italiano part\u00ec per\u00f2 troppo lontano dal traguardo e la vittoria, al fotofinish, and\u00f2 a Knetemann. Su centoundici partenti, trentuno conclusero la prova.\nLa Svizzera torn\u00f2 dopo quaranta anni a vincere il titolo dilettanti grazie a Gilbert Glaus, mentre i Paesi Bassi aggiunsero al titolo professionisti anche quello della cronometro a squadre. Il titolo femminile and\u00f2 alla Germania dell'Ovest, con Beate Habetz."}
{"id": "2774922", "revid": "1318658", "url": "https://it.wikipedia.org/wiki?curid=2774922", "title": "La Pedriza", "text": "La Pedriza \u00e8 una zona di grande interesse geologico, paesaggistico e sportivo situata sul versante sud della Sierra de Guadarrama a cui si accede da Manzanares el Real, un comune situato nel nordovest della Comunit\u00e0 di Madrid (Spagna). Questo ghiaione a grossi blocchi \u00e8 il maggiore complesso granitico d'Europa e in esso si trovano numerose rupi, pareti rocciose, ruscelli e prati.\nLe azioni meccaniche che hanno subito queste rocce per milioni di anni hanno modellato forme molto curiose e attraenti, soprattutto per gli scalatori, che dispongono di quasi mille vie di arrampicata di varia difficolt\u00e0. L'escursionismo \u00e8 un altro sport molto praticato nella Pedriza. Questo \u00e8 provato dalla massiccia affluenza di gente in molti fine settimana.\nI 3.200 ettari di superficie della Pedriza sono compresi nel Parco regionale dell'alto bacino del Manzanarre, lo spazio protetto pi\u00f9 grande della Comunit\u00e0 di Madrid. In questa zona abbondano gli arbusti mediterranei come il cisto e altri propri dell'alta montagna, come il citiso. Anche la fauna \u00e8 abbondante, specialmente in uccelli rapaci e rettili.\nEtimologia.\nL'aggettivo \"Pedriza\" si riferisce ad una zona pietrosa. La parola deriva dal termine \"piedra\" (pietra), che deriva dalla parola latina \"petra\". Questa zona ha preso questo nome perch\u00e9 vi abbondano e si concentrano le formazioni rocciose tipiche. La Pedriza \u00e8 conosciuta anche come \"La Pedriza del Manzanares\" poich\u00e9 il fiume Manzanarre ne segna il confine. Fino all'incirca al XX secolo, la zona era conosciuta dai pastori e dai transumanti come \"Las Pedrizas\".\nRilievo.\nLa Pedriza si situa nella met\u00e0 occidentale del versante sud della catena della Cuerda Larga, che a sua volta appartiene alla Sierra de Guadarrama. Questa zona ha una superficie di circa 3.200 ettari e si estende dagli 890 metri (altezza del lago di Santillana) fino ai 2.029 metri delle rupi delle Torres de La Pedriza, che si avvicinano alla linea delle vette della Cuerda Larga. A ovest \u00e8 delimitata dalla garganta del Manzanares, dove scorre il Manzanarre, e a est dall'Arroyo del Mediano e dall'Hueco de San Blas.\nGeologicamente e paesaggisticamente parlando, La Pedriza \u00e8 un ghiaione a grossi blocchi composto da pietre, rocce, guglie, buche, tor, duomi granitici come quello dello Yelmo e ponti di roccia come quello de los Pollos. \u00c8 divisa in tre parti ben distinta.\nLa prima e pi\u00f9 meridionale \u00e8 El Alcornocal (la sughereta), situato a nord di Manzanares el Real e confinante con il paese. \u00c8 la parte pi\u00f9 piccola delle tre e quella di minore altitudine dato che comprende solo il monte El Alcornocal (1.110\u00a0m). \u00c8 separata dalla Pedriza Anteriore dal collado de la Cueva.\nLa seconda parte, che si trova a nord di El Alcornocal e a sud dell'Arroyo de la Dehesilla, \u00e8 conosciuta come la Pedriza Anteriore, il cui picco pi\u00f9 importante e rappresentativo \u00e8 il Risco del Yelmo (1.719\u00a0m). Questa parte della Pedriza \u00e8 un massiccio montuoso che culmina nelle rupi de Los Fantasmas (1.727\u00a0m) e dello Yelmo, situati nella parte settentrionale della Pedriza Anteriore. Vi sono piccole valli orientate generalmente da ovest a est, come nel caso dello Hueco de las Hoces, a ovest, la Gran Ca\u00f1ada, a sud, e lo Hueco del Recuenco, a est. La superficie approssimada di questa zona \u00e8 di 1.580 ettari.\nLa parte pi\u00f9 settentrionale \u00e8 la Pedriza Posteriore, che si eleva dall'Arroyo de la Dehesilla, come confine meridionale, fino a fondersi con la Cuerda Larga; le rupi delle Torres de La Pedriza (2.029\u00a0m) segnano il confine naturale con la Cuerda Larga. Questa zona ha la forma di un gran circo di montagna orientato verso sud e a forma di C, conosciuto come Circo della Pedriza Posteriore. Sulla cresta del circo, che non \u00e8 di origine glaciale, si trovano i picchi pi\u00f9 alti della Pedriza Posteriore. La superficie approssimada di questa zona \u00e8 di 1.620 ettari.\nRupi e picchi.\nI picchi e le rupi della Pedriza prendono nome dall'oggetto a cui la loro forma assomiglia. Per questo motivo si incontrano in questa zona della Sierra de Guadarrama nomi molto pittoreschi. Alcune delle rupi e picchi pi\u00f9 importanti ed elevati della Pedriza, ordinati per altezza, sono:\nGeologia.\nGeologicamente, La Pedriza \u00e8 formata da rocce granitiche formatesi 300 milioni di anni fa che presentano un caratteristico colore rosato, e con curiose erosioni, piccole faglie, canyon e selle di una certa importanza, che le danno forme caratteristiche. Le principali rocce che formano La Pedriza sono: granito (93 %), gneiss (4%) e argilla (3%). Gli gneiss sono pi\u00f9 antichi e si trovano nelle zone pi\u00f9 elevate, mentre i graniti abbondano in tutte le zone. Le argille si trovano nelle zone sedimentarie. I nomi delle rupi, creati dall'immaginazione popolare, danno un'idea delle forme che si trovano: El P\u00e1jaro (l'uccello), il Cocodrilo (coccodrillo), l'Esfinge (sfinge), il Camello (cammello), la Maza (la mazza), il Tolmo (il masso), il Cancho de los Muertos (la Parete dei Morti) e el Yelmo (l'elmo), oltre a molti altri.\nI graniti della Pedriza sono rocce che affiorarono alla superficie con l'erosione dei materiali che li ricoprivano. Avvicinandosi alla superficie si cristallizzarono i minerali che nel caso del granito sono il quarzo, il feldspato e la mica. Una volta raffreddatisi si producono rotture e frammentazioni nelle rocce. La roccia suole presentare quarzo, feldspato, biotite e, a volte, muscovite e con grani di dimensione da media a grossa. Il predominio di feldspato e quarzo fa s\u00ec che prevalga il colore grigiastro chiaro. Quando si ossida il ferro contenuto nelle miche biotitiche appare il caratteristico colore ocra-rossiccio della Pedriza. Una volta che il granito si trova all'esterno, l'acqua e il ghiaccio penetrano nelle fessure frammentando i blocchi e il vento leviga i diedri. La Pedriza \u00e8 un gran esempio di modellato in granito, definito da una rete di fratture composta da varie faglie e fessure. Per le sue caratteristiche strutturali ed il suo passato climatico, si sono scissi torrioni, elmi, distese di massi e tor. Di composizione eterogenea, per\u00f2 con carattere compatto, queste rocce cristalline presentano piani netti di frattura che guidano il modellato. Per via di tutti questi processi chimici e meccanici, La Pedriza presenta un elevato numero di forme capricciose e curiose.\nNella Pedriza si pu\u00f2 supporre l'esistenza di periodi tiepido-umidi in cui fu favorita l'alterazione chimica della roccia, alternati con altri periodi freddi in cui \u00e8 predominante la meteorizzazione meccanica, con la frammentazione della roccia a favore delle diaclasi. Non si sono osservati indizi di azione glaciale dentro il territorio della Pedriza, per\u00f2 s\u00ec pi\u00f9 in alto, in prossimit\u00e0 della Cuerda Larga durante il Quaternario (1,8 milioni di anni fa). Per questo, il termine Circo della Pedriza Posteriore, come si suole designare la cresta arcata delle Milaneras, delle Torres e il picco della Herreda, deve considerarsi come un termine topografico che non implica un'origine glaciale.\nFormazione.\nNel Paleozoico Medio (tra 360 e 290 milioni di anni fa), un substrato iniziale di antichi graniti e sedimenti inizi\u00f2 a piegarsi e a metamorfizzare, dando origine agli gneiss. Durante il Paleozoico Superiore (tra 290 e 250 milioni di anni fa) questi materiali si fratturarono. Inizi\u00f2 il movimento verso la superficie di masse magmatiche, dando cos\u00ec origine ai graniti. Nella fase finale di questa era si produsse il sollevamento generale di tutta La Pedriza. Dalla fine del Paleozoico e durante il Mesozoico (tra 250 e 65 milioni di anni fa) iniziarono i processi di erosione e smantellamento del rilievo. Anche durante quest'ultima era si produsse un sollevamento del fondo del mare, che port\u00f2 in superficie zone subacquee (in quel periodo La Pedriza avrebbe potuto essere un'isoletta poco elevata rispetto al mare) e si formarono bacini di sedimentazione che ricoprivano le pianure di sedimenti che darnno origine ai calcari. Questi si localizzano oggi ai bordi della Pedriza.\nNel Cenozoico o Terziario (tra 65 e 1,8 milioni di anni fa) si riattivarono i processi che provocarono il sollevamento della Pedriza e la compartimentazione nei blocchi che troviamo oggi. L'erosione del massiccio roccioso provoc\u00f2 il riempimento sedimentario dei bacini con arcose. L'azione glaciale del Quaternario (da 1,8 milioni di anni fa a oggi) termin\u00f2 di modellare vari rilievi attuali della zona pi\u00f9 alta della Pedriza, cio\u00e8 quella al di sopra dei 1.800 metri. In definitiva negli ultimi milioni di anni, l'azione glaciale, il consolidamento della rete dei fiumi e l'escavazioni di valli e terrazze hanno dato luogo all'attuale morfologia del terreno.\nIdrografia.\nLa Pedriza \u00e8 attraversata da numerosi ruscelli e dal fiume Manzanarre, nel tratto che va dalla sorgente presso il Ventisquero de la Condesa, sui versanti della Bola del Mundo, fino allo sbocco nel lago di Santillana. Alcuni dei ruscelli pi\u00f9 importanti della zona sono l'Arroyo de la Majadilla, l'Arroyo de la Dehesilla, l'Arroyo de los Huertos e l'Arroyo de Coberteros. Le fonti naturali sono numerose nella zona data la grande quantit\u00e0 di acqua sotterranea. La qualit\u00e0 di queste acque \u00e8 eccellente poich\u00e9 il granito deposita pochissimi residui, fatto che contribuisce a migliorare la purezza dell'acqua.\nA ovest della Pedriza Posteriore, sul fiume Manzanarre, si trova la Charca Verde, una delle pi\u00f9 frequentate dai bagnanti. Un'altra pozza molto famosa \u00e8 la Charca Kindel\u00e1n, situata nella parte bassa dell'Arroyo de la Majadilla. Oltre a queste due pozze, ve ne sono altre di minori dimensioni sul Manzanarre e in altri torrenti della Pedriza, cos\u00ec come una piccola laguna situata in una zona elevata della Pedriza Anteriore, chiamata \"la lagunilla\".\nFlora e fauna.\nFlora.\nLa vegetazione della Pedriza \u00e8 un miscuglio di quella propria del bosco mediterraneo e quella di alta montagna. Man mano che si sale, le formazioni vegetali diventano sempre pi\u00f9 tipiche dell'alta montagna, mentre le piante mediterranee rimangono nelle zone pi\u00f9 basse della Pedriza.\nNella Pedriza Anteriore (la zona pi\u00f9 bassa) abbondano formazioni arbustive proprie del clima mediterraneo continentale intercalate con arbusti di alta montagna che abbondano quando si sale in altitudine. Di conseguenza, in questa zona vi sono pochissimi alberi, che si concentrano in prossimit\u00e0 dei torrenti situati a minore altitudine. Questo fa s\u00ec che le formazioni rocciose non sono nascoste dai boschi. Le specie pi\u00f9 abbondanti della zona sono il cisto, il pino laricio, il pino silvestre, l'agrifoglio, la ginestra, il rosmarino e il timo.\nNella Pedriza Posteriore (la zona pi\u00f9 alta) compaiono piccoli boschi di pino silvestre e laricio circondati da rupi e grandi rocce. Di conseguenza, gli arbusti mediterranei sono pi\u00f9 scarsi che nella Pedriza Anteriore e abbondano altri propri dell'alta montagna. In entrambe le parti della Pedriza vi sono piccoli prati localizzati in zone umide e relativamente piane in cui si possono incontrare fiori di montagna.\nFauna.\nIn questi ecosistemi vive una gran quantit\u00e0 e variet\u00e0 di fauna selvatica e si incontrano mammiferi come lo stambecco iberico, il cervo, il cinghiale, il capriolo, il daino, il tasso, vari mustelidi, il gatto selvatico, la volpe e la lepre, tra le principali. Bisogna sottolineare l'esistenza di uccelli migratori che vivono stagionalmente nella Pedriza. Tra questi si segnalano l'assiuolo, il falco pecchiaiolo occidentale, il gruccione, il nibbio bruno, il nibbio reale e numerose specie di Anatidae.\nAll'inizio dell'autunno, le gru che hanno passato l'estate nel nord Europa attraversano i cieli della Pedriza durante il viaggio verso le distese dell'Estremadura. Alla fine dell'inverno arrivano dall'Africa le cicogne e rapaci migratori. \nAlcune delle specie in pericolo d'estinzione che abitano questa catena sono l'aquila imperiale, la cicogna nera o il lupo.\nProblemi ambientali.\nIl clima del centro della Penisola Iberica \u00e8 il clima mediterraneo continentale caratterizzato, in parte, dalla scarsit\u00e0 di precipitazioni durante l'estate. Per questo i boschi della Pedriza corrono un alto rischio di soffrire incendi forestali che tutte le estati si hanno in Spagna. Nell'agosto del 1999, sul versante est del Monte Abantos un pauroso incendio distrusse un'importante superficie forestale in cui oggi crescono nuovi esemplari di rimboschimento. Questo fu l'ultimo grande incendio sofferto dalla Sierra de Guadarrama fino ad oggi.\nUn altro grande problema ambientale a cui \u00e8 esposta questa zona di montagna \u00e8 la grande crescita urbanistica che si osserva in molti comuni della Comunit\u00e0 di Madrid. In concreto, a Manzanares el Real, la crescita del paese lungo il versante sud della Pedriza \u00e8 molto limitata grazie alla protezione ambientale data dal Parque Regional de la Cuenca Alta del Manzanares.\nClima.\nLa Pedriza si trova in una zona di clima mediterraneo continentale, caratterizzato da temperature che variano molto tra estate e inverno e da un'estate molto secca. Poich\u00e9 la zona \u00e8 orientata verso sud, riceve grandi influenze dal clima della Submeseta sur e una grande insolazione. Per\u00f2, come in qualsiasi zona di montagna, il clima cambia notevolmente con l'altitudine, per cui bisogna differenziare distinte zone climatiche.\nTra gli 800 e i 1.400 metri di altitudine, le precipitazioni annuali medie si situano tra 700 e 800\u00a0mm, e sono decisamente pi\u00f9 scarse d'estate. La temperatura media in questa zona \u00e8 di 10-11\u00a0\u00b0C, con massime estive di 28\u00a0\u00b0C e minime invernali di -6\u00a0\u00b0C. In questa fascia, le precipitazioni sono tipicamente sotto forma di neve tra i mesi di dicembre e febbraio, anche se vi sono sempre eccezioni, e la neve caduta rimane al suolo per poco pi\u00f9 di tre giorni dovuto alle temperature.\nTra i 1.400 e i 2.000 metri di altitudine, le precipitazioni annuali medie sono di 900-1.000\u00a0mm, pi\u00f9 scarse d'estate e pi\u00f9 abbondanti salendo di quota. La temperatura media in questa zona \u00e8 di 8-9\u00a0\u00b0C, con massime estive di 25\u00a0\u00b0C e minime invernali di -8\u00a0\u00b0C. In questa fascia, le precipitazioni solitamente sono in forma nevosa tra i mesi di dicembre e aprile, con eccezioni, e la neve precipitata rimane al suolo in forma permanente durante l'inverno, rimanendo congelada per pi\u00f9 tempo sul versante nord. Tuttavia, sopra le rocce di granito la neve non resiste molti giorni congelata a meno di condizioni di freddo eccezionali.\nIn sintesi, il clima della Pedriza \u00e8 umido, decisamente di pi\u00f9 rispetto alla Meseta Centrale e in generale freddo, soprattutto salendo in altitudine. Sulle creste e sui picchi il vento \u00e8 generalmente molto intenso e le tormente sono pi\u00f9 frequenti che nella Meseta.\nTabella delle temperature medie secondo l'altitudine\nComunicazioni.\nLa principale via di accesso alla Pedriza \u00e8 la strada autonomica (regionale) M-608, che unisce Manzanares el Real con i comuni di Collado Villalba, Soto del Real e Guadalix de la Sierra. Da questa stessa strada, nei pressi di Manzanares el Real, si stacca una strada asfaltata che attraversa il Collado de Quebrantaherraduras (1.082\u00a0m) e termina al Canto Cochino, un'area ricreativa con un parcheggio per 250 veicoli situato al confine occidentale della Pedriza. Per via della grande affluenza di automobili a questo parcheggio molti fine settimana, esiste un punto di controllo che limita l'accesso a questo luogo. Per questo motivo, Manzanares el Real \u00e8 il punto di partenza di molti escursionisti che si addentrano nella Pedriza.\nPer quanto riguarda i trasporti pubblici, esiste solo una linea di autobus che unisce Madrid alla Pedriza. Si tratta della linea 724, che parte dalla plaza de Castilla di Madrid ed ha una frequenza tra mezz'ora e un'ora.\nStoria.\nLa storia umana della Pedriza inizia nell'Et\u00e0 del Bronzo, in una data che potrebbe oscillare tra il 1400 e il 1200\u00a0a.\u00a0C. Il sito dove si scoprirono ceramiche di \"Los Aljibes\" situato nella Pedriza denota gi\u00e0 l'interesse degli esseri umani per questa zona. Il sito, in cui si sono scoperte pitture rupestri, frammenti di stampi, pezzi di falce, punte di freccia e ritrovamenti metallurgici vicini sembra essere un rifugio-santuario, dato che sfrutta una cavit\u00e0 formata da due blocchi di granito, con aspetto di dolmen, che crea uno spazio rettangolare interno capace di ospitare varie persone.\nDopo l'occupazione musulmana della Penisola Iberica, La Pedriza passa a essere terra madrile\u00f1a nell'anno 1152 per un privilegio del re Alfonso VII che concesse alla citt\u00e0 di Madrid la propriet\u00e0 dei monti situati tra la citt\u00e0 e Segovia, dal puerto del Berrueco al puerto de Lozoya. Nel libro di \"La Monter\u00eda\" di Alfonso X si citano alcune zone della Pedriza cos\u00ec come altre zone della Sierra de Guadarrama.\nDalla met\u00e0 del XIX secolo la Pedriza fu utilizzata come rifugio di briganti sfruttando la difficolt\u00e0 di accesso e il paesaggio aspro. Alcuni di questi briganti furono celebri per i loro misfatti, come la banda di \"Paco el Sastre\" (Paco il Sarto) o \"Pablo Santos\". Allo stesso modo, dozzine di persone si nascosero tra le rupi e le valli durante la Guerra civile spagnola e il Franchismo.\nNel 1864, Casiano del Prado esplor\u00f2 La Pedriza e diffuse l'esistenza e le caratteristiche di questa zona della Sierra de Guadarrama. Sempre in questo anno fu il primo ad ascendere al Risco del Yelmo, anche se probabilmente pastori anonimi locali lo fecero in precedenza. La prima ascensione invernale allo Yelmo la realizzarono i tedeschi Hanser y Ohsman il 14 febbraio del 1899. Nel 1886 fu creata la \"Societ\u00e0 per lo studio del Guadarrama\". Tra i suoi membri annoverava Francisco Giner de los R\u00edos, il cui nome fu dato nel 1915 al rifugio della Pedriza; in seguito il rifugio verr\u00e0 rinominato Jos\u00e9 del Prado e oggi ha ripreso il nome di Giner. Negli anni 1920 vari intellettuali dell'Instituci\u00f3n Libre de Ense\u00f1anza sottolinearono l'importantissimo valore ecologico che possiede La Pedriza. Per questo pianificarono la creazione di un \"Parque Nacional\" in modo da proteggere gran parte della Sierra de Guadarrama. Tuttavia il progetto non fu avviato per via dei cambi di governo e della Guerra Civile; ma nel 1930 fu dichiarata Sito Naturale di Interesse Nazionale.\nNel 1985, tutta La Pedriza fu protetta con la creazione del Parque Regional de la Cuenca Alta del Manzanares, una riserva naturale di 52.796 ettari. Nel 1992 fu dichiarata Riserva della Biosfera da parte dell'UNESCO. Dall'inizio degli anni 2000, il governo della Comunit\u00e0 di Madrid, insieme a quello della Castiglia e Le\u00f3n hanno elaborato un progetto per dichiarare Parco nazionale della Sierra de Guadarrama gran parte della catena, comprendendo La Pedriza nella sua interezza. In questo modo, il nord del Parque Regional de la Cuenca Alta del Manzanares sar\u00e0 assorbito dal futuro parco nazionale.\nLeggende.\nNella Pedriza si \u00e8 generata un'interessante serie di leggende e tradizioni, come quella del Cancho de los Muertos e quella della Cueva de la Mora. Qui vengono sommariamente narrate:\nMonumenti ed edifici di interesse.\nNel comune di Manzanares el Real si erge il castello di Manzanares, una fortezza medievale composta da varie torri cilindriche. Risale al XV secolo e pass\u00f2 nelle mani di differenti proprietari per vari secoli. Recentemente \u00e8 stato restaurato e oggi presenta un aspetto formidabile ed \u00e8 aperto al pubblico.\nL'aspetto pi\u00f9 emblematico di questo edificio \u00e8 l'utilizzo della tecnica mud\u00e9jar che consiste nel collocare file orizzontali di mattoni che incorniciano pietre di granito, dando all'edificio una grande estensione per\u00f2 con ridotta profondit\u00e0. Questo tipo di costruzione viene chiamata \"a specchio\". Questa doppia forma costruttiva d\u00e0 all'edificio un'enfasi decorativa.\nIl castello presenta pianta quadrata con torri circolari agli angoli. Tutto questo \u00e8 completato da una terrazza con piombatoie e merli. Dispone anche di feritoie come elementi difensivi. Il castello \u00e8 circondato da una muraglia o barriera difensiva decorata anch'essa con merli. La porta di accesso \u00e8 inquadrata da due pilastri e un arco ribassato.\nDegno di nota \u00e8 il dongione che presenta forma esagonale ed \u00e8 sormontata da una terrazza di piombatoie e merli. La decorazione delle torri \u00e8 curiosa dato che \u00e8 fatta sotto forma di palle, assomigliando alla decorazione mozaraba di chiara influenza musulmana. Questo d\u00e0 all'edificio un aspetto molto vistoso.\nUtilizzazione umana.\nCome zona di montagna, lo sfruttamento agricolo \u00e8 molto scarso e ridotto alle zone piane situate a sud della Pedriza e nelle vicinanze di Manzanares el Real. Lo sfruttamento forestale e l'allevamento, soprattutto bovino e ovino, \u00e8 pi\u00f9 sviluppato, anche se non tanto rispetto ad altre zone della Sierra de Guadarrama per via delle condizioni geografiche della Pedriza.\nLo sfruttamento delle cave \u00e8 un'altra risorsa economica della Pedriza. Le cave pi\u00f9 importanti si situano nella zona del Berrueco, dove risalta per dimensioni la Gran Cantera, attualmente inattiva. Situata nel versante sud della valle che scende dalla Dehesilla, \u00e8 una grande breccia di 10 metri di larghezza, 15 metri di altezza e 1\u00a0km di lunghezza. Nei dintorni rimangono resti delle costruzioni che si utilizzarono per lo sfruttamento.\nDalla seconda met\u00e0 del XX secolo, l'aumento di visite da parte di escursionisti, scalatori e turisti a questa zona ha propiziato un grande sviluppo del settore del turismo, provocando la comparsa di numerosi alberghi e ristoranti nelle vicinanze, soprattutto a Manzanares el Real.\nArrampicata.\nL'arrampicata \u00e8 lo sport principale della zona grazie all'enorme quantit\u00e0 di pareti scalabili che vi si trovano. Si calcola che ci sono circa 1.000 vie di arrampicata, di tutte le difficolt\u00e0. Molte di queste sono di pochi metri, per\u00f2 alcune raggiungono i 150 metri. Due delle rupi pi\u00f9 frequentate dagli scalatori sono El Yelmo e il Risco El P\u00e1jaro. La peculiarit\u00e0 della roccia della Pedriza, con pareti lisce inclinate, poche asperit\u00e0 che fungano da appiglio e camini puliti, obbliga all'utilizzo di tecniche di assicurazione e progressione speciali. Questo fa s\u00ec che gli scalatori che non abbiano mai arrampicato nella Pedriza, pur essendo esperti in altri massicci, tengano difficolt\u00e0 in molte vie.\nLa Pedriza \u00e8 la prima scuola di arrampicata della Comunit\u00e0 di Madrid. Attualmente si praticano due tipi di arrampicata: la classica, che segue lo stile di ascensione degli anni 1970 e 1980, con vie lunghe, complesse e tratti in artificiale; la sportiva, uno stile quasi esclusivamente in arrampicata libera, che cerca la massima difficolt\u00e0 in vie pi\u00f9 corte e intense, a volte senza l'obiettivo di raggiungere la cima.\nLe vie classiche, che in maggioranza si aprirono e attrezzarono tra il 1960 e il 1980, sono state restaurate e riattrezzate con i sistemi di sicurezza attuali (spit, parabole e chiodi) mantenendo il concetto di classiche. Alcuni tratti che in origine si scalavano in artificiale, attualmente, grazie ai \"piedi di gatto\" si scalano in libera o A0. Per quanto riguarda le vie sportive, essendo pi\u00f9 moderne, nacquero ben attrezzate e in esse abbondano i punti di assicurazione, come \u00e8 normale in questa modalit\u00e0 sportiva. L'equipaggiamento ed il mantenimento delle vie tradizionalmente \u00e8 fatto dagli stessi scalatori, anche se oggi le istituzioni ufficiali stanno iniziando a implicarsi anch'esse.\nEscursionismo.\nL'affluenza di turisti, escursionisti e scalatori alla Pedriza \u00e8 molto abbondante e generalmente massiccia nei fine settimana grazie alla vicinanza a Madrid (54\u00a0km) e al grande interesse paesaggistico e sportivo che presenta la zona. Manzanares el Real, un comune situato ai piedi della Pedriza, nel suo estremo sud, \u00e8 il punto di partenza di numerosi sentieri che si addentrano nella zona, oltre ad essere un centro turistico in cui sono vari alberghi e ristoranti.\nAll'estremo sudovest della Pedriza si trova il Canto Cochino, una zona ubicata sulla riva del fiume Manzanarre, a circa 8\u00a0km da Manzanares el Real. Vi si trova un parcheggio per 250 veicoli e un ristorante. Questo luogo \u00e8 un altro importante e frequentato punto di partenza per escursionisti e scalatori che si addentrano nella Pedriza. Vicino all'Arroyo de la Dehesilla, sul confine tra la Pedriza Anteriore e la Posteriore, si trova il rifugio Giner de los R\u00edos, l'unico della zona, che conta con 50 posti letto.\nVi sono dozzine di sentieri che passano per la Pedriza. Le ascensioni alle principali rupi sono molto frequentate dagli escursionisti e sono ben segnalate. La Pedriza \u00e8 attraversata da vari sentieri di Peque\u00f1o Recorrido e dal GR 10 di Gran Recorrido. Nei giorni di calura sono molto popolari i bagni nelle pozze che si trovano in fiumi e torrenti della Pedriza, per esempio la Charca Verde o la Charca Kindel\u00e1n."}
{"id": "2774929", "revid": "287204", "url": "https://it.wikipedia.org/wiki?curid=2774929", "title": "Campionati del mondo di ciclismo su strada 1977", "text": "I Campionati del mondo di ciclismo su strada 1977 si disputarono a San Crist\u00f3bal in Venezuela il 4 settembre 1977.\nFurono assegnati tre titoli:\nStoria.\nIl 1977 vide svolgersi la seconda edizione dei mondiali organizzata al di fuori dell'Europa e, dopo Montr\u00e9al nel 1974, fu il Venezuela ad ospitare le corse iridate.\nLa corsa professionisti vide da una parte le vecchie glorie come Felice Gimondi, Raymond Poulidor ed Eddy Merckx, dall'altra ciclisti nel pieno della carriera come i protagonisti dell'edizione precedente Francesco Moser e Freddy Maertens, Dietrich Thurau, Hennie Kuiper, e futuri campioni quali Giuseppe Saronni e Bernard Hinault. Le condizioni atmosferiche limitarono la prima parte della corsa, ma nel finale i principali pretendenti al titolo si misero in luce. L'azione decisiva fu portata da Moser e Thurau, che riuscirono a staccare il gruppo e arrivare soli al traguardo, dove Moser si aggiudic\u00f2 in volata il titolo mondiale. Eddy Merckx, tre volte campione del mondo, tagli\u00f2 per ultimo il traguardo. Su ottantanove partenti, trentatr\u00e9 conclusero la prova.\nL'Italia si aggiudic\u00f2 anche il titolo dilettanti, vinto da Claudio Corti, e l'argento nella cronometro a squadre vinta dall'Unione Sovietica. La francese Josianne Bost vinse il titolo femminile."}
{"id": "2774930", "revid": "287204", "url": "https://it.wikipedia.org/wiki?curid=2774930", "title": "Punta Merciantaira", "text": "La Punta Merciantaira (3.293 - detta anche \"Grand Glaiza\") \u00e8 una montagna delle Alpi del Monginevro nelle Alpi Cozie \nsituata lungo il confine tra l'Italia (Citt\u00e0 Metropolitana di Torino) e la Francia (Alte Alpi).\nDescrizione.\nLa montagna \u00e8 collocata sulla Catena principale alpina alla convergenza tra la Val Thuras (valle laterale della Val di Susa - comune di Cesana Torinese), la Valle del Guil (la valle comunemente chiamata Queyras, comune di Abri\u00e8s), e la valle della Cerveyrette (comune di Cervi\u00e8res).\nToponimo.\nIl nome della montagna non avrebbe nulla a che fare con la parola \"mercato\" ma proverrebbe invece dal termine provenzale \"meichantaira\", collegato al vocabolo francese \"mechanchet\u00e9\" che significa \"malvagit\u00e0\" e sarebbe riferito \"all'inospitalit\u00e0 del luogo\".\nAccesso alla vetta.\nLa salita escursionistica dalle Grange di Thuras (Cesana Torinese) \u00e8 valutata di difficolt\u00e0 \"EE\", quella da les Fonds (Cervi\u00e8res) di difficolt\u00e0 \"E\". Ambita meta per gli amanti del cicloalpinismo"}
{"id": "2774935", "revid": "767487", "url": "https://it.wikipedia.org/wiki?curid=2774935", "title": "Vanessa Amorosi", "text": "Finora ha venduto oltre 1.600.000 dischi.\nBiografia.\n\u00c8 nata a Melbourne da una famiglia di origine italiana. All'et\u00e0 di 12 anni inizi\u00f2 ad esibirsi nei centri commerciali ed eseguendo concerti locali sotto la supervisione della famiglia; fu scoperta in un ristorante da Jack Strom ed ebbe un contratto musicale nel 1997.\nVoce e gamma vocale.\nVanessa Amorosi \u00e8 nota per la sua versatilit\u00e0 vocale; \u00e8 capace di cantare molti generi musicali quali pop, rock, blues, jazz e gospel. \u00c8 conosciuta anche per la sua estensione vocale: \u00e8 in grado di raggiungere il do sovracuto (Do6) in voce di petto mista."}
{"id": "2774936", "revid": "1169970", "url": "https://it.wikipedia.org/wiki?curid=2774936", "title": "Festa di precetto", "text": "Nella Chiesa cattolica, una festa di precetto \u00e8 un giorno in cui, come recita il Codice di diritto canonico, \nL'obbligo di partecipare alla Messa \u00e8 uno dei cinque precetti generali della Chiesa, generalmente espresso con la formula catechetica \u00abpartecipare alla Messa la domenica e nelle altre feste comandate\u00bb. Il precetto corrisponde al terzo comandamento \u00abRicordati di santificare le feste\u00bb.\nChiese cattoliche orientali.\nIl Codice dei canoni delle Chiese orientali stabilisce le seguenti norme per le Chiese cattoliche orientali:\nChiesa latina.\nLe feste di precetto per i cattolici di un rito latino sono stabilite in linea generale dal Codice di diritto canonico:\nOrdinati secondo il calendario civile, i dieci giorni di precetto (oltre alle domeniche) sono:\nNel rito romano tutte le feste di precetto sono solennit\u00e0 con precedenza sulla domenica eventualmente occorrente, solo le domeniche di Avvento, Quaresima e del Tempo di Pasqua hanno precedenza su queste solennit\u00e0, che sono quindi trasferite ad altro giorno.\nStoria.\nLe feste di precetto erano un tempo molto pi\u00f9 numerose. Nel Medioevo erano 45. Con la bolla \"Universa per orbem\" del 13 settembre 1642, papa Urbano VIII provvide a redigere un nuovo calendario delle giornate festive, fissando le feste di precetto nel numero di 35, e stabil\u00ec che ai vescovi fosse vietata l'introduzione di nuove giornate festive senza l'assenso del pontefice. Oltre alle domeniche, era stabilito il precetto festivo per il Natale (25 dicembre), la Circoncisione del Signore (1\u00ba gennaio), l'Epifania (6 gennaio), la Pasqua con i due giorni seguenti, la Pentecoste con i due giorni seguenti, l'Ascensione, il Corpus Domini, l'Invenzione della Santa Croce (3 maggio), la Purificazione della Beata Vergine Maria (2 febbraio), l'Annunciazione (25 marzo), l'Assunzione della Beata Vergine Maria (15 agosto), la Nativit\u00e0 della Beata Vergine Maria (8 settembre), la Dedicazione di San Michele (29 settembre), la Nativit\u00e0 di San Giovanni Battista (24 giugno), tutte le feste degli apostoli: santi Pietro e Paolo (29 giugno), sant'Andrea (30 novembre), san Giovanni evangelista (27 dicembre), san Giacomo (25 luglio), san Tommaso (21 dicembre, poi 3 luglio), santi Filippo e Giacomo Minore (1\u00ba maggio), san Bartolomeo (24 agosto), san Matteo (21 settembre), santi Simone e Giuda (28 ottobre), san Mattia (24 febbraio, poi 14 maggio) e ancora: i santi Innocenti Martiri (28 dicembre), san Lorenzo (10 agosto), san Silvestro (31 dicembre), san Giuseppe (19 marzo), sant'Anna (26 luglio), Tutti i Santi (1\u00ba novembre), santo Stefano (26 dicembre). Era pure di precetto la festa di ogni patrono principale di un regno, provincia, citt\u00e0 e castello.\nIn seguito all'abolizione delle altre feste di precetto osservate fino ad allora, nacque la questione se le citt\u00e0 e le comunit\u00e0 religiose fossero vincolate all'osservanza del precetto alla quale si erano obbligate per voto, il 19 aprile 1643 un decreto della Sacra Congregazione dei Riti sanc\u00ec che il voto obbligava solo le persone che l'avevano fatto. \nPapa Clemente XI il 6 dicembre 1708 con il breve \"Commissi nobis\" aggiunse il precetto per la festa della [[Immacolata Concezione|Concezione della Beata Vergine Maria] (8 dicembre), che era stata introdotta nel Calendario della Chiesa universale da [[papa Alessandro VII]] l'8 dicembre [[1661]] (bolla \"Sollicitudo omnium ecclesiarum\"). \n[[Papa Benedetto XIV]] studi\u00f2 lungamente la questione delle feste di precetto, anche a seguito delle numerose suppliche che gli provenivano da diverse parti dell'Europa, acciocch\u00e9 le feste di precetto fossero ridotte di numero, in modo da incrementare i giorni lavorativi. Il Papa concesse infine numerosi indulti a diverse diocesi, permettendo ai fedeli di lavorare in alcuni giorni festivi, purch\u00e9 potessero assistere alla Messa. \nNel [[1772]] [[papa Clemente XIV]] concesse altri indulti alla [[Elettorato di Baviera|Baviera]] e a [[Repubblica di Venezia|Venezia]], che riducevano il numero dei giorni festivi in quei luoghi. Il [[arcidiocesi di Pozna\u0144|vescovo di Pozna\u0144]] in quello stesso anno volle ridurre il numero dei giorni festivi, ma il suo popolo protest\u00f2 e volle anzi celebrare le feste con maggior sfarzo. Per tutte le diocesi del [[Piemonte]], compresa [[Diocesi di Nizza|quella di Nizza]], [[Papa Pio VI]] abol\u00ec il precetto festivo per tutte le feste degli apostoli, eccetto quella dei santi Pietro e Paolo, per i giorni dopo Pasqua e dopo Pentecoste, per l'Invenzione della Santa Croce, i santi [[Strage degli innocenti|Innocenti Martiri]], san Lorenzo, san Silvestro, san Giuseppe, sant'Anna, san Michele e santo Stefano.\nCon il [[motu proprio]] \"Supremi disciplinae\" del 2 luglio [[1911]], [[papa Pio X]] ridusse il numero delle feste di precetto che cadevano nella settimana da 36 ad 8 (le dieci sopra riportate tranne il Corpus Domini e San Giuseppe). La lista odierna fu stabilita nel [[1917]].\nIl 28 dicembre [[1919]] la sacra Congregazione del Concilio specific\u00f2 con il decreto \"Statim ac per responsum\" quali fossero le feste di precetto soppresse, in cui vigeva tuttavia l'obbligo di celebrare la Messa per il popolo.\nIn molti paesi i vescovi avevano ottenuto, gi\u00e0 prima del pontificato di Pio X, l'approvazione della [[Santa Sede]] per ridurre il numero delle feste di precetto fra la settimana. Oggi, le [[Conferenza episcopale|conferenze episcopali]] hanno la facolt\u00e0 di ridurre le feste di precetto rispetto a quanto previsto dal Codice di diritto canonico.\nLa possibilit\u00e0 di assolvere il precetto dopo i primi vespri della domenica o della festa fu prevista per la prima volta nel [[1967]] dall'istruzione \"Eucharisticum mysterium\" che concedeva ai vescovi la facolt\u00e0 di stabilire per la propria diocesi la celebrazione eucaristica anticipata al vespro della vigilia. Poich\u00e9 si tratta dello stesso giorno liturgico, seppure esteso rispetto al giorno solare, la locuzione \"Messa prefestiva\", entrata nell'uso comune, non \u00e8 corretta. Tale facolt\u00e0 fu applicata su richiesta dei vescovi negli anni successivi all'istruzione: ad esempio i vescovi italiani la richiesero il 16 giugno 1972 e fu poi definitivamente estesa a tutta la Chiesa d'Occidente con il Codice di diritto canonico del 1983.\nOsservanza delle feste di precetto in diversi paesi.\nNello Stato della [[Citt\u00e0 del Vaticano]], ma non nel resto della [[diocesi di Roma]], le domeniche e tutte le dieci feste previste nel canone 1246 sono considerate feste di precetto. La stessa cosa accade anche in [[Romania]], in [[Indonesia]] e nel [[Canton Ticino]] in [[Svizzera]]. Altrove, una o pi\u00f9 feste di precetto non vengono osservate, in seguito a deliberazioni delle conferenze episcopali.\nAlcuni paesi aggiungono feste proprie alle dieci feste previste dal canone 1246. In Irlanda il giorno di [[San Patrizio]] ([[17 marzo]]) \u00e8 festa di precetto. In [[Germania]] sono feste di precetto [[Giorno di Santo Stefano|Santo Stefano]] ([[26 dicembre]]), il [[Luned\u00ec dell'Angelo]] e il Luned\u00ec dopo Pentecoste.\nNei paesi in cui non sono feste di precetto, tre delle dieci feste previste dal canone 1246 sono trasferite alla domenica pi\u00f9 vicina:\nQuando queste feste sono assegnate a una domenica, non sono incluse negli elenchi seguenti delle feste di precetto osservate nelle diverse nazioni, poich\u00e9 in ogni paese tutte le domeniche sono feste di precetto.\nNon necessariamente le feste di precetto sono anche festivit\u00e0 riconosciute a livello civile, anche se quest'ultima condizione \u00e8 spesso un criterio per la scelta da parte della Conferenza episcopale, dal momento che facilita la presenza alla Messa festiva.\n[[Australia]].\nSe le feste dell'Assunzione di Maria e di Tutti i Santi ricorrono di sabato o di luned\u00ec, per quell'anno il precetto \u00e8 sospeso.\n[[Filippine]].\nTutte le altre feste di precetto sono trasferite alla domenica pi\u00f9 vicina o non sono osservate.\n[[Germania]].\nInoltre, alcune diocesi osservano una o pi\u00f9 delle seguenti feste di precetto:\nLe solennit\u00e0 di San Giuseppe, dei Santi [[Pietro apostolo|Pietro]] e [[Paolo di Tarso|Paolo]] e l'[[Immacolata concezione]] della Beata Vergine Maria non sono feste di precetto in nessun luogo della Germania.\nL'[[Austria]], la [[Svizzera tedesca]] e le zone germanofone nei paesi limitrofi osservano regole simili.\n[[Grecia]].\nInvece di essere trasferita alla domenica seguente, l'[[Ascensione di Ges\u00f9|Ascensione del Signore]], sebbene non sia una festa di precetto in Grecia, \u00e8 mantenuta nel gioved\u00ec dopo la VI domenica di Pasqua, per essere celebrata nello stesso giorno della [[Chiesa ortodossa]] di Grecia.\n[[Indonesia]].\nSono osservate tutte le feste di precetto previste dal canone 1246 \u00a71.\n[[Inghilterra]] e [[Galles]].\nSe i Santi Pietro e Paolo, l'Assunzione di Maria o Tutti i Santi ricorrono di sabato o di luned\u00ec, per quell'anno il precetto \u00e8 sospeso.\nSe l'Epifania ricorre di sabato o di luned\u00ec per quell'anno \u00e8 trasferita alla domenica pi\u00f9 vicina.\n[[Lituania]].\nLa festa dell'Epifania si celebra il 6 gennaio e non \u00e8 di precetto.\n[[Romania]].\nSono osservate tutte le feste di precetto previste dal canone 1246 \u00a71.\n[[Ruanda]].\nLa festa di Tutti i Santi \u00e8 trasferita alla I domenica di novembre. Se la I domenica di novembre cade il giorno 2, la Commemorazione di tutti i fedeli defunti \u00e8 traslata al giorno successivo. \n[[Scozia]].\nSe le feste dei Santi Pietro Apostolo e dell'Assunzione di Maria cadono di sabato o di luned\u00ec, sono trasferiti alla domenica pi\u00f9 vicina. Se la festa di Tutti i Santi cade di sabato \u00e8 trasferita alla domenica seguente.\n[[Spagna]].\nNell'[[arcidiocesi di Madrid]] \u00e8 di precetto anche la festa di Sant'Isidoro ([[15 maggio]]).\n[[Stati Uniti d'America]].\nL'Ascensione del Signore \u00e8 festa di precetto solo nelle [[Provincia ecclesiastica|province ecclesiastiche]] di [[Arcidiocesi di Boston|Boston]], [[Arcidiocesi di Filadelfia|Filadelfia]], [[Arcidiocesi di Hartford|Hartford]], [[Arcidiocesi di New York|New York]], [[Arcidiocesi di Newark|Newark]] e [[Arcidiocesi di Omaha|Omaha]]. Nelle altre province ecclesiastiche l'Ascensione del Signore \u00e8 trasferita alla domenica seguente.\nQuando le solennit\u00e0 di Maria Santissima Madre di Dio, dell'Assunzione di Maria o di Tutti i Santi cadono di sabato o di luned\u00ec, non si osserva il precetto.\nNelle [[Hawaii]], il vescovo di [[diocesi di Honolulu|Honolulu]], con indulto della Santa Sede ha stabilito che le uniche feste di precetto infrasettimanali siano l'Immacolata Concezione e Natale.\n[[Thailandia]].\nSono trasferite alla domenica seguente, oltre all'Epifania, all'Ascensione e al Corpus Domini, anche l'Assunzione di Maria, i Santi Pietro e Paolo e Tutti i Santi.\n[[Turchia]].\nLa festa dell'Ascensione \u00e8 trasferita alla VII domenica di Pasqua. \nVicariato apostolico dell'Arabia meridionale.\nNel [[vicariato apostolico dell'Arabia meridionale]], che si estende negli [[Emirati Arabi Uniti]], in [[Oman]] e in [[Yemen]] il precetto domenicale pu\u00f2 essere osservato il venerd\u00ec (con la vigilia prefestiva) oppure la domenica (con la vigilia prefestiva). Le messe feriali del venerd\u00ec non vengono mai celebrate.\nCollegamenti esterni.\n[[Categoria:Anno liturgico della Chiesa cattolica]]\n[[Categoria:Festivit\u00e0 cattoliche]]"}
{"id": "2774938", "revid": "24443", "url": "https://it.wikipedia.org/wiki?curid=2774938", "title": "Grand Glaiza", "text": ""}
{"id": "2774940", "revid": "1185701", "url": "https://it.wikipedia.org/wiki?curid=2774940", "title": "Campionati del mondo di ciclismo su strada 1976", "text": "I Campionati del mondo di ciclismo su strada 1976 si disputarono a Ostuni in Italia il 5 settembre 1976.\nFurono assegnati solo due titoli:\nI due titoli Dilettanti, gara in linea e cronometro a squadre, furono assegnati ai Giochi della XXI Olimpiade.\nStoria.\nL'edizione 1976 vide ancora il dualismo tra Italia e Belgio, con Felice Gimondi ed Eddy Merckx a fare da registi nelle due selezioni che puntavano ormai sui pi\u00f9 giovani Freddy Maertens e Francesco Moser. Il circuito di 36\u00a0km su cui si svolse la gara era vallonato e poco adatto a un velocista come Maertens, che tuttavia riusc\u00ec a rimanere nel gruppetto di testa quando Moser scatt\u00f2 seguito da Joop Zoetemelk e fu raggiunto da Gimondi, Merckx e lo stesso Maertens. Meno abile del belga in volata, Moser cerc\u00f2 pi\u00f9 volte di staccarlo attaccando, ma Maertens resistette fin sul traguardo e lo batt\u00e9 allo sprint. Su ottantacinque partenti, solo cinquantatr\u00e9 conclusero la prova.\nI Paesi Bassi confermarono il titolo iridato femminile con Keetie van Oosten-Hage."}
{"id": "2774949", "revid": "1958640", "url": "https://it.wikipedia.org/wiki?curid=2774949", "title": "Mathias de l'Obel", "text": "Biografia.\nDe l'Obel studia a Montpellier allievo di Guillaume Rondelet che lo tiene in grande stima.\nEsercita la medicina dal 1571 al 1581 ad Anversa e a Delft dove \u00e8 medico del principe d'Orange. Nel 1584, lascia i Paesi Bassi per fuggire dalla guerra civile e si stabilisce in Gran Bretagna dove vivr\u00e0 fino alla morte. \n\u00c8 il soprintendente del orto botanico di Hackney fondato da Lord Zouch. \nDiventa anche botanico del re sotto Giacomo I.\nIn collaborazione con Pierre Pena, fa uscire \"His Stirpium adversaria nova\" nel 1571 e nel 1576, \"Plantarum seu stirpium historia\", che sar\u00e0 tradotto in fiammingo, nel 1581, con il titolo di \"Kruydboeck\".\nNel suo \"Stirpium\", de l'Obel descrive circa 1500 specie in modo preciso con indicazione delle localit\u00e0 dove le specie sono state raccolte: \u00e8 la flora dei dintorni di Montpellier ma descrive anche piante del Tirolo, della Svizzera e dei Paesi Bassi. Questa opera \u00e8 accompagnata da 268 stampe su legno di piccole dimensioni.\nIl secondo, \"Plantarum\" \u00e8 pi\u00f9 di un semplice adattamento del primo con un indice in sette lingue e pi\u00f9 di 2000 illustrazioni (di cui la maggior parte \u00e8 tratta da opere di Clusius, di Rembert Dodoens e di Pietro Andrea Mattioli. De l'Obel lo dedica alla regina Elisabetta I. \u00c8 stampato da Christophe Plantin e conosce un grande successo. Vi si trova pure un embrione di classificazione migliore di quelle di autori precedenti: unisce con precisione i roseaux, piante che vivono nei canneti, le graminacee e i cereali ma anche, in un altro gruppo i trifogli e le ossalidi per le loro foglie suddivise in tre.\nCharles Plumier gli ha dedicato il genere Lobelia (della famiglia della Campanulaceae)."}
{"id": "2774953", "revid": "767487", "url": "https://it.wikipedia.org/wiki?curid=2774953", "title": "FA Cup 1891-1892", "text": "La FA Cup 1891-92 fu la ventunesima edizione del torneo calcistico pi\u00f9 vecchio del mondo. Vinse per la seconda volta il West Bromwich Albion."}
{"id": "2774960", "revid": "106558743", "url": "https://it.wikipedia.org/wiki?curid=2774960", "title": "Nottambulo (scacchi)", "text": "Il nottambulo \u00e8 un pezzo eterodosso degli scacchi che pu\u00f2 fare pi\u00f9 mosse successive di cavallo, ma nella stessa direzione. Il suo \"percorso\" \u00e8 a forma di L come per il cavallo, ma anzich\u00e9 essere lunga solo due case, come per il cavallo ordinario, la L pu\u00f2 essere lunga anche quattro o sei case. Se per\u00f2 lungo il percorso si trova un pezzo proprio o dell'avversario, il nottambulo non pu\u00f2 procedere oltre.\nNel diagramma a destra, il nottambulo in b1 pu\u00f2 raggiungere le case a3, c3, d5, e7, e pu\u00f2 catturare la torre nera in f3, ma non pu\u00f2 raggiungere o controllare la casa h4. Le case a3, c3, d5, e7 e f4, essendo controllate dal nottambulo, non possono mai essere occupate dal re avversario.\n\u00c8 rappresentato nei diagrammi con un cavallo rovesciato e nella notazione ha il simbolo N. Nei paesi di lingua inglese la N \u00e8 anche il simbolo del cavallo ordinario, quindi nei problemi con il nottambulo il cavallo \u00e8 indicato con una S (dal tedesco \"Springer\"). Nella sintassi dei diagrammi \u00e8 sempre indicato con la lettera s.\nIn inglese \u00e8 chiamato \"nightrider\", in francese \"noctambule\" e in tedesco \"Nachtreiter\".\nFu inventato nel 1925 dal problemista inglese Thomas Rayner Dawson. \u00c8 usato principalmente nei problemi eterodossi, pur essendo state ideate anche varianti degli scacchi giocati che lo impiegano.\nIl nottambulo ha delle propriet\u00e0 interessanti: per esempio pu\u00f2 dare scacco triplo e assieme ad un cavallo ordinario o ad un altro nottambulo pu\u00f2 dare scacco matto. Negli scacchi ordinari il finale di re e due cavalli contro re \u00e8 patto, in quanto il cavallo ordinario non pu\u00f2 guadagnare un tempo, ma con un cavallo e un nottambulo ci\u00f2 \u00e8 possibile.\nAssieme al grillo, il nottambulo \u00e8 uno dei pezzi eterodossi pi\u00f9 popolari.\nEsempio di problema con il nottambulo.\nSoluzione: 1. Ne2! Ra7 2. Ng3 Ra8 3. Ne4 Ra7 4. Sb5+ Ra8 5. Nd2#"}
{"id": "2774967", "revid": "24443", "url": "https://it.wikipedia.org/wiki?curid=2774967", "title": "Merciantaira", "text": ""}
{"id": "2774974", "revid": "599013", "url": "https://it.wikipedia.org/wiki?curid=2774974", "title": "Desmond Ferguson", "text": ""}
{"id": "2774977", "revid": "372624", "url": "https://it.wikipedia.org/wiki?curid=2774977", "title": "Cornate e Fosini", "text": ""}
{"id": "2774995", "revid": "729019", "url": "https://it.wikipedia.org/wiki?curid=2774995", "title": "Borgo fortificato di Monteodorisio", "text": "Il borgo fortificato \u00e8 sito nel centro storico di Monteodorisio in provincia di Chieti.\nIl borgo risale al XIV secolo mentre secondo altri risale al X secolo, quando compare nel 983 nella contea Teatina contro le contee longobarde come propriet\u00e0 di un certo Odorisio Berardi.\nStoria.\nOrigini e fondazione del castello.\nIl territorio di Monteodorisio fu abitato sin dall'epoca italica dei Frentani. Presso il borgo sono stati ritrovati i resti di una villa romana, segno della colonizzazione del territorio portuale di Vasto, dove presso Punta Penna esistevano i villaggi di Buca e Punta d'Erce. Il territorio pianeggiantee favor\u00ec l'agricoltura e vari insediamenti abitativi.\nIl colle dove oggi sorge il borgo fu cinto da mura, divenendo da villa \"civitas\", e nel X secolo divenne la citt\u00e0 principale di una contea omonima, sotto il controllo dei Conti dei Marsi. Nel 572 i Longobardi discesero in Italia, creando il Ducato di Spoleto e quello di Benevento, dove l'Abruzzo fu incluso. All'epoca Monteodorisio, composta da ville sparse, sub\u00ec il saccheggio, e venne edificata una torre di controllo, l'antico presidio dell'attuale castello d'Avalos, che comunicava con la Torre della Fara, presente al confine dell'Abruzzo e del Molise, posta lungo il fiume Trigno, compresa oggi nel comune di Celenza sul Trigno. A quest'epoca (VIII secolo) risalirebbe il toponimo attuale, dal nome latino \"Mons\" e dal germanico \"Auderis\", attestato anche nella cronaca dell'abbazia di Farfa nel 763, mentre un tal \"Auderirius\" risult\u00f2 essere vescovo di Ascoli Piceno nel 776.\nTuttavia il toponimo del paese \u00e8 riferibile al conte Oderisio Berardi, che estese i suoi domini fino alla costa adriatica frentana dalla Marsica. Importante \u00e8 un documento in cui la Chiesa dava in concessione al conte Berardo Berardi la chiesa di San Nicola presso Monteodorisio, poi monastero dei Celestini (attuale santuario della Madonna delle grazie). Nella carta si riporta che Attone Berardi, vescovo e conte di Chieti, aveva il diritto di eleggere i prelati della chiesa benedettina e di ricevere le tasse, senza rendere conto all'episcopato Teatino. Da documenti pubblicati dal filologo abruzzese Cesare de Lollis, si apprende che sotto il governo di Carlo I d'Angi\u00f2, Monteodorisio, Pescara e altri borghi abruzzesi furono dati in feudo a Sordello da Goito, il poeta incontrato da Dante Alighieri nel \"Purgatorio\". Si ipotizza anche che nel XII secolo fosse stata eretta una piccola chiesa gestita dai Cavalieri dell'Ordine di Malta, che avevano la loro sede a Vasto, nella distrutta chiesa di San Giovanni Battista Gerosolimitano, che stava nei pressi dell'attuale chiesa del Carmine.\nMonteodorisio nell'et\u00e0 moderna.\nMonteodorisio ciononostante, divenne la seconda citt\u00e0 del distretto vastese, dotandosi anche di importanti monasteri, come quello di San Bernardino fuori le mura, gestito dai Frati Minori Osservanti, e di San Francesco d'Assisi dentro le mura, demolito negli anni '60 del Novecento, suffragato al pi\u00f9 importante monastero di Francescani in Vasto (attuale chiesa di Sant'Antonio da Padova).\nIl 1 agosto 1566 sub\u00ec l'attacco turco di 105 galee, comandante da Pial\u00ec Pash\u00e0, per ordine di Solimano il Magnifico. I turchi dapprima saccheggiarono Vasto, anche se vennero messi in fuga dalle cannonate del Castello Caldoresco, nello stesso giorno giunsero a che a Monteodorisio, bruciando la chiesa di San Giovanni, risalendo il fiume Sinello. I turchi attaccarono nuovamente la zona nel 1716, risalendo sempre il fiume, e catturando dei guardiani di vacche. Nel corso del XVI secolo il paese entr\u00f2 nelle mire della famiglia D'Avalos del Vasto, che dette numerosi benefici a Monteodorisio, fortificando il castello. Una visita al paese fu fatta nel 1533 dal giovane don Diego d'Avalos, il realizzatore del Palazzo della Penna a Vasto e della chiesa della Congrega del Carmine. Nel 1707 don Cesare Michelangelo d'Avalos, tornando da Vienna a Vasto, si ferm\u00f2 a Monteodorisio, con il luogotenente fidato Guglielmo Amblingh, che ebbe in feudo il contado. In quest'epoca il borgo si allarg\u00f2 notevolmente, superando i confini delle vecchie mura, che vennero demolite nell'800, insieme alle porte, delle quali restano i toponimi delle strade.\nMonteodorisio nell'800.\nDurante il governo francese a Napoli di Gioacchino Murat, nel 1799 si verificarono disordini a Monteodorisio e Vasto. Il brigantaggio inizi\u00f2 ad assalire con pi\u00f9 rigore quelle terre tra il 1809 e il 1810: il generale Carlo Antonio Manhes nomin\u00f2 la commissione militare a Lanciano e Vasto, usando il pugno di ferro contro i malandrini, condannando a morte 125 briganti e incarcerandone 166. A Monteodorisio fu portato in sfilata il cadavere del brigante Saverio Pomponio di Vasto. Nel 1836 ci fu una grave epidemia di colera.\nModifiche nel Novecento.\nNel corso del XX secolo Monteodorisio si \u00e8 avviata verso la modernit\u00e0, ci\u00f2 ha comportato la modifica di parti del centro storico, le mura che erano inglobate nelle case, videro demolite le porte di ingesso, alcune torri ancora oggi visibili, eono inglobate nelle case, esempio valido di fortificazione secondaria al castello \u00e8 la Torre dei Celestini, vicino al santuario della Madonna delle grazie.\nUna parte del castello, per edificare il palazzo comunale, fu demolita, perdendo un torrione angolare, lato piazza Umberto I. L'ultima controversa demolizione nel 1964, ha interessato la sconsacrata chiesa di San Francesco, lungo via Vittorio Emanuele, in abbandono dalla fine dell'800 e usata come pollaio.\nDescrizione.\nIl borgo.\nIl borgo fortificato era recintato da una cerchia muraria che, verosimilmente girava intorno al quartiere di Capo Rocca dove sta il castello (Largo Castello e piazza Umberto I), indi proseguiva per Porta Carbonara e via muro rotto. Nel quartiere di Capo Rotto sono posti dei ruderi di una torre urbica a pianta quadrata detta il Castelluccio (del XII secolo). Ai limiti dello stanziamento collinare si trova la torre campanara del monastero dei celestini. Altre sono poste in Largo Carbonara ed in Via del Muro Rotto. Nel punto pi\u00f9 alto si trova il castello risalente al XIV secolo. L'impiego della pietra, prevalentemente calcarea, rispecchia il relativo sottosuolo. Altra fonte di approvvigionamento del materiale edile \u00e8 il riciclo dei pezzi architettonici, fenomeno dovuto alla difficolt\u00e0 di trasporto dei materiali. Si recuperano cos\u00ec materiale da risulta proveniente da crolli e demolizioni tra cui laterizi, bozze e blocchi di calcare compatto degli edifici pi\u00f9 antichi. Tra questi edifici con materiale da riciclo vi \u00e8 la torre dei Celestini (del XIII secolo) posta la torre settentrionale e la torre occidentale. La torre dei Celestini consta di conci di calcare di circa 60 x 30. Il Castelluccio forse era un presidio di avvistamento in epoca normanna.\nMonumenti.\nCastello di Monteodorisio.\nIl castello risale all'XI secolo, sopra una preesistente torre, costruito dai Normanni per controllare la valle del Sinello. Successivamente fece parte del dominio di Oderisio Berardi (XIII secolo). Nel XVI secolo pass\u00f2 alla famiglia D'Avalos, che cambi\u00f2 gli interni e le torri angolari a scarpa, affinch\u00e9 il castello fosse una residenza gentilizia, pur con i sottertanei medievali adibiti a prigioni. Tuttavia la struttura originaria si \u00e8 abbastanza conservata. Ha pianta quadrata con quattro torri circolari angolari, due delle quali modificate, e altre decorate dei tipici beccatelli del XVI secolo.\nChiesa parrocchiale di San Giovanni Battista.\nLa chiesa \u00e8 la parrocchia principale del paese, \u00e8 del XIV secolo, e fu saccheggiata dai Turchi nel XVI secolo, ricostriora, e poi modificata completamente in stile neoclassico nel XIX secolo. \nHa facciata a cortina laterizia, con suddivisione inferiore a quattro paraste con capitelli dorici. L'interno ha tre navate neoclassiche. Il campanile \u00e8 l'unico elemento medievale, con aggiunte barocche, a torre con decorazioni ad archetti sulle cornici.\nEx convento di San Francesco d'Assisi.\nIl convento occupava l'area finale di via Vittorio Emanuele, a confluenza con Largo San Francesco. Era uno dei complessi francescani pi\u00f9 importanti del sud Abruzzo a confine col Molise, fondato nel 1341, citato nell'Ordine Provinciale del frate Paolino da Venezia, dipendente dal convento di San Francesco (oggi Sant'Antonio di Padova) di Vasto. Il convento originariamente sorgeva fuori le mura di Monteodorisio, poi fu integrato, ebbe vita fiorente sino alle soppressioni del 1809 e del 1866. Nel 1885 il monastero fu requisito dal comune e adibito ad uso civile, ossia la scuola, mentre la chiesa rest\u00f2 abbandonata, tanto che nel 1964 venne demolita perch\u00e9 a rischio crollo, il portale venne smontato e conservato nel deposito comunale. Con tale demolizione venne perduta la facciata trecentesca opera secondo alcuni, di Francesco Petrini di Lanciano, e sopra l'area della chiesa venne edificato un anonimo edificio sede delle Poste comunali. Il portale della facciata era a sesto acuto, con arcata ogivale centrale, simile alle chiese di Santa Maria Maggiore e Sant'Agostino di Lanciano, secondo Chiappini proveniva dalla scuola del basso Abruzzo, dalle chiese di Agnone di San Francesco e Sant'Emidio, ed era sormontato da un bel rosone a raggiera in pietra bianca. Il campanile era una torre, ricavata da un presidio di guardia medievale. L'interno era barocco, a navata unica, con tetto a capriate lignee, senza ilo transetto, e con abside conclusa da coro ligneo con volta a crociera, ornata da affreschi. prima della demolizione, all'interno era ancora leggibile l'affresco rinascimentale di San Cristoforo, protettore dei pellegrini. A fianco della chiesa si trovava il convento con il chiostro, oggi diroccato, molto ben descritto da Lorenzo Salimbeni nel catasto del 1885. Solo alcuni reperti dell'antica chiesa, come capitelli del portale, sono oggi visibili, nella collezione museale del Castello d'Avalos.\nSantuario della Madonna delle Grazie.\nIl santuario esisteva sin dal XII secolo, facente parte della chiesa del complesso abbaziale benedettino di San Nicola, poi di Santo Spirito dei Padri Celestini (XIII secolo), ma dopo la soppressione dell'ordine e l'abbandono, quando la chiesa fu legata al culto di un'apoarizione mariana nel XVII secolo, fu ricostruito nel 1866 appena fuori Porta Carbonara, in stile eclettico neogotico. Le origini risalgono a una fonte ritenuta miracolosa per le guarigioni delle malattie, e vi fu eretta un'edicola sacra. Nel restauro molto corposo, la chiesa ha assunto un aspetto neogotico-liberty, progettato dagli architetti Gaetano d'Agostino e Nicola Biondi, con pianta longitudinale a croce latina, e abside quadrata. L'interno \u00e8 decorato da tre navate con volte a crociera riccamente dipinte da un cielo blu lapislazzuli con figure angeliche, in cui l'artista si \u00e8 ispirato ai volti giotteschi. Dietro l'altare maggiore l'abside contiene una nicchia con la statua storica della Vergine delle Grazie. La facciata della chiesa \u00e8 tripartita da paraste, con il corpo centrale aggettante, rispetto ai bracci del transetto, e presenta beccatelli sotto il cornicione. Essendo a salienti seguendo lo stile gotico, la facciata ha al centro un rosone a raggi, e delle nervature orizzontali che corrono lungo tutto il perimetro, a sfondo verdastro, riprendendo lo stile tardo romanico toscano-pisano.\nPalazzo Fanghella-De Cristoforo.\nSi trova sullo spiazzo finale di via Roma e via Palazzo, realizzato nel 1880. I prospetti sono posti verso oriente, nel vallone del Sinello, la costruzione si sviluppa su due pieni oltre a quello seminterrato, si denotano caratteristiche aderenti a un impianto neoclassico, con un asse di simmetria che attraversa l'androne, il cortile e il vano di scala. La parete delle scale sul cortile \u00e8 traforata da tre archi a pieno centro su pilastri, che anticipano quelli strutturali della scala a tre rampe. La fabbrica si sviluppa quindi intorno al cortile con vani disposti intorno ad essa, determinando all'esterno una sequenza ritmica di aperture scandite dalle paraste bugnate, ricavate dall'uso del mattone faccia vista di cui \u00e8 costituita gran parte del palazzo. Gli ambienti interni sono coperti da volte a padiglione, a vela o a botte, il prospetto principale \u00e8 spartito in tre corpi, dei quali i laterizi sono pi\u00f9 aggettanti rispetto alla parte centrale di pi\u00f9 ampia estensione, scandita da paraste. Il portale principale \u00e8 archivoltato, posto tra semicolonne con capitello dorico, e architrave da cui sporge un balcone centrale con ringhiera in ghisa lavorata.\nPalazzo Municipale.\nIl palazzo \u00e8 stato ricavato dal castello d'Avalos sul piazzale della corte interna (piazza Umberto I). Risale alla met\u00e0 dell'800, ed \u00e8 in stile neoclassico, scandito in due settori da cornicione marcapiano in laterizio, e da paraste, anch'esse dello stesso materiale, come il cornicione della sommit\u00e0, molto aggettante. Il portale principale ha un architrave a tutto sesto, molto semplice, e le finestre presentano architrave a timpano triangolare, meno quella dell'avancorpo centrale, con timpano curvilineo. L'interno \u00e8 la sede della giunta comunale, e una porta permette l'ingresso al museo civico allestito nel castello.\nPalazzo Suriani.\nIl palazzo si trova nel cuore del centro du via Vittorio Emanuele, elevato su tre piani, pi\u00f9 il seminterrato, e concluso in cima da copertura a falde inclinate. Il disegno \u00e8 del 1840 dell'architetto Michelangelo Romano, espressione tipica della casa signorile in laterizio e cotto, in stile tardo-settecentesco, realizzata su impianto rettangolare con rigida distribuzione degli ambienti intorno ad un asse simmetrico, che essendo perpendicolare alla facciata principale, attraversa l'androne, il cortile e la scala dei piani superiori. Il fulcro dell'organismo \u00e8 costituito da un cortile, che ha la funzione di luogo baricentro del palazzo. L'organismo \u00e8 solido nelle strutture, salubre nell'esposizione dei vani e comodo per le forme degli ambienti. Nell'ampio androne d'ingresso segue il cortile porticato, scandito da pilastri, antistante la scala a tre rampe su pilastri, da cui si va agli appartamenti superiori. L'esterno \u00e8 molto sobrio, scandito da cornici orizzontali, il primo settore \u00e8 fasciato in bugnato, con un portale principale ad arco tutto sesto, e finestre simili, gli altri settori hanno ordine regolare di finestre con cornice molto semplice, e solo quello dell'ultimo piano ha balconi con mensole per ciascuna apertura.\nPorta Carbonara e torri medievali.\nSi ritiene che questa porta, posta ad est, si trovasse presso dei magazzini per il carbone. Alcune fonti dicono che la porta fosse l'estrema parte periferica dove si scaricavano i rifiuti della citt\u00e0. Essa fu demolita nella met\u00e0 del XIX secolo, e rimane solo il toponimo presso la via, faceva parte della cinta muraria di Monteodorisio, di cui restano poche tracce dopo l'allargamento del borgo ottocentesco; questa porta aveva un'altra corrispondente, posta in via Muro Rotto, abbastanza conservata, malgrado l'arco non esista pi\u00f9, nelle fortificazioni degli stipiti e nella torre cilindrica posta accanto, usata come alloggio della sentinella. La torre \u00e8 realizzata in mattoni, con muratura a scarpa.\nTorrione dei Celestini.\nUn'altra torre si trova all'ingresso del borgo (via Perdicasso Barrile), nei pressi del santuario di Santa Maria delle Grazie (precedentemente monastero dei Padri Celestini dedicato a Santo Spirito, a sua volta eretto sopra il convento benedettino di San Nicola), ed \u00e8 detta torre dei Celestini, risalente al XIII secolo (secondo il Ricci nel suo manoscritto sulla storia di Monteodorisio ]1841] era datata 1289), a pianta quadrata, realizzata \"in opus mixtum\", con pietra e muratura varia. La parte pi\u00f9 bassa reca la muratura antica in pietra tufacea, mentre gran parte del settore superiore \u00e8 in mattone cotto. Conserva una feritoia e fori perimetrali usati per i pali di legno impiegati durante la costruzione. Si ritiene che fosse la torre di guardia dell'antico monastero dei Padri Celestini di Vasto, di cui oggi rimane la torre presso il Teatro Rossetti."}
{"id": "2774999", "revid": "291370", "url": "https://it.wikipedia.org/wiki?curid=2774999", "title": "Giovanni Formisano", "text": "Biografia.\nNacque a Catania il 24 ottobre 1878 da Lucia Platania e Davide Formisano, si diplom\u00f2 al Tecnico Commerciale di Catania e svolse attivit\u00e0 quale titolare di un negozio di edilizia sito in via Antonino di San Giuliano. Spos\u00f2 Maria Polano di Cagliari e dal loro matrimonio nacquero Davide, Lucia e Alba. Fu vicedirettore del giornale satirico Lei \u00e8 lario e scrisse anche per altri periodici, fra i quali Il Marranzano, Torcia a ventu, D\u2019Artagnan, Po\u2019 tu cuntu, eccetera. La sua poesia \u00e8 chiara e limpida, dettata dal canto sincero dell\u2019anima. Fu scrittore di canzoni siciliane tra le quali: E vui durmiti ancora, Luntananza, Taurmina, Prijeri persi, Varcuzza abbannunata, Lavannara, A me matri, Sirinata, Sacciu. Le sue commedie affrontano, in chiave satirica, temi sociali. \u00c8 morto a Catania il 22 dicembre 1962\nViene ricordato soprattutto per la raccolta \"E vui durmiti ancora\" del 1910, ma anche per aver pubblicato la rivista di poesie \"Torcia a ventu\".\nIl monumento.\nIn piazza Majorana a Catania \u00e8 stato dedicato un piccolo monumento a forma di libro aperto, su cui campeggiano il busto bronzeo del Formisano e alcuni dei suoi versi immortali, in particolare i versi della poesia \"e vui durmiti ancora\" musicata e cantata da numerosi gruppi folkloristici siciliani."}
{"id": "2775009", "revid": "1543377", "url": "https://it.wikipedia.org/wiki?curid=2775009", "title": "Gian Enrico Rusconi", "text": "Biografia.\nProfessore emerito di Scienze politiche presso l'Universit\u00e0 di Torino, laureato in filosofia, esord\u00ec come docente di Sociologia nel 1968 presso la facolt\u00e0 di sociologia di Trento. Nel 1975 fu chiamato, per la medesima materia, presso la facolt\u00e0 di Scienze Politiche dell'Universit\u00e0 di Torino, dove poi si trasfer\u00ec alla cattedra di Scienza della politica. Dopo una monografia dal titolo \"La teoria critica della societ\u00e0\", si \u00e8 dedicato soprattutto allo studio della societ\u00e0 tedesca e della storia della Germania nel Novecento, in un continuo raffronto con la situazione italiana.\nTra il 1980 e il 1983 fu tra gli animatori della rivista Laboratorio politico. \u00c8 stato direttore dell'Istituto storico italo-germanico di Trento dal 2005 al 2010.\nNel libro \"Se cessiamo di essere una nazione\" ripercorre il dibattito italiano e europeo sulla nazione e il suo rapporto con l'etnia, osservando come da certi punti di vista la nazione italiana \u00e8 plurietnica.\nEditorialista del quotidiano \"La Stampa\", \u00e8 stato anche \"Visiting Professor\" presso la Freie Universit\u00e4t di Berlino.\nVita privata.\n\u00c8 sposato con la sociologa Chiara Saraceno."}
{"id": "2775016", "revid": "1543377", "url": "https://it.wikipedia.org/wiki?curid=2775016", "title": "Roskovec", "text": "Roskovec, in albanese \"Roskoveci\", \u00e8 un comune albanese situato nella prefettura di Fier, a circa 100 km a sud di Tirana.\nIn seguito alla riforma amministrativa del 2015, a Roskovec sono stati accorpati i comuni di Kuman, Kurjan, e Strum, portando la popolazione complessiva a 21.742 abitanti (dati censimento 2011), su una superficie totale di 118.01 km\u00b2."}
{"id": "2775018", "revid": "1924342", "url": "https://it.wikipedia.org/wiki?curid=2775018", "title": "Discografia di Magdolna R\u00fazsa", "text": "Questa pagina contiene la discografia della cantante pop rock ungherese Magdolna R\u00fazsa."}
{"id": "2775019", "revid": "599013", "url": "https://it.wikipedia.org/wiki?curid=2775019", "title": "Mel McCants", "text": ""}
{"id": "2775023", "revid": "729019", "url": "https://it.wikipedia.org/wiki?curid=2775023", "title": "Vultee XP-54", "text": "Il Vultee XP-54 era un aereo da caccia monomotore realizzato dall'azienda statunitense Vultee Aircraft nella prima parte degli anni quaranta e rimasto allo stato di prototipo.\nCaratterizzato da un aspetto anticonvenzionale, adottava un impianto propulsivo in configurazione spingente con il motore collocato sulla parte posteriore della fusoliera.\nStoria del progetto.\nAgli inizi degli anni trenta lo sviluppo tecnologico statunitense nel campo dell'aviazione militare risultava statico e legato allo sviluppo di modelli dall'impostazione classica senza l'introduzione di nuove idee. Il 1934 vide l'introduzione nel servizio operativo del nuovo Martin B-10, modello che costitu\u00ec una decisiva svolta tecnologica nella realizzazione dei bombardieri, raggruppando una quantit\u00e0 di diverse soluzioni tecniche caratteristiche che nel 1932 faranno conferire alla Martin ed al suo progettista Peyton M. Magruder il Collier Trophy.\nLe proposte di velivoli con compiti di intercettazione continuarono al contrario a seguire uno schema classico con le aziende costruttrici pi\u00f9 impegnate alla maggior ottimizzazione di tecnologie e parti riutilizzabili in altri modelli che nella ricerca, una situazione che vedeva invece un notevole sviluppo in quella tedesca, impegnata nella ricostituzione della propria arma aerea. L'USAAC decise allora di invertire questa tendenza cercando di integrare i migliori prodotti in campo aeronautico ed emettendo delle specifiche che, pur imponendo l'utilizzo di alcuni accorgimenti tecnici, potessero essere liberi nell'espressione tecnologica ed aperti a qualsiasi soluzione nella configurazione alare o nella quantit\u00e0 e posizione delle unit\u00e0 motrici. Una commissione esaminatrice avrebbe valutato ogni singola proposta attribuendo un punteggio, il cui valore massimo era di 1\u00a0000 punti, attribuito ai vari aspetti del progetto e per stabilire quale fosse pi\u00f9 promettente. L'iniziativa venne conosciuta come \"specifica\" R-40C.\nSviluppo.\nLa Vultee, che aveva gi\u00e0 progettato un velivolo sperimentale designato internamente Model 78, decise di sviluppare ulteriormente il concetto e di proporre all'USAAC un nuovo modello in grado, secondo le proprie ottimistiche stime, di ottenere risultati di rilievo, raggiungendo una velocit\u00e0 massima di 510 mph con un'autonomia 500 mi ad una quota di 37,000 ft con un peso carico di 8,500 lb. Il Model 84, questa la designazione del nuovo modello, si trov\u00f2 in competizione con i Curtiss XP-55 Ascender e Northrop XP-56 Black Bullet ma grazie al sistema di valutazione riusc\u00ec ad ottenere 817,9 punti su 1\u00a0000 suscitando le speranze dell'USAAC che, l'8 marzo 1941 stipul\u00f2 un contratto per la fornitura di un prototipo, al quale venne designato ufficialmente XP-54, seguito dall'ordine di fornitura di un secondo esemplare datato 17 marzo 1942 quando oramai gli Stati Uniti erano entrati nella seconda guerra mondiale e la forza aerea era mutata nella United States Army Air Forces. Bench\u00e9 inizialmente apparisse come un progetto rivoluzionario le sue prestazioni, risultate in linea con progetti pi\u00f9 tradizionali, ne compromisero lo sviluppo e ne determinarono la cancellazione.\nL'XP-54 venne progettato dotandolo di un motore in configurazione spingente collocato nella parte posteriore della fusoliera, con l'elica dal diametro di 12\u00a0ft posizionata davanti all'impennaggio, collegato alle due semiali tramite due travi di coda. L'ala, definita \"a sezione canalizzata\", aveva una configurazione ad ala di gabbiano invertita ed era stata studiata dalla NACA per permettere l'installazione dei radiatori e degli intercooler dell'impianto di raffreddamento direttamente nella sezione alare. Inizialmente l'unit\u00e0 motrice prevista doveva essere il Pratt &amp; Whitney X-1800, ma a causa del suo sviluppo discontinuo che non forniva sufficienti garanzie, venne sostituito dal Lycoming XH-2470 dotato di impianto di raffreddamento a liquido.\nNel settembre 1941 il ruolo del XP-54 venne rivalutato, diventando da caccia da bassa quota ad intercettore da alta quota per cui dovette essere equipaggiato con un turbocompressore ed una pi\u00f9 pesante corazzatura. Di conseguenza il peso stimato a vuoto aument\u00f2 da 11\u00a0500 a 18\u00a0000\u00a0lb (da 5\u00a0200 a 8\u00a0200\u00a0kg).\nL'XP-54 risult\u00f2 unico in numerosi aspetti tecnici. La cabina di pilotaggio pressurizzata richiese la progettazione di un complesso sistema di ingresso; il pilota accedeva al posto di pilotaggio dalla parte inferiore, sedendosi sul sedile che poi veniva integrato nella fusoliera tramite un dispositivo di sollevamento elettrico. In caso di avaria, il lancio con il paracadute era complicato dal sistema di pressurizzazione e dalla necessaria proiezione verso il basso del seggiolino e del pilota che potevano andare ad interferire con il disco dell'elica. Inoltre, la sezione anteriore poteva muoversi sull'asse verticale, tre gradi verso l'alto e sei gradi verso il basso. Nella stessa erano posizionati i due cannoni T-9 calibro 37 mm montati su supporti rigidi e le due mitragliatrici calibro .50 montate, invece su supporti mobili. I movimenti della sezione anteriore e delle armi erano controllate da speciali compensatori che agivano come organi di mira, pertanto la traiettoria dei cannoni poteva essere elevata senza alterare l'assetto di volo dell'aereo. La lunga sezione anteriore diede origine al nome con cui era scherzosamente soprannominato il velivolo, Swoose Goose.\nImpiego operativo.\nIl primo prototipo (s/n 41-1210) venne portato in volo per la prima volta il 15 gennaio 1943 ma gi\u00e0 durante le prime prove si dimostr\u00f2 molto al di sotto delle prestazioni previste in fase progettuale. Inoltre lo sviluppo del motore XH-2470 venne interrotto e, anche se sembrava fosse possibile sostituirlo con un Allison V-3420 senza sostanziali modifiche della cellula, il ritardo previsto ed i maggiori costi portarono alla decisione di non prendere in considerazione l'avvio della produzione in serie.\nI prototipi continuarono ad essere utilizzati nell'ambito di un programma sperimentale fino a che i sopravvenuti problemi con i motori Lycoming e la mancanza di pezzi di ricambio ne causarono la definitiva messa a terra. Il secondo prototipo, 42-108994 (ma erroneamente dipinto come 42-1211) dotato di un compressore GE sperimentale, effettu\u00f2 un solo volo prima di essere relegato al compito di \"fornitore di pezzi di ricambio\", al fine di mantenere il primo prototipo in condizioni di volo."}
{"id": "2775029", "revid": "373458", "url": "https://it.wikipedia.org/wiki?curid=2775029", "title": "K\u00ebnd\u00f2!", "text": "K\u00ebnd\u00f2! \u00e8 il secondo album ufficiale del gruppo Peppa Marriti Band, pubblicato nel 2009. Alcune canzoni fanno parte da anni degli spettacoli dal vivo della band, altre invece, sono inediti composti in questo periodo. \nCome il primo CD \"Rockarb\u00ebresh\", anche questo \u00e8 cantato quasi interamente in Arb\u00ebresh (Italo-Albanese).\nLe canzoni guardano al futuro senza dimenticare per\u00f2 il passato e la tradizione Arb\u00ebresh.\nL'album \u00e8 stato registrato da Simone Miceli presso la sala prove \"Gradino 23\" a Spezzano Albanese (CS), mixato da Alessandro Castriota presso lo \"Studio Castriota\" a Marzocca (AN) e pubblicato su etichetta \"RadioEpiro/Sanarecords\" con distribuzione \"Venus Dischi\"."}
{"id": "2775030", "revid": "574302", "url": "https://it.wikipedia.org/wiki?curid=2775030", "title": "Aruba ai Giochi olimpici", "text": "Aruba ha partecipato per la prima volta ai Giochi olimpici nel 1988.\nGli atleti arubani non hanno mai vinto medaglie ai Giochi olimpici estivi, n\u00e9 hanno mai partecipato ai Giochi olimpici invernali.\nIl Comitato Olimpico Arubano, creato nel 1985, venne riconosciuto dal CIO nel 1986."}
{"id": "2775031", "revid": "599013", "url": "https://it.wikipedia.org/wiki?curid=2775031", "title": "Otis Hill", "text": ""}
{"id": "2775040", "revid": "71433", "url": "https://it.wikipedia.org/wiki?curid=2775040", "title": "Matthew MacFadyen", "text": ""}
{"id": "2775044", "revid": "110157", "url": "https://it.wikipedia.org/wiki?curid=2775044", "title": "Museo per l'economia tra l'antichit\u00e0 ed il Rinascimento", "text": "Il Museo per l'economia tra antichit\u00e0 e rinascimento - Centro di documentazione dell'Ordine francescano in Abruzzo e Molise \u00e8 sito a Monteodorisio, nel castello, in provincia di Chieti, accessibile dal Largo Castello, accanto al palazzo comunale di piazza Umberto I.\nIl deposito museale \u00e8 aperto dal 1985. Il primo allestimento risale alla fine degli anni novanta, mentre l'ultimo allestimento e del 2004. In uno dei locali vi \u00e8 la mostra storico-archeologica \"Ma che bel castello\", la mostra originaria del 1985 espone il tema \"Monteodorisio: la storia, la citt\u00e0, il territorio\" inoltre delle visite guidate al \"Borgo Museo\" la chiesa di San Giovanni Battista, la torre campanaria, le torri e le mura urbiche del centro storico.\nAllestimento: Museo per l'economia e Museo per l'archeologia nel vastese.\nNel 2012 il castello si dota di un nuovo allestimento museale, accogliendo il patrimonio archeologico del territorio vastese, che era conservato nel convento di Sant'Antonio nel comune di San Buono. Il museo dunque assume la nuova denominazione di Museo Archeologico del Vastese con centro di documentazione dell'Ordine francescano in Abruzzo, basato sugli studi di Aniceto Chiappini sulla presenza dei monastero dei francescani nella regione, di cui uno anche a Monteodorisio, purtroppo distrutto nel 1964 dopo decenni di abbandono.\nIl museo archeologico ospita pezzi importanti di archeologia, rinvenuti nei comuni dell'area del Trigno-Sinello di Monteodorisio, Scerni, San Buono, Cupello, Pollutri, Villalfonsina, San Salvo, Carpineto Sinello, Tufillo. Si ricordano:"}
{"id": "2775046", "revid": "110157", "url": "https://it.wikipedia.org/wiki?curid=2775046", "title": "Nokia 6270", "text": "Il Nokia 6270 \u00e8 un telefono cellulare prodotto dall'azienda finlandese Nokia e messo in commercio nel 2005."}
{"id": "2775048", "revid": "767487", "url": "https://it.wikipedia.org/wiki?curid=2775048", "title": "Zoran Sretenovi\u0107", "text": ""}
{"id": "2775049", "revid": "287204", "url": "https://it.wikipedia.org/wiki?curid=2775049", "title": "Zoran Sretenovic", "text": ""}
{"id": "2775057", "revid": "92723", "url": "https://it.wikipedia.org/wiki?curid=2775057", "title": "Precetto festivo", "text": ""}
{"id": "2775064", "revid": "2099184", "url": "https://it.wikipedia.org/wiki?curid=2775064", "title": "Bahamas ai Giochi olimpici", "text": "Bahamas ha partecipato per la prima volta ai Giochi olimpici nel 1952.\nGli atleti bahamiani hanno vinto 10 medaglie ai Giochi olimpici estivi, n\u00e9 hanno mai partecipato ai Giochi olimpici invernali.\nL'Associazione Olimpica Bahamense venne creata e riconosciuta dal CIO nel 1952."}
{"id": "2775068", "revid": "22475", "url": "https://it.wikipedia.org/wiki?curid=2775068", "title": "Undead - Gli immortali", "text": "Undead - Gli immortali \u00e8 un romanzo scritto nel 2009 da Dacre Stoker, pronipote di Bram Stoker, e Ian Holt come seguito di \"Dracula\", romanzo scritto dal prozio di Dacre nel 1897, riprendendo i vecchi appunti del celebre autore.\nTrama.\nLa storia inizia nel sud della Francia, dove l'ormai vecchio Dottor Seward (medico psichiatra dell'ex manicomio di Whitby) insegue un nuovo nemico, la contessa Elizabeth Bathory. La contessa \u00e8 come Dracula, un essere delle tenebre, un vampiro; il dottore assiste impotente al sanguinoso omicidio di una giovane fanciulla da parte del vampiro e delle sue due seguaci, anch'esse creature del Male. Rischiando quasi di morire, Seward scopre che la contessa andr\u00e0 presto a Parigi per trovare l'informatore del dottore: l'attore romeno Basarab.\nProprio a Parigi, Quincey Harker, figlio di Jonathan e Mina Harker, nonostante l'insistenza del padre perch\u00e9 proseguisse gli studi di legge alla Sorbona, tenta in tutti i modi di seguire il suo sogno: divenire un attore famoso e dotato come Basarab. Per cercare di sfondare nel mondo dello spettacolo Quincey scrive una lettera all'attore romeno, il quale lo invita dietro le quinte del Th\u00e9\u00e2tre de l'Od\u00e9on, per discutere con lui.\nMentre i due parlano Quincey viene affascinato dall'attore che diverr\u00e0 in seguito molto pi\u00f9 che un idolo, quasi un padre. Ad un tratto i due sentono dei rumori venire dall'esterno del camerino. Fuori, infatti, Seward stava lottando contro le due vampire seguaci della contessa. Nell'inseguimento delle due, Seward viene travolto dalla carrozza della contessa, rimanendo ucciso.\nLa vicenda si sposta ad Exeter fuori Londra, nell'abitazione della facoltosa famiglia Harker. Il matrimonio tra Jonathan e Mina, inizialmente era felice, soprattutto dopo la nascita del figlio Quincey (chiamato in onore dell'amico texano Quincey P. Morris, morto combattendo contro Dracula), ma con il passare degli anni, Jonathan era invecchiato, come tutti i mortali, mentre Mina, avendo bevuto il sangue di Dracula, subisce gli effetti dell'immortalit\u00e0 del demone, rimanendo fisicamente giovane e attraente. L'incapacit\u00e0 di Jonathan di riuscire a soddisfare la moglie e la consapevolezza del tradimento della donna, spingono l'uomo ad affogare il dolore nell'alcol e nelle prostitute. Quando i due scoprono della morte di Seward (uno dei componenti del gruppo di \"eroi\" che combatt\u00e9 Dracula venticinque anni prima), Mina cerca per l'ennesima volta di confermare il proprio amore per il marito chiedendogli il perdono, ma Johnathan, troppo accecato dalla rabbia, se ne va con la scusa di dover occuparsi del funerale del vecchio amico. Dopo che l'uomo se n'\u00e8 andato, Mina invita il figlio Quincey (tornato in patria dopo la morte di Seward) ad uscire dai cespugli, riabbracciandolo dopo tanti anni (non lo ha invitato ad uscire prima perch\u00e9 la donna sapeva del pessimo rapporto che c'era tra Quincey e suo padre).\nQuella notte, come al solito, Jonathan decide di sfogare il suo dolore nell'alcol londinese, ma ripensando alla discussione avuta con la moglie, si pente di essersene andato in quella maniera, e cos\u00ec decide di tornare da lei per perdonare e chiedere a sua volta perdono. Non lontano da Whitechapel (zona di Londra luogo degli efferati assassini di Jack lo Squartatore), viene adescato da una prostituta. Jonathan conscio di commettere l'ennesimo peccato accetta di passare del tempo con lei, ma quando i due si appartano in un vicolo la prostituta si rivela per ci\u00f2 che \u00e8 veramente, un vampiro. Jonathan comprende di essere sul punto di morire, ma all'ultimo viene salvato da uno sconosciuto che scaraventa via il demone e lo incita a fuggire. L'uomo fugge, assalito dalla contessa.\nIl giorno seguente l'ispettore Cotford di Scotland Yard e il suo assistente Lee si ritrovano ad indagare sull'omicidio di una giovane donna (si riveler\u00e0 in seguito una delle vampiresse della contessa) e di Jonathan Harker, trovato impalato vivo. L'ispettore nota subito delle analogie con un serial killer che lo aveva tormentato per anni la cui identit\u00e0 era ancora sconosciuta: Jack lo Squartatore. L'ispettore \u00e8 sicuro che l'efferato assassino fosse tornato e finalmente di avere la possibilit\u00e0 di arrestare il professor Abraham Van Helsing.\nMina viene chiamata a riconoscere il corpo del marito ucciso e quando ritorna a casa scopre che il figlio Quincey, anch'egli tremendamente addolorato, ha trovato i vecchi diari dell'avventura che la sua famiglia dovette affrontare venticinque anni prima, ma di cui nessuno gli aveva mai parlato. Comprendendo che l'origine del dolore nella sua famiglia proveniva da Dracula, decise che si sarebbe vendicato distruggendo il demone una volta per tutte. Irato con la madre perch\u00e9 non gli aveva mai raccontato nulla, Quincey fugge senza lasciare che la madre gli svelasse un altro segreto ben pi\u00f9 importante di tutto il resto.\nAddolorata Mina si ritrova sola in casa e viene assalita da una nebbia rossa. Sapendo degli straordinari poteri che possedeva Dracula non si spaventa, sperando che il suo \"principe delle tenebre\" sia finalmente tornato. Quando la nebbia che la circonda si trasforma in mani e queste mani cominciano a toccarla, Mina prova il piacere fisico che solo Dracula era stato in grado di farle provare e si abbandona a lui, lieta che il suo amato sia tornato. Improvvisamente rivive la fine di Dracula (venticinque anni prima) da una prospettiva diversa dalla sua, finch\u00e9 non raggiunge il massimo del piacere. Subito dopo si sente bloccata e si vede materializzare davanti una donna dai capelli corvini che comincia a baciarla. Durante tale bacio la lingua della donna si taglia sui suoi canini vampireschi e Mina beve il suo sangue. Allo stesso modo, cercando di liberarsi, la lingua di Mina si taglia sui canini della vampira, la quale beve il suo sangue. In un istante Mina fa suoi i ricordi della donna attraverso il sangue. La donna si rivela, quindi, la contessa Bathory, la quale ridiviene nebbia fugge dopo aver avvertito Mina della sua vendetta imminente. Quando la contessa se ne va Mina si informa subito sulle origini della donna, scoprendo il suo tragico passato, e scoprendo anche di aver ottenuto una super forza dal suo sangue.\nNel frattempo Quincey cerca aiuto nell'ultimo dei sopravvissuti della compagnia degli \"eroi\": Arthur Holmwood. Il vecchio Holmwood per\u00f2 nega l'aiuto soffrendo ancora dopo venticinque anni per la morte di Lucy, la sua amata, uccisa da Dracula. Mentre Quincey attraversa le vie della citt\u00e0, nella notte londinese, si imbatte nel professor Van Helsing che su invito di Mina era tornato a Londra dopo la morte di Seward. L'uomo minaccia Quincey di non cercare vendetta per il suo bene. Era evidente che Mina lo aveva informato anche del loro diverbio. Allontanatosi da Van Helsing, Quincey entra in un teatro dove stanno avendo luogo le prove di un romanzo adattato per il teatro di un certo \"Bram Stoker\", intitolato Dracula. All'interno Quincey assiste ad uno scontro verbale tra l'attore che interpreta Dracula e un altro attore. Il primo decide di abbandonare tutto e tornare in America, cos\u00ec Quincey si offre di trovare un sostituto conoscendo l'attore giusto. In questo modo conduce Basarab in Inghilterra.\nDopo un incubo, Holmwood decide di dover aiutare Quincey e va a casa Harker per parlargli. L\u00ec, Mina lo informa del nuovo nemico e i due si mettono a cercare Quincey prima che la contessa lo trovi.\nQuincey conduce Basarab al teatro (sicuro di aver trovato un alleato per combattere Dracula) dove quest'ultimo ha un diverbio con Stoker provocandogli un ictus che poi lo porter\u00e0 alla morte. Nonostante il malore dell'autore le prove proseguono, ma vengono interrotte dall'entrata in scena di una donna dai capelli corvini. La donna (la contessa) e Basarab iniziano uno scontro nel quale la donna ha la meglio incendiando il teatro. Quincey non ha il tempo di salvare Basarab che muore nel rogo.\nMina e Holmwood, mentre cercano Quincey, si ritrovano nei pressi dell'incendio e nell'ennesimo scontro, grazie ai nuovi poteri, Mina riesce ad uccidere la seconda vampira della contessa. Dal luogo dell'incendio i due portano via Quincey, ma Mina viene catturata da Cotford e Lee, permettendo per\u00f2 al figlio e all'amico di fuggire.\nI due fuggitivi trovano Van Helsing che svela loro che il nome \"Basarab\" non \u00e8 altro che il vero nome di \"Vladimir Basarab\", il conte Dracula. Dopo tale rivelazione il professore, trasformato in non-morto (vampiro) aggredisce i due, ma viene ucciso da Holmwood che sacrifica anche la sua vita, potendo cos\u00ec riabbracciare l'amata Lucy.\nLe carrozze della polizia vengono attaccate dalla contessa che uccide tutti i poliziotti (tranne Lee, impegnato a cercare Quincey), compreso Cotford che ottiene per\u00f2 il perdono di Mina, comprendendo il suo enorme errore. Nello scontro che segue, Mina viene salvata dal suo \"principe delle tenebre\". Quest'ultimo per\u00f2 non \u00e8 in grado di sconfiggere la contessa e solo con l'intervento di Mina riescono a fermarla, sfigurandole il viso. I due amati possono cos\u00ec riabbracciarsi e decidono di concludere questa storia dove tutto \u00e8 cominciato: nell'abbazia di Carfax.\nLegato con il pensiero alla madre, Quincey sa dove si trova e si dirige all'abbazia per distruggere il demone Dracula.\nNell'abbazia, nel frattempo, Dracula e Mina danno libero sfogo al loro amore e Mina, compreso che il suo \"principe delle tenebre\" ha preso definitivamente il posto di Jonathan nel suo cuore, decide di accettare di divenire una vampira per poter combattere assieme al suo amato contro la contessa, il vero nemico, e risparmiare al figlio un futuro doloroso. Mentre \nfanno l'amore Mina si fa mordere e Dracula si sente rinvigorito e pronto a combattere contro la contessa.\nElizabeth Bathory arriva a Carfax prima di Quincey e ingaggia un combattimento con Dracula. Quando Quincey arriva scopre che la madre \u00e8 stata trasformata in un vampiro e prova un odio ancor pi\u00f9 profondo per il demone e per sua madre stessa, per aver tradito suo padre venticinque anni prima e nuovamente ora.\nQuando Dracula distrugge la contessa, che brucia sotto i raggi del Sole nascente, Quincey si avventa su di lui per ucciderlo ma riconoscendolo si blocca. A questo punto tutti i segreti vengono svelati.\nIl segreto che pi\u00f9 sconcerta Quincey \u00e8 la rivelazione della vera natura di suo padre, il segreto che Mina voleva svelargli.\nPer tutta risposta Quincey risponde:\nSconfitto e rassegnato Dracula si getta dalla scogliera incendiandosi, colpito dai raggi del Sole.\nSconvolta dal dolore per la morte del suo principe, Mina cerca conforto nel figlio, il quale le spezza il cuore dicendo:\nAnch'essa distrutta dal dolore decide di togliersi la vita gettandosi dalla scogliera e bruciando nella caduta.\nQuincey Harker, rimasto solo al mondo, si imbarca su un transatlantico per l'America. A sua insaputa vengono imbarcate anche due grandi casse di legno di propriet\u00e0 di Vladimir Basarab. La nave \u00e8 il \"Titanic\".\nNuova visione di Dracula.\nInnanzitutto in questo romanzo viene riconosciuto veramente che il demone Dracula \u00e8 esattamente Vlad III il principe romeno che combatt\u00e9 contro i turchi e che venne soprannominato \"l'Impalatore\".\nInoltre viene reso un essere pi\u00f9 umano di quanto il cinema e il libro di Bram Stoker abbiano fatto intendere. Viene reso un essere umano con un cuore, in grado di amare a tal punto Mina da cercare di salvare la vita al suo rivale in amore, Jonathan Harker, marito di Mina. Dracula diviene un soldato di Dio, come egli stesso si definisce, che combatte eroicamente il vero male sulla terra, la contessa Elizabeth Bathory.\nOrigine del libro.\nDacre Stoker e Ian Holt si sono basati sui vecchi appunti, ritrovati in una biblioteca, di Bram Stoker e su di essi hanno elaborato il seguito del famoso romanzo. Per fare ci\u00f2 hanno dovuto adattare la storia all'epoca in cui \u00e8 ambientata, eliminando termini e pratiche moderne come il DNA o le trasfusioni con sangue dello stesso gruppo sanguigno.\nFatto ci\u00f2 sono stati aggiunti elementi fantasiosi come trasformare Jack lo squartatore in un demone o riutilizzare elementi non presenti nel romanzo di Bram Stoker come l'amore tra Mina e Dracula."}
{"id": "2775069", "revid": "123250231", "url": "https://it.wikipedia.org/wiki?curid=2775069", "title": "Coroglio", "text": "Coroglio \u00e8 una zona di Napoli a ridosso di Capo Posillipo, attraversata dall'omonima via panoramica che collega la collina di Posillipo con il quartiere di Bagnoli, di cui delimita per un tratto il lungomare.\nIl tratto di ascesa alla collina di Posillipo (oggi \"Discesa di Coroglio\") era conosciuto in origine come \"Rampa di Coroglio\" o \"dei tedeschi\", per le esplorazioni che studiosi tedeschi fecero all'inizio dell'Ottocento nella Grotta di Seiano (che si apre sulla via). La rampa fu trasformata in strada rotabile nel 1840 .\nIl toponimo (riferito all'estremit\u00e0 della collina di Posillipo da cui parte la strada) pare derivi dal termine dialettale \"curuoglio\", con cui si indica \"quel cercine o torciglione di panno, che si adatta sul capo a comodo trasporto di oggetti pesanti\" \nPer gran parte del suo tracciato via Coroglio separa dal mare l'area dismessa dell'ex polo siderurgico dell'Italsider. La zona, nell'Ottocento a vocazione turistica e nel secolo successivo fortemente industrializzata, \u00e8 oggi parte integrante dell'area di intervento dei progetti di riqualificazione urbana di \"Bagnoli Futura\"."}
{"id": "2775071", "revid": "122904440", "url": "https://it.wikipedia.org/wiki?curid=2775071", "title": "Nokia N800", "text": "Il Nokia N800 Internet Tablet \u00e8 un Internet Tablet prodotto dall'azienda finlandese Nokia. Possiede due alloggiamenti per le memory card fino a 2 GB.\nNon \u00e8 mai stato commercializzato ufficialmente sul mercato."}
{"id": "2775079", "revid": "76963", "url": "https://it.wikipedia.org/wiki?curid=2775079", "title": "Yukana", "text": "Ha studiato presso la scuola superiore di Kimitsu e all'universit\u00e0 Keio. Attualmente lavora per la Sigma Seven."}
{"id": "2775082", "revid": "183976", "url": "https://it.wikipedia.org/wiki?curid=2775082", "title": "Fiume Dragogna", "text": ""}
{"id": "2775086", "revid": "1969519", "url": "https://it.wikipedia.org/wiki?curid=2775086", "title": "Turchia ai Giochi olimpici", "text": "La Turchia ha partecipato per la prima volta ai Giochi olimpici nel 1908; la prima partecipazione ai Giochi invernali risale al 1936. I suoi atleti hanno vinto un totale di 82 medaglie, tutte nei Giochi estivi, la maggior parte delle quali nella lotta.\nIl Comitato Olimpico Nazionale Turco, fondato nel 1908, \u00e8 stato riconosciuto dal CIO nel 1911."}
{"id": "2775087", "revid": "580", "url": "https://it.wikipedia.org/wiki?curid=2775087", "title": "Via Posillipo", "text": "Via Posillipo \u00e8 un'importante strada di Napoli caratterizzata da tornanti che si estendono per circa 4\u00a0km sul lato meridionale della collina di Posillipo. Parte da Largo Sermoneta a Mergellina, e giunge fino alla discesa di via Coroglio; nell'ultimo tratto il tracciato originale della strada prende il nome di via Santo Strato a Posillipo.\nStoria.\nLa strada fu fatta costruire da Antonio Alvarez de Toledo, vicer\u00e9 di Napoli. La strada percorreva allora solo le prime centinaia di metri di ci\u00f2 che sarebbe diventata via Posillipo. L'opera mirava a collegare le ville patrizie e i casali che sorgevano sulla collina alla citt\u00e0 di Napoli. Infatti, i vari borghi e casali di Posillipo non avevano modi di comunicarsi con Napoli, se non via mare o seguendo sentieri non adatti al passaggio delle carrozze. Era per certi versi pi\u00f9 semplice raggiungere il Golfo di Pozzuoli via mare, tant'\u00e8 che fino al XIX secolo, la chiesa di Santa Maria del Faro a Marechiaro, apparteneva alla diocesi di Pozzuoli.\nLa via, che correva parallelamente al mare, venne fatta estendere da Ramiro N\u00fa\u00f1ez de Guzm\u00e1n duca di Medina de las Torres fino al palazzo Donn\u2019Anna. L'opera di costruzione fu ripresa sotto Gioacchino Murat, dall'ingegnere Romualdo De Tommaso, tra il 1812 e il 1824, quando raggiunse Marechiaro. A completare l'opera, fu il corpo del Genio dell'armata austriaca su ordine di Ferdinando II delle Due Sicilie che, tra il 1830 e il 1840, estese il tracciato della strada fino a Coroglio. \nParticolarmente suggestivo \u00e8 il panorama che la via offre: infatti da essa si ammira tutto il golfo di Napoli con il Vesuvio sullo sfondo. Lungo la strada si trovano numerose ville e palazzi celebri come Villa Doria d'Angri e Palazzo Donn'Anna."}
{"id": "2775088", "revid": "767487", "url": "https://it.wikipedia.org/wiki?curid=2775088", "title": "Il barbiere di Siberia", "text": "\"Il barbiere di Siberia (\u0421\u0438\u0431\u0438\u0440\u0441\u043a\u0438\u0439 \u0446\u0438\u0440\u044e\u043b\u044c\u043d\u0438\u043a)\" \u00e8 un film del 1998 diretto da Nikita Sergeevi\u010d Michalkov.\nFu presentato fuori concorso al 52\u00ba Festival di Cannes.\nTrama.\nLa vicenda parte in America nel 1905, Jane Callahan scrive una lettera indirizzata al figlio cadetto studente in una accademia militare. In questa lettera la signora rievoca i ricordi dei fatti avvenuti in Russia venti anni prima.\nIn passato Jane Callahan era stata a Mosca sotto le mentite spoglie di figlia di Douglas McCraken, un ingegnere statunitense, dopo aver stipulato un contratto con quest'ultimo che prevedeva il fatto di convincere, puntando sulle proprie grazie, il generale Radlov a finanziare l'invenzione di McCraken denominato \"Il barbiere di Siberia\": una macchina per tagliare gli alberi in Siberia. Durante questo viaggio l'avvenente Jane conosce sul treno Andrej Tolstoi, un cadetto molto promettente di una scuola militare russa, che si innamora di lei. Anche lei si innamora di lui, decide di rivelargli la sua vera identit\u00e0, gli racconta del suo turpe passato e cosa \u00e8 realmente venuta a fare in Russia.\nPurtroppo per Jane anche il generale Radlov, l'uomo che la ragazza doveva convincere a finanziare i progetti del finto padre, si innamora perdutamente di lei e vuole chiederla in sposa. In un eccesso di gelosia, durante uno spettacolo accademico: \"Le nozze di Figaro\" nel quale aveva la parte di Figaro, Tolstoi colpisce il generale, venendo spedito in Siberia per scontare la pena di sette anni di galera, pi\u00f9 5 di esilio, con l'accusa di avere tentato di uccidere l'arciduca presente in sala. Accusa montata dal generale per salvare la faccia e nascondere le reali motivazioni dell'accaduto, ovvero il fatto che la donna che amava avesse in realt\u00e0 gi\u00e0 una storia col cadetto il quale era stato preso da folle gelosia nel vedere la sua amata a teatro con l'altro.\nSolo 10 anni dopo, Jane, dopo aver sposato McCraken come unica speranza di raggiungere il suo Andrej, visto che le era stato negato il permesso di viaggiare attraverso la Russia, dopo essere riuscita a scoprire esattamente dov'era stato mandato e ricollocato il suo amato, riesce ad andare in Siberia, grazie all'inaugurazione dell'invenzione del marito, per rivelare al suo grande amore il segreto che li lega, ma non lo trova. Trova per\u00f2 in casa di lui i segni che nel frattempo ha messo su famiglia con la cameriera che lavorava nella casa della madre di Andrei e che sempre l'aveva amato. Jane capisce di essere arrivata tardi e decide di andarsene senza aspettare il ritorno di Andrej. Andrej, che nel frattempo stava tornando dai boschi, la vede andarsene in lontananza, ma non la ferma.\nProduzione.\nIl film ha coinvolto persone da ben quattro paesi ed \u00e8 stato finanziato con un budget di 35 milioni di dollari, diventando una delle produzioni pi\u00f9 costose della storia del cinema non anglosassone.\nIl film venne selezionato per partecipare agli Oscar nella sezione come miglior film straniero, ma venne squalificato perch\u00e9 il film era in distribuzione da meno di 7 giorni, violando la regola dell'Academy.\nErrori storici.\n- La bandiera americana che si vede nel campo di addestramento all'inizio del film \u00e8 quella a 50 stelle ma nel 1905 la bandiera americana aveva solo 45 stelle\n- Nella scena del giuramento dei cadetti lo zar Alessandro III si presenta a cavallo con un figlio (Nicolasha), nella realt\u00e0 per\u00f2 lo Zar nel 1885 non aveva figli cos\u00ec piccoli, il pi\u00f9 piccolo Michail aveva 7 anni mentre il primogenito ed erede al trono il futuro Nicola II ne aveva gi\u00e0 17."}
{"id": "2775092", "revid": "125631174", "url": "https://it.wikipedia.org/wiki?curid=2775092", "title": "Taglio raso", "text": "In selvicoltura il taglio raso \u00e8 il taglio di tutti gli alberi presenti in una certa area di bosco (\"tagliata\").\nUso in selvicoltura.\nViene di solito effettuato sia su fustaie coetanee di impianto artificiale sia nei cedui coetanei. Di solito \u00e8 immediatamente seguito dalla rinnovazione artificiale negli impianti artificiali. La rinnovazione naturale \u00e8 possibile solo per specie arboree con buona capacit\u00e0 di disseminazione anemocora come molte conifere e per tagliate di piccole dimensioni.\nL'estensione media della tagliata per fustaie a rinnovazione artificiale di conifere montane \u00e8 di circa 2,5 ettari. Oggi in Italia questo trattamento \u00e8 vietato dalle prescrizioni di massima, tranne per problemi fitosanitari e arboricoltura.\nAllo scadere del turno si esegue un taglio di tutti gli alberi maturi presenti, dalla forma e dall'estensione della tagliata si definiscono i vari tipi di taglio raso.\nLa rinnovazione pu\u00f2 essere affidata ai semi forniti dagli alberi vicini, ai semi forniti dagli alberi maturi prima dell'abbattimento (rinnovazione anticipata) o al rilascio di piante portasemi o matricine, caso in cui si parla di taglio raso con riserve.\nImpatto.\nL'asportazione del soprassuolo su vaste aree (spesso con confini geometrici rispecchianti le particelle catastali) pu\u00f2 avere un forte impatto sul paesaggio, oltre che etico.\nAnche l'impatto ambientale di questo tipo di trattamento boschivo \u00e8 notevole dato che priva tutti gli animali di una vasta area di ogni possibile rifugio o luogo di nidificazione.\nSe effettuato in terreni acclivi pu\u00f2 mettere in pericolo la stabilit\u00e0 dei versanti.\nSi possono verificare condizioni di pionierismo su suolo maturo (sviluppo di infestanti), degradazione della sostanza organica o humus che viene fortemente mineralizzato e subito dilavato.\nInoltre sono possibili danni da vento su piante da sempre abituate ad essere protette dalle vicine e che si trovano isolate all'improvviso, pi\u00f9 frequenti nel taglio con riserve o nelle particelle accanto alla tagliata.\nCollegamenti esterni.\nLezioni di selvicoltura naturalistica"}
{"id": "2775094", "revid": "115373759", "url": "https://it.wikipedia.org/wiki?curid=2775094", "title": "Via Partenope", "text": "Via Partenope \u00e8 una strada di Napoli, prolungamento di Via Caracciolo insieme alla quale costituisce il lungomare della citt\u00e0 e del quartiere San Ferdinando.\nStoria e descrizione.\nNel 1869 iniziarono i lavori della colmata a mare che prolung\u00f2 la terraferma dalla precedente linea frangiflutti - al Chiatamone - verso la perpendicolare di Castel dell'Ovo. A conclusione dei lavori, sulla colmata venne realizzato il nuovo Borgo Santa Lucia e via Partenope. Al n. 10 venne edificato il Palazzo Du Mesnil, che prende nome da Ermanno e Oscar Du Mesnil, fratelli di origine belga che realizzarono la colmata per conto del Comune di Napoli e progettarono i principali edifici che oggi danno su Santa Lucia e via Partenope.\nSul posto, prima della costruzione di via Partenope, e leggermente arretrato rispetto all'attuale fronte stradale, si trovava l\"'Albergo delle Crocelle\", dove soggiornavano i pi\u00f9 eminenti ospiti della citt\u00e0, tra cui Giacomo Casanova. Di fronte all'albergo, sul mare, era posto un \"luogo di delizia\", che fino alla seconda met\u00e0 del '700 appartenne al principe Michele Imperiali, mancato il quale senza eredi pass\u00f2 ai Borbone divenendo una delle residenze preferite della regina Maria Carolina. Con l'entrata a Napoli di Giuseppe Garibaldi, l'edificio divenne la redazione del giornale \"L'Indipendente\" fondato e diretto da Alexandre Dumas, che al casino abit\u00f2 per sette anni. L'edificio, passato ai privati, ospit\u00f2 un albergo, prima conosciuto come \"Pensione Washington\" e poi come \"Albergo Hassler\", quest'ultimo divenuto in breve tempo particolarmente noto e rinomato.\nNel 1882 il prestigio dell\"'Albergo Hassler\" fu offuscato dal nuovo \"Grande Albergo Vesuvio\", commissionato da Oscar Du Mesnil, verso cui si orientarono presto i nomi pi\u00f9 celebri del bel mondo. A questi si aggiunsero gli alberghi \"Santa Lucia\" (costruito nel 1900) ed \"Excelsior\" (di poco successivo), che, insieme ai pi\u00f9 recenti \"Royal\" e \"Continental\", formano oggi il gruppo dei pi\u00f9 prestigiosi alberghi di Napoli. Insieme agli alberghi, Via Partenope ospita oggi diversi ristoranti e locali alla moda. Nel 1928 fu edificato l'Istituto Superiore di Scienze Economiche e Commerciali, all'attuale n. 36, che qualche anno pi\u00f9 tardi si evolse nella Facolt\u00e0 di Economia e Commercio dell'Universit\u00e0 \"Federico II\"; trasferita successivamente la facolt\u00e0 in altro loco, oggi l'edificio ospita il Centro Congressi dello stesso Ateneo.\nIl Palazzo Du Mesnil ospita oggi il Rettorato dell'Universit\u00e0 \"L'Orientale\"."}
{"id": "2775097", "revid": "121151206", "url": "https://it.wikipedia.org/wiki?curid=2775097", "title": "Jurassic Fight Club", "text": "Jurassic Fight Club \u00e8 una serie di falsi documentari, prodotta da History e andata in onda negli USA nel luglio 2008. In Gran Bretagna la serie \u00e8 andata in onda con il titolo \"Dinosaur Secrets\".\nLa serie non \u00e8 stata accolta bene dalla comunit\u00e0 scientifica che l'ha considerata pi\u00f9 un incontro di wrestling tra dinosauri che un'opera divulgativa.\nProgramma.\nIn ogni puntata viene mostrato un ipotetico scontro tra dinosauri, che viene ricostruito (o inventato) a partire dai reperti fossili e dagli scheletri di dinosauri ritrovati durante gli scavi in un dato sito, i paleontologi propongono ipotesi che spieghino quello che \u00e8 successo in passato e mostrate sotto forma di film; in ogni episodio ci sono sempre diversi dinosauri che, di volta in volta, si finge si siano scontrati e morti insieme.\nCreature.\nDi seguito \u00e8 riportato un elenco degli animali preistorici presentati sinora nella serie:"}
{"id": "2775102", "revid": "119982", "url": "https://it.wikipedia.org/wiki?curid=2775102", "title": "Il Barbiere di Siberia", "text": ""}
{"id": "2775103", "revid": "2373", "url": "https://it.wikipedia.org/wiki?curid=2775103", "title": "Guillermo Mariotto", "text": "Formazione e prime collaborazioni.\nNato a Caracas da madre venezuelana e padre italiano, Guillermo Mariotto vive da molti decenni a Roma. \nDebutta nello spettacolo a soli 17 anni, nel 1983, come scenografo teatrale ne \"Gl'innamorati\" di Carlo Goldoni, per la compagnia \"I Commedianti Italiani\", diretti da Antonio Pierfederici, regista e attore, presso il teatro del Vittoriale, a Gardone Riviera, nell'ultima dimora di Gabriele D'Annunzio.\nPi\u00f9 tardi, consegue la laurea presso il \"California College of Arts and Craft\" di San Francisco. Per approfondire e meglio conoscere l'arte e il design, Mariotto intraprende un viaggio in Europa: Parigi, Londra, Milano. Nella citt\u00e0 meneghina incontra la passerella. Entrato a far parte dell'ufficio stile di Basile, collabora per le collezioni pr\u00eat-\u00e0-porter donna della griffe milanese. Successive le collaborazioni con Krizia e Dolce e Gabbana.\nGiunto a contatto con l'alta moda romana, nel 1988 avviene l'incontro con Raniero Gattinoni, impegnato nel rilancio della griffe fondata da Fernanda Gattinoni nel 1946: egli affida allo stilista del disegno, del colore e dell'arte la Couture e la creazione di abiti unici della maison \"Gattinoni\". Nel 1994 diventa direttore creativo della maison. Fra i numerosi personaggi, ha vestito Raffaella Carr\u00e0, Beyonc\u00e9, Papa Benedetto XVI.\nHa pubblicato a maggio del 2010 il volume \"Ballando sull'acqua\", edito da add editore. Da marzo 2011 firma la rubrica \"le bacchettate di Mariotto\" sul settimanale \"Gente\", diretto da Monica Mosca. Sempre nel 2011, interpreta se stesso nel cinepanettone di Neri Parenti, \"Vacanze di Natale a Cortina\"; contemporaneamente, a teatro debutta nella rassegna \"Processi alla Storia\", a cura di Stefano Dambruoso e Massimo Martinelli, interpretando Caravaggio, presso la Sala Sinopoli dell\u2019Auditorium Parco della Musica di Roma.\nNel 2020 ha ricevuto dal presidente della Repubblica Sergio Mattarella l'onorificenza di Cavaliere dell'Ordine della Stella d'Italia per il suo lavoro di ambasciatore della moda italiana nel mondo.\nMaison Gattinoni.\nIl bagaglio di Guillermo Mariotto, acquisito dal suo mondo d'origine, il design, incontra una griffe di antica tradizione sartoriale: la tecnologia si unisce alla moda. Oltre all'immagine e allo stile, le collezioni puntano anche alla sfera emotiva e spirituale.\nDopo la prematura scomparsa del figlio di Fernanda Gattinoni, Raniero appena quarantenne (1993), Mariotto assume la direzione creativa della griffe Gattinoni. Il vero e proprio esordio risale agli inizi di gennaio, nel 1994, con una collezione dedicata ad \"EVA\" dove appariva una modella completamente nuda, coperta con una mela fra le mani, forse fonte d'ispirazione per la scena della sfilata nuda, in \"Pr\u00eat-\u00e0-Porter\", film di Robert Altman dello stesso anno. Qualche anno pi\u00f9 dopo, nel 1999 crea l'abito \u201cvivo\u201d, realizzato in fibra cava Meryl Nexten (Nylstar).\nNel corso degli anni ha ricevuto numerosi consensi favorevoli da quando \u00e8 alla guida della maison romana, dopo ogni presentazione di nuove collezioni Haute Couture nelle sfilate presentate a Roma e al Pr\u00eat-\u00e0-porter milanese. Il 12 luglio 2002, nell'ambito delle sfilate \"Donna sotto le stelle\" a Trinit\u00e0 dei Monti \u2013 dov'era presente fra i quattro \"couturier\" romani selezionati \u2013, al termine di un concerto dell'Orchestra Sinfonica di Roma all'Auditorium Parco della Musica (oggi Auditorium \"Ennio Morricone\"), una rappresentanza di giovani stilisti della firma \"Guillermo Mariotto di Gattinoni\" inton\u00f2 l'Inno di Mameli. \nNel giugno 2007, Mariotto, che si professa cattolico nonostante la sua dichiarata omosessualit\u00e0, si \u00e8 occupato della creazione dei paramenti sacri donati a Sua Santit\u00e0 Benedetto XVI, durante la visita ad Assisi, in occasione dell'Ottavo centenario della conversione di San Francesco.\nNell'aprile 2008, in occasione del Milano Moda Design, Mariotto ha presentato in anteprima mondiale la \u201cGod Chair\u201d, una poltrona-scultura, connubio, tra design, moda e arte, gli interessi che caratterizzano la formazione dello stilista.\nIncline anche alla contaminazione fra moda ed altri contesti, risale al 2008 la controversa scelta di portare la sfilata \"La Pace \u00e8 di Moda\", presso la residenza dell'ambasciatore d'Israele in Italia, Gideon Meir. Per l'evento viene realizzata una creazione che avrebbe dovuto rappresentare un simbolo di pace, in onore alle tre grandi religioni monoteiste del mondo: Ebraismo, Islam e Cristianesimo. In questa sfilata sono stati presentati tre abiti, simboli delle tre identit\u00e0 e culture, che si fondono attraverso i morbidi tessuti.\nAffiancato da un ufficio formato da giovani stilisti e disegnatori, Mariotto cura personalmente le linee del marchio Gattinoni: maglie, camicie da uomo, jeans, pr\u00eat-\u00e0-porter, accessori, sino al design delle bottiglie di una linea di profumi.\nNel 2018 il designer, che vive da anni nel quartiere di Trastevere, in occasione dei solenni festeggiamenti della Madonna Fiumarola, ha realizzato le nuove vesti per la cinquecentesca statua.\nSpettacolo.\nPoliedrico, dai molteplici interessi per le diverse forme d'arte, Mariotto ha anche collaborato nei costumi di scena per la televisione, cinema, teatro e l'opera lirica.\nPartecipazioni televisive.\nHa collaborato a varie trasmissioni televisive. Tra le prime partecipazioni, l'ironica veste di giurato in \"Ballando con le stelle\" e \"Notti sul ghiaccio\". Viene anche invitato, sempre come giurato, a Miss Italia, nelle edizioni del 2007, del 2009 e del 2010.\nPolemiche.\nDurante l'edizione di Miss Italia 2007 fa molto discutere la sua proposta da giurato di inquadrare il \"lato B\" delle ragazze in concorso. Nonostante le critiche, alla fine del concorso elegge \"Miss lato B\" al termine della kermesse come testimonial di una collezione per la maison Gattinoni. In realt\u00e0 \u00e8 stato Renzo Arbore (\"Indietro tutta!\", 1987) a parlare in modo ironico e dissacrante per primo di \"lato B\" sulla TV pubblica italiana, ma non \u00e8 chiaro chi sia stato il primo nel mondo a coniare l'ormai celebre espressione mutuata dai dischi in vinile."}
{"id": "2775105", "revid": "1546219", "url": "https://it.wikipedia.org/wiki?curid=2775105", "title": "EuroHockey Indoor Nations Championship", "text": "L'EuroHockey Indoor Nations Championship \u00e8 una competizione europea per nazioni di hockey su prato indoor organizzata dalla European Hockey Federation (EHF). Il torneo \u00e8 cominciato nel 1974 (sia quello maschile che quello femminile).\nLa Germania \u00e8 la nazionale pi\u00f9 vincente in assoluto, avendo vinto 12 edizioni (su 14) in campo maschile e 13 (su 15) in campo femminile. L'edizione maschile del 2010 \u00e8 stata la prima occasione in cui la nazionale tedesca non si \u00e8 classificata fra le prime quattro posizioni."}
{"id": "2775106", "revid": "38120", "url": "https://it.wikipedia.org/wiki?curid=2775106", "title": "EuroHockey Indoor Nations Championships", "text": ""}
{"id": "2775107", "revid": "38120", "url": "https://it.wikipedia.org/wiki?curid=2775107", "title": "Eurohockey Indoor Nations Championship", "text": ""}
{"id": "2775108", "revid": "38120", "url": "https://it.wikipedia.org/wiki?curid=2775108", "title": "Eurohockey Indoor Nations Championships", "text": ""}
{"id": "2775109", "revid": "409265", "url": "https://it.wikipedia.org/wiki?curid=2775109", "title": "L'Aquila della IX Legione", "text": "L'Aquila della IX Legione \u00e8 un romanzo di genere storico-avventuroso della scrittrice inglese Rosemary Sutcliff, pubblicato originariamente nel 1954, con il titolo \"The Eagle of the Ninth\". Ambientato nella Britannia del II secolo, narra vicende di carattere militare e personale che vedono protagonista il giovane comandante Marco Flavio Aquila.\nIn edizione italiana il romanzo \u00e8 noto anche con il titolo La Legione scomparsa.\nTitolo.\nLa Legione romana cui si riferisce il titolo del romanzo, la Nona Ispanica, (\"Legio IX Hispana\") \u00e8 storicamente esistita all'inizio dell'et\u00e0 imperiale ed ha realmente servito e combattuto nella Britannia del II secolo.\nL'Aquila faceva parte delle insegne di qualunque legione.\nTrama.\nBritannia romana, anno 129. Una colonna di ausiliari Germani \u00e8 diretta al forte di Isca Dumnoniorum, nella Britannia meridionale, a rilevare la guarnigione in partenza per altra destinazione; al comando c'\u00e8 il centurione Marco Flavio Aquila, al suo primo incarico importante. Quei luoghi fanno parte della storia familiare del giovane: dodici anni prima la IX Legione Ispanica alla quale apparteneva suo padre \u00e8 praticamente scomparsa nel nulla: partita per sedare una rivolta nel Nord della provincia, se ne sono completamente ed inspiegabilmente perdute le tracce. Rimasto orfano e raggiunta la maggiore et\u00e0, Marco \u00e8 entrato nell'esercito in parte per necessit\u00e0, in parte come omaggio all'amatissimo e mai dimenticato genitore.\nInizialmente la vita al forte \u00e8 piuttosto noiosa; poi un giorno le cose cambiano improvvisamente: i Britanni attaccano in forze ed i Romani si trovano in grave difficolt\u00e0. Nel tentativo di difendere la ritirata dei suoi uomini al termine di una disperata sortita, Marco rimane gravemente ferito ad una gamba. Lo scontro si volge infine a favore degli assediati, e la guarnigione riceve alcune onorificenze; Marco per\u00f2, a causa delle precarie condizioni fisiche, \u00e8 costretto a lasciare l'esercito. Dopo il forzato congedo non trova altra soluzione che andare a vivere a Calleva Atrebatum presso lo zio Aquila, il fratello maggiore del padre, ormai da anni residente in Britannia. L'uomo \u00e8 benestante e non ha difficolt\u00e0 ad ospitare il nipote, al quale finisce per affezionarsi moltissimo. Marco invece \u00e8 infelice: continua a soffrire fisicamente ed \u00e8 incerto su come organizzare il proprio futuro. Lo risollevano soltanto l'affetto dello zio e alcuni rapporti umani importanti che riesce a sviluppare: l'amicizia con Esca, un giovane da lui salvato nell'arena ed acquistato come schiavo, e l'amicizia con Cottia, una ragazzina britanna testarda e curiosa che vive nella casa accanto.\nLa vera svolta nell'esistenza di Marco si verifica per\u00f2 in coincidenza con l'arrivo del senatore Geronimiano, in visita di cortesia allo zio Aquila prima di ripartire per Roma. Il senatore, parlando della situazione della provincia, racconta che in un'imprecisata zona del Nord, nel corso di celebrazioni rituali, alcune trib\u00f9 britanne hanno mostrato un'Aquila Romana. Potrebbe trattarsi della perduta insegna della Nona Legione, che in tal caso sarebbe stata annientata in battaglia, dato che di solito sono i trofei vinti ai nemici ad essere esibiti; nell'eventualit\u00e0 di nuove rivolte per\u00f2 l'insegna potrebbe diventare un elemento molto pericoloso, un simbolo in grado di raccogliere attorno a s\u00e9 tutti i forti sentimenti antiromani delle trib\u00f9.\nMolto interessato per ragioni personali e generali, Marco convince Geronimiano ad affidargli il compito di cercare e possibilmente recuperare l'Aquila. Rende la libert\u00e0 ad Esca (in modo da non costringerlo a seguire la volont\u00e0 del padrone) e con lui si mette in viaggio, sotto le mentite spoglie di un medico greco.\nI due vivono diverse avventure e ad un certo punto del cammino incontrano Guern, un ex-soldato romano, che racconta loro i particolari della scomparsa della IX Legione: una scomparsa meno onorevole, ma anche molto pi\u00f9 complicata, di quanto si fosse sempre ipotizzato.\nAlla fine Marco ed Esca trovano l'Aquila perduta presso la trib\u00f9 degli Epidi; riescono a trafugarla e, bench\u00e9 inseguiti e braccati, la riportano al di l\u00e0 del Vallo, in territorio romano.\nMalgrado le migliori speranze di Marco, il Senato nega la ricostituzione dell'antica Legione, il cui nome \u00e8 ormai irrimediabilmente macchiato; allo stesso Marco viene per\u00f2 concesso un premio in terre e denaro, che gli permetterebbe di tornare nella natia Etruria e di ricomprare la vecchia fattoria di famiglia. Marco tuttavia decide di rimanere in Britannia e di costruire una nuova fattoria ed una nuova famiglia: si appresta a sposare Cottia, ormai cresciuta, e chiama accanto a s\u00e9 l'amico Esca, premiato a sua volta dal Senato con la cittadinanza romana.\nLo zio Aquila, apparentemente burbero e sostenuto, \u00e8 in realt\u00e0 molto contento della situazione.\nCronologia.\nL'autrice assume come data della scomparsa della IX Legione l'anno 117; nel corso della narrazione vari personaggi affermano che da allora sono trascorsi dodici anni, per cui la vicenda del romanzo inizia verso l'anno 129.\nSfondo storico.\nNella \"Prefazione\" al romanzo l'autrice afferma di aver assunto come punto di partenza per la sua invenzione narrativa due fatti storici reali: la scomparsa della Nona Legione inviata a sedare una rivolta scoppiata fra le trib\u00f9 della Caledonia nel 117, e il ritrovamento di una statuetta mutila, raffigurante un'Aquila romana, avvenuto nella prima met\u00e0 del Novecento nei pressi di Silchester (l'antica Calleva Atrebatum).\nPer ci\u00f2 che riguarda l'Aquila, di cui attualmente esiste un calco esposto nel Museo di Reading, non \u00e8 possibile dire nulla di certo sulla provenienza o sul perch\u00e9 sia stata ritrovata in quel luogo; la scomparsa della IX Legione, invece, \u00e8 una questione nella quale elementi leggendari hanno finito per unirsi a quelli storici.\nLa \"Legio IX Hispana\" \u00e8 realmente esistita per quasi due secoli, tra l'epoca di Augusto, che ricostitu\u00ec una precedente \"Legio IX\" fondata da Cesare, e l'epoca di Marco Aurelio; fu di stanza ad Eburacum (odierna York) in Britannia almeno sino al 120, in seguito le sue tracce si fanno pi\u00f9 labili e incerte, cosa che ovviamente ha favorito il mito della sparizione. L'autrice tra l'altro, che scriveva negli anni Cinquanta, non era ancora a conoscenza di alcune successive scoperte archeologiche che dimostrano il trasferimento della Legione da Eburacum ai Paesi Bassi e poi in Oriente, per cui assume come data indicativa della scomparsa il 117, anno in cui probabilmente la Nona combatt\u00e9 contro trib\u00f9 ribelli nel Nord della Britannia.\nLa Nona Ispana doveva il suo nome non al fatto di essere originaria della Spagna, o di essere costituita da legionari ispanici, quanto piuttosto a meriti ed onori conquistati nella Penisola sin dal tempo delle guerre civili.\nIl ciclo narrativo.\n\u201cL'aquila della IX Legione\u201d racconta una vicenda autoconclusiva, ma \u00e8 anche il primo romanzo di un pi\u00f9 articolato ciclo narrativo \u2013 di cui in Italia sono editi solo 3 romanzi, contando anche \"L'aquila della IX Legione\" \u2013 che comprende diversi volumi dedicati da Rosemary Sutcliff alle vicende di personaggi pi\u00f9 o meno legati alla famiglia Aquila.\nGli elementi unificanti sono l'ambientazione in Britannia e la costante ricomparsa dell'anello d'oro con lo smeraldo e l'effigie del delfino, appartenuto al padre di Marco e da Marco recuperato assieme all'Aquila. Tuttavia i romanzi presentano gradi di continuit\u00e0 disomogenea con l'originale, e finiscono per allontanarsene cronologicamente, sino a raggiungere l'epoca arturiana.\nL'8 settembre 2015 la Mondadori pubblica i 3 romanzi gi\u00e0 editi nella raccolta \"Britannia. La trilogia dell'Impero\".\nCollegamenti cinematografici.\nLa vicenda narrata nel romanzo ha ispirato il film della BIM Distribuzione, \"The Eagle\", del 2011, per la regia di Kevin Macdonald. Il ruolo di Marco Aquila \u00e8 interpretato da Channing Tatum, Esca da Jamie Bell, Zio Aquila da Donald Sutherland e Guern da Mark Strong; nel film \u00e8 stato omesso il personaggio di Cottia e sono state modificate alcune parti, ma la trama \u00e8 sostanzialmente quella del romanzo."}
{"id": "2775110", "revid": "38120", "url": "https://it.wikipedia.org/wiki?curid=2775110", "title": "Campionato europeo di hockey su prato indoor", "text": ""}
{"id": "2775112", "revid": "599013", "url": "https://it.wikipedia.org/wiki?curid=2775112", "title": "\u00a1Happy Birthday Guadalupe!", "text": "\u00a1Happy Birthday Guadalupe! \u00e8 un singolo natalizio del gruppo statunitense The Killers con la collaborazione di Wild Light e The Bronx, reso disponibile per il download digitale il 1\u00ba dicembre 2009.. Tutti i ricavati della vendita sono stati devoluti all'associazione \"Global Fund To Fight Aids in Africa\".\nVideo.\nIl video vede la partecipazione del protagonista della celebre serie Tv anni '90 Beverly Hills 90210, Luke Perry."}
{"id": "2775121", "revid": "287204", "url": "https://it.wikipedia.org/wiki?curid=2775121", "title": "El Cos de Policia d\u2019Andorra", "text": ""}
{"id": "2775122", "revid": "1267280", "url": "https://it.wikipedia.org/wiki?curid=2775122", "title": "Harel Skaat", "text": "\u00c8 divenuto famoso nel suo paese nel 2004 quando partecip\u00f2 al talent show Kokhav Nolad (\"\u00c8 nata una stella\").\nBiografia.\nGi\u00e0 in giovane et\u00e0 il talento canoro di Skaat attirava attenzione. Quando aveva 6 anni vinse una gara tra cantanti giovani nella sua citt\u00e0, e dopo questo partecip\u00f2 ad un episodio di un programma televisivo per bambini. Durante i suoi studi, partecip\u00f2 alla scuola corale, e dopo aver cantato in una banda militare nell'esercito studi\u00f2 alla scuola Beit-Zvi per le arti dello spettacolo.\nNel 2004 Skaat divent\u00f2 famoso in Israele quando partecip\u00f2 alla seconda stagione del talent show Kokhav Nolad (\u00c8 nata una stella), una versione israeliana di X Factor. Grazie al suo asspetto e il suo talento canoro divent\u00f2 presto il concorrente dominante e favorito dal pubblico e dai giudici, ma nonostante la sua popolarit\u00e0 e le aspettative del pubblico, non riusc\u00ec a vincere la concorrenza. Raggiunse solo il secondo posto, mentre Harel Moyal, un altro concorrente dello show, conquist\u00f2 il primo posto.\nDopo Kokhav Nolad, Skaat continu\u00f2 ad ottenere popolarit\u00e0. Nello stesso anno partecip\u00f2 al Festigal (un festival musicale per bambini) con la canzone \"la'uf\" (volare). Anche questa volta non riusc\u00ec a raggiungere il primo posto, conquistato ancora una volta da Harel Moyal. A marzo 2005 cant\u00f2 l'inno nazionale israeliano Hatikvah (la speranza) in una partita di calcio fra Israele e Francia. Nello stesso anno recit\u00f2 nel musical \"mi shekhalam\" (quello che sogn\u00f2), sugli ultimi dieci anni di Yitzhak Rabin, il primo capo del governo israeliano, assassinato nel 1995.\nNel luglio 2006 venne pubblicato \"Harel Skaat\", l'album di debutto del cantante che divenne dopo meno di un mese disco d'oro, vendendo oltre 20.000 copie, e finalmente venne certificato come disco di platino con pi\u00f9 di 40.000 copie vendute. L'album include parecchi grandi successi come \"kama od efshar\" (quanto ancora posso), \"mashehu mimeni\" (qualcosa di me) e \"ve'at\" (e tu), che divenne la canzone dell'anno. Nello stesso anno Skaat \u00e8 stato nominato l'uomo dell'anno nella musica, e cantante dell'anno.\nDopo una disputa legale con la sua etichetta discografica Hed Artzi, Skaat lanci\u00f2 il suo secondo album \"Dmuyot\" (figure) nel settembre 2009. L'album, che contiene il singolo \"muvan li akhshav\" (ora capisco), venne certificato come disco d'oro.\nNel 25 ottobre 2010 Skaat si dichiar\u00f2 gay in un programma televisivo, e nel anno 2011 cominci\u00f2 vedersi con il modello israeliano Idan Roll.\nDurante il anno 2011 uscirono alcuni singoli di Skaat come \"tihiye li ahava\" (avr\u00f2 un amore), \"ha-me'a ha-21\" (il XXI secolo), \"kama od drachim\" (quante vie ancora), e \"shuv me'ushar\" (ancora felice). Nel 29 gennaio 2012 venne pubblicato il terzo album di Skaat \"shuv me'ushar\" (ancora felice). In questo anno Skaat \u00e8 stato nominato cantante dell'anno ancora.\nNel dicembre 2021 Skaat si \u00e8 esibito durante la 70 edizione di Miss Universo, tenutasi ad Eilat, Israele, interpretando il celeberrimo brano \"Hallelijah\" insieme con Valerie Hamati e Narkis.\nEurofestival 2010.\nSkaat rappresent\u00f2 Israele nell'Eurovision Song Contest 2010 ad Oslo, Norvegia con la canzone Milim (\"Parole\"). Nonostante Skaat fosse uno dei concorrenti favoriti a raggiungere uno dei primi posti nella gara, conquist\u00f2 solamente la 14\u00aa posizione. Vinse, tuttavia, tutti i tre Premi Marcel Bezen\u00e7on dell'Eurofestival 2010, che inclusero il premio di migliore performance, il premio di miglior composizione musicale, e il premio della stampa."}
{"id": "2775123", "revid": "125185128", "url": "https://it.wikipedia.org/wiki?curid=2775123", "title": "Luscombe 10", "text": "Il Luscombe 10, indicato anche come Model 10, era un monomotore monoposto ad ala bassa con capacit\u00e0 acrobatiche realizzato in un unico esemplare dall'azienda statunitense Luscombe Aircraft Corporation nel 1945.\nStoria del progetto.\nIl progetto venne affidato a Mischa Cantor che disegn\u00f2 un velivolo monoplano ad ala bassa, dall'aspetto compatto, destinato all'acrobazia aerea.\nMolti elementi furono presi dal precedente Luscombe 8, tra cui ali, motore e parte posteriore della fusoliera, mentre la parte centrale era di nuovo disegno.\nIl Luscombe 10 fu progettato per singole parti, e Cantor non fece analisi strutturali sull'aereo complessivo.\nCome tester fu scelto il pilota Bob Burns. Durante il primo volo, il carrello manifest\u00f2 problemi tecnici, rischiando di compromettere l'atterraggio.\nL'aereo fu sottoposto ad alcune modifiche, e nel gennaio 1946 Burns effettu\u00f2 un nuovo volo. Al termine, il pilota giudic\u00f2 il Luscombe 10 un ottimo aereo, e sottoline\u00f2 che non erano necessarie ulteriori modifiche.\nNonostante ci\u00f2, analisi di mercato giudicarono che non ci sarebbe stato sufficiente mercato per un tale aereo, e la Luscombe decise di interrompere il programma di sviluppo.\nL'unico prototipo (numero di registrazione NX-33337) fu distrutto nel 1948 per motivi fiscali. Nel 1998 Mischa Cantor distrusse tutti i disegni e i documenti sull'aereo ancora in suo possesso."}
