{"id": "2823664", "revid": "125952303", "url": "https://it.wikipedia.org/wiki?curid=2823664", "title": "Puglia", "text": "La Puglia (: ; \"Apulia\" in latino, \"Iapyghia\", \"\u1f38\u03b1\u03c0\u03c5\u03b3\u03af\u03b1\" in greco antico, \"P\u00f9gghie\", \"Puie\" o \"Puje\" in pugliese, \"Puja\" in salentino, \"Pulia\" in arb\u00ebresh\u00eb e \"Poulye\" in francoprovenzale) \u00e8 una regione italiana a statuto ordinario dell'Italia meridionale di abitanti, con capoluogo Bari. Confina a nord-ovest con il Molise e a ovest con la Campania e la Basilicata ed \u00e8 bagnata dal mare Adriatico a est e nord e dal mar Ionio a sud. Fino alla prima met\u00e0 del XX secolo per descrivere la regione era utilizzato l'equivalente toponimo, declinato al plurale, Puglie, tuttora presente nella toponomastica della zona in Tavoliere delle Puglie e, sino al 1931 in Bari delle Puglie, nome ufficiale dell'attuale capoluogo amministrativo.\nComprende la citt\u00e0 metropolitana di Bari (capoluogo) e le province di Foggia, Barletta-Andria-Trani, Taranto, Brindisi e Lecce. La Puglia \u00e8 la regione pi\u00f9 orientale d'Italia: la localit\u00e0 pi\u00f9 a est \u00e8 Punta Palasc\u00eca (Otranto), distante 72\u00a0chilometri da Capo Linguetta, la punta pi\u00f9 settentrionale della Penisola di Karaburun, in Albania, e 80 chilometri dall'isola greca di Fan\u00f2.\nGeografia fisica.\nTerritorio.\nNell'ambito dell'Italia meridionale (isole escluse) la Puglia \u00e8 la regione pi\u00f9 estesa nonch\u00e9 quella con il maggiore sviluppo costiero, con un'estensione delle coste di circa 865 km. Lungo la costa si alternano tratti rocciosi, falesie (coste rocciose dalle pareti a picco) e litorali sabbiosi. Nel 2010 il Ministero della Salute ha dichiarato balneabile il 98.6% delle coste pugliesi.\nTerritorio.\nNell'ambito dell'Italia meridionale (isole escluse) la Puglia \u00e8 la regione pi\u00f9 estesa nonch\u00e9 quella con il maggiore sviluppo costiero, con un'estensione delle coste di circa 865 km. Lungo la costa si alternano tratti rocciosi, falesie (coste rocciose dalle pareti a picco) e litorali sabbiosi. Nel 2010 il Ministero della Salute ha dichiarato balneabile il 98.6% delle coste pugliesi.\nL'interno della regione \u00e8 prevalentemente pianeggiante e collinare, senza evidenti contrasti tra un territorio e l'altro. Ciononostante si possono distinguere subregioni differenti: il Gargano e i monti della Daunia (questi ultimi noti anche come \"Subappennino dauno\") sono le uniche zone montuose della Puglia, con rilievi che raggiungono rispettivamente i e i metri s.l.m.; il Tavoliere delle Puglie, esteso per circa chilometri quadrati, rappresenta la pi\u00f9 estesa pianura d'Italia dopo la Pianura Padana; le Murge, un altopiano di natura calcarea posto a sud del Tavoliere che si estende fino alle Serre salentine; la Terra di Bari, tra le Murge e il mare Adriatico, \u00e8 un'area pianeggiante o leggermente ondulata; la valle d'Itria, situata a cavallo tra le province di Bari, Brindisi e Taranto, si caratterizza per un'alternanza tra vallate e ondulazioni e soprattutto da un'elevata popolazione sparsa (questa \u00e8 la zona di maggior concentrazione di trulli); l'arco ionico tarantino o 'banco delle gravine', segue la costa dell'intera provincia, estendendosi dal sistema murgiano, a nord, fino alla zona occidentale della penisola salentina, a sud, abbracciando una zona collinare ed una vasta zona costiera pianeggiante intervallata da 'gravine'; il Salento, suddiviso a sua volta in Tavoliere di Lecce e Serre salentine, zona di modesti rilievi culminanti nella Serra dei Cianci (196 metri s.l.m.).\nAlla Puglia appartiene l'arcipelago delle Tremiti, a nord-est al largo della costa garganica, le piccole isole Cheradi, presso Taranto e l'isola di Sant'Andrea dinanzi alla costa di Gallipoli. Dal punto di vista geografico la regione fisica pugliese include anche l'arcipelago di Pelagosa, in quanto parte delle Tremiti stesse, ceduto assieme alla maggior parte della Venezia Giulia e a Zara alla Jugoslavia a seguito dei trattati di pace al termine del secondo conflitto mondiale.\nOrografia.\nIl suo territorio \u00e8 pianeggiante per il 53%, collinare per il 45% e montuoso solo per Il 2% il che la rende la regione meno montuosa d'Italia. Le vette pi\u00f9 elevate si trovano nei monti della Daunia, nella zona nord-occidentale, al confine con la Campania, dove si toccano i \u00a0m del Monte Cornacchia, e sul promontorio del Gargano, a nord-est, con i \u00a0m del monte Calvo.\nIl territorio collinare pugliese \u00e8 suddiviso tra le Murge e le serre salentine.\nLa Murgia (o le \"Murge\"), \u00e8 una subregione pugliese molto estesa, corrispondente a un altopiano carsico di forma rettangolare compresa per gran parte nella provincia di Bari e in quella di Barletta-Andria-Trani.\nSi estende a occidente toccando la provincia di Matera, in Basilicata; inoltre si prolunga verso sud nelle province di Taranto e Brindisi. Si suddivide in Alta Murgia, che rappresenta la parte pi\u00f9 alta e rocciosa, costituita prevalentemente da bosco misto e dove la vegetazione \u00e8 piuttosto povera, e in Bassa Murgia, dove la terra \u00e8 pi\u00f9 fertile e ricoperta in prevalenza da oliveti.\nLe serre salentine, invece, sono un elemento collinare che si trova nella met\u00e0 meridionale della provincia di Lecce.\nLe pianure sono costituite dal Tavoliere delle Puglie, che rappresenta la pi\u00f9 vasta pianura d'Italia dopo la Pianura Padana e occupa quasi la met\u00e0 della Capitanata; dalla pianura salentina, un vasto e uniforme bassopiano del Salento che si estende per gran parte del brindisino (\"piana brindisina\"), per tutta la parte settentrionale della provincia di Lecce, fino alla parte meridionale della provincia di Taranto, e dalla fascia costiera della Terra di Bari, quella parte di territorio stretto tra le Murge e il mare Adriatico e comprendente l'intero litorale dalla foce dell'Ofanto fino a Fasano.\nGeologia.\nDal punto di vista geologico la Puglia \u00e8 costituita per quasi l'80% da rocce calcaree e dolomitiche in tutte le loro variet\u00e0.\nNel Giurassico medio e inferiore, nella parte geologica che poi diventer\u00e0 la Puglia vi erano isole e scogliere sommerse dall'oceano Tetide e dai mari epi-continentali che la frammentazione della Pangea andava formando: con il progressivo deposito sui fondali dei gusci dei microrganismi marini, che li formavano sottraendo all'acqua il carbonato di calcio (CaCO3), si form\u00f2 uno strato di rocce sedimentarie calcaree e dolomitiche, spesso in media centinaia di metri. Strati cos\u00ec spessi poterono formarsi non solo per la durata del processo di sedimentazione, circa 125 milioni di anni, ma anche per effetto della loro progressiva subsidenza.\nNel Cretacico buona parte della Puglia era al di sopra del livello del mare, per quanto la regione si presentasse come un arcipelago. In questo periodo iniziano i primi fenomeni carsici.\nNel Paleocene una serie di intrusioni subvulcaniche crearono la \"Punta delle Pietre nere\", in prossimit\u00e0 di Marina di Lesina, le uniche rocce magmatiche affioranti in Puglia.\nTra i 12 e i 2 milioni di anni fa l'Appennino prende la sua forma definitiva: nel processo di creazione di questa catena montuosa la Puglia \u00e8 solo marginalmente coinvolta, ma ne subisce comunque gli effetti secondari. Nel processo di orogenesi degli Appennini, infatti, quasi tutta la Puglia (eccetto i monti della Daunia) rappresenta l'avampaese, cio\u00e8 quella massa continentale che fa da ostacolo alla spinta orogenetica proveniente da un'altra massa.\nIn questo periodo si forma anche la cosiddetta fossa bradanica, e il processo di sedimentazione provvede alla formazione dei calcari teneri, come il cosiddetto \"tufo\".\nDiecimila anni fa si completa il Tavoliere con i laghi di Lesina e Varano.\nIdrografia.\nLa natura carsica di gran parte del territorio pugliese e la scarsit\u00e0 di precipitazioni rendono la regione particolarmente povera di corsi d'acqua superficiali. Con l'eccezione dell'Ofanto e del Fortore, che hanno in Puglia solo parte del loro percorso, i fiumi pugliesi sono caratterizzati per lo pi\u00f9 corsi brevi e a carattere torrentizio, come accade al Candelaro, al Cervaro e al Carapelle.\nI laghi naturali della regione sono in prevalenza laghi costieri, separati dal mare Adriatico mediante stretti cordoni sabbiosi. I maggiori sono quelli di Lesina e di Varano sulla costa settentrionale del Gargano. In territorio di Manfredonia si trova il lago Salso, alimentata dalle acque dolci del Cervaro. Le saline di Margherita di Savoia sono invece il residuo del cosiddetto lago di Salpi, attestato in epoca romana. Pi\u00f9 a sud, presso Otranto, si trovano invece i laghi Alimini. Sui Monti Dauni, invece, \u00e8 presente l'unico lago naturale montano della Puglia (900 m), il lago Pescara in agro di Biccari, situato alle falde del Monte Cornacchia, la vetta pi\u00f9 alta della Daunia e dell'intera Puglia.\nTra gli invasi artificiali, il lago di Occhito, a monte della omonima diga costruita sul fiume Fortore nei pressi del confine col Molise, \u00e8 il primo bacino artificiale realizzato in Puglia, dal \"Consorzio per la Bonifica della Capitanata di Foggia\", per fronteggiare le frequenti crisi idriche della regione. A Brindisi si trova l'invaso del Cillarese, creato nel 1980 e oggi oasi protetta.Pi\u00f9 recente \u00e8 il lago sul torrente Locone, affluente dell'Ofanto, realizzato nel territorio di Minervino Murge al confine con la Basilicata.\nClima.\nIn Puglia il clima \u00e8 tipicamente mediterraneo: le zone costiere e pianeggianti hanno estati calde, ventilate e secche e inverni miti, non sono rare le nevicate in pianura. Le precipitazioni, concentrate durante l'autunno inoltrato e l'inverno, sono scarse e per lo pi\u00f9 di carattere piovoso in pianura, mentre sull'altopiano delle Murge e soprattutto sui monti della Daunia sono frequenti le nevicate in caso di correnti fredde da est. In autunno inoltrato e in inverno sono frequenti le nebbie mattutine e notturne nella Capitanata e sulle Murge.\nLe escursioni termiche tra estate e inverno sono notevolissime nelle pianure interne: nel Tavoliere si pu\u00f2 passare dagli oltre 40\u00a0\u00b0C estivi ai -3\u00a0\u00b0C / -4\u00a0\u00b0C delle mattine invernali.\nOrigini del nome.\nIl toponimo storico \"Apulia\" (esito latino del greco \"\u1f38\u03b1\u03c0\u03c5\u03b3\u03af\u03b1\", \"Japigia\") deriva dall'antica popolazione degli Apuli (gr. Japigi) che in epoca preromana abitavano la parte centro-settentrionale della regione (i Dauni a nord, i Peuceti al centro, mentre a sud era stanziato l'affine popolo dei Messapi). Il termine \"Japudes\" (Japigi) si compone del prefisso arcaico \"jap-\", che indicherebbe i popoli provenienti dall'altra costa dell'Adriatico.\nSecondo una diffusa pseudo-etimologia, invece, \"Apulia\" deriverebbe da \"Apluvia\", ossia \"terra senza piogge\".\nGli antichi Romani, in epoca imperiale, istituirono la \"Regio II Apulia et Calabria\" (comprendente un territorio leggermente pi\u00f9 esteso dell'attuale regione) che nel tardo impero fu poi elevata a \"Provincia\"; fu per\u00f2 soltanto nell'alto medioevo che il toponimo \"Apulia\" fu adottato per designare anche la penisola salentina (precedentemente denominata \"Calabria\").\nSolo negli ultimi decenni l'uso del singolare \"Puglia\" si \u00e8 stabilizzato; fino a prima dell'istituzione delle regioni, infatti, si usava indifferentemente anche il nome \"le Puglie\".\nStoria.\nL'insediamento umano in Puglia risale quanto meno a anni fa, come testimoniano i resti fossili dell'uomo di Altamura, una forma arcaica di \"Homo neanderthalensis\". Numerosi sono i reperti di epoca preistorica, tra i quali diversi menhir e dolmen. Intorno al I millennio a.C. si insediarono sul territorio gli Iapigi con le trib\u00f9 dei Dauni, dei Peucezi e dei Messapi, nonch\u00e9 le popolazioni dei Calabri e dei Sallentini (entrambe stanziate nel Salento); pi\u00f9 tardi, in epoca ellenica, piuttosto numerose furono le colonie magnogreche soprattutto nella parte meridionale della regione, tra le quali la citt\u00e0 spartana di Taras (Taranto).\nDurante la seconda guerra sannitica (326-304 a.C.), l'esercito romano, nel tentativo di prestare soccorso a Luceria, assediata dai Sanniti, sub\u00ec una grave sconfitta nella Battaglia delle Forche Caudine (321 a.C.). Ben presto Roma comprese l'importanza strategica dell\"Apulia\" (corrispondente alla sola parte centro-settentrionale dell'attuale Puglia, mentre la penisola salentina costituiva la \"Calabria\"), ma l'occupazione della regione, nel III secolo a.C., non fu agevole soprattutto per la resistenza di Tarentum e Brundisium. Nel 216 a.C. a Canne (Barletta) l'esercito romano pat\u00ec contro i Cartaginesi di Annibale la sua peggiore sconfitta.\nVenne quindi istituita la \"Regio II Apulia et Calabria\", che includeva anche l'Irpinia. Con la costruzione della via Appia e, in epoca imperiale, della via Traiana lungo cui prosperarono citt\u00e0 come Aecae (Troia), Herdonia (Ordona), Silvium (Gravina in Puglia), Canusium (Canosa di Puglia), Rubi (Ruvo di Puglia) e Botontum (Bitonto). La regione occup\u00f2 posizioni di primato nella produzione del grano e dell'olio, diventando la maggior esportatrice di olio d'oliva in Oriente.\nAlla caduta dell'Impero romano d'Occidente, anche la Puglia attravers\u00f2 un lungo periodo di sofferenza. Molti popoli (Eruli e Ostrogoti) si alternarono sul territorio, ma alla fine divenne dominio dell'Impero bizantino (VI-XI secolo). Bari divenne capoluogo di un territorio esteso sino all'odierna Basilicata e sottoposto all'autorit\u00e0 di un capitano (o pi\u00f9 propriamente catapano), nome del governatore bizantino da dove deriva il termine Capitanata.\nCon l'avvento dei Normanni (XI secolo), Taranto divent\u00f2 la capitale dell'omonimo principato, esteso su tutta la Terra d'Otranto.\nNel 1043 i Normanni fondarono la contea di Puglia (comprendente la Capitanata, alcune aree della Terra di Bari, il Vulture-Melfese e parte dell'Irpinia) che nel 1059 conflu\u00ec nel vasto ducato di Puglia e Calabria, i cui confini si estesero progressivamente fino a Salerno (tale citt\u00e0 fu prescelta quale capitale del ducato dal 1077). Dal 1130 fece parte del regno di Sicilia. Nel secolo XIII il nome Apulia fu utilizzato da alcuni autori per indicare la parte meridionale della penisola italiana.\nSia con i Normanni che con gli Svevi capeggiati dagli Hohenstaufen, la Puglia consegu\u00ec un grande progresso materiale e civile, che tocc\u00f2 l'apice con Federico II, a cui si deve la realizzazione di una serie di edifici laici e religiosi, alcuni di alto valore artistico, tra cui Castel del Monte presso Andria. Durante il periodo svevo Foggia divenne una delle sue residenze. Tra il 1282 e il 1442 la Puglia fu sotto la dominazione degli Angioini, all'interno del Regno di Napoli, a cui si sostituirono prima gli Aragonesi e poi gli Spagnoli: a partire da quel momento cominci\u00f2 a radicarsi il potere dei latifondisti sul territorio.\nDopo varie prese di potere, nel 1734 la Puglia, con la battaglia di Bitonto pass\u00f2, insieme al resto del Regno di Sicilia dagli Asburgo ai Borboni, sancendo l'indipendenza del Regno. Tra il 1806 e il 1815, vi fu la dominazione francese che provvide alla modernizzazione della Puglia con l'abolizione del feudalesimo e con le riforme giudiziarie fino al ritorno dei Borbone e la nascita dal Regno delle Due Sicilie.\nMovimenti liberali si formarono in tutta la regione nel 1820 con il diffondersi della Massoneria e della Carboneria. Con il Regno d'Italia costituito nel 1861, la Puglia fu divisa amministrativamente nelle province di Foggia, Bari e Lecce; a queste si aggiunsero nel Novecento le province di Brindisi e Taranto. Nel periodo postumo all'unit\u00e0 d'Italia, sorsero diverse bande brigantesche, soprattutto in Capitanata e Terra di Bari; tra i maggiori esponenti sono da menzionare Michele Caruso, Antonio Angelo Del Sambro e Giuseppe Schiavone, quest'ultimo fedele luogotenente del capobrigante lucano Carmine Crocco.\nCon il progressivo decadere del latifondo, decaddero anche le antiche masserie pugliesi, propriet\u00e0 di media estensione agraria. Durante il Fascismo la Puglia fu interessata da numerose bonifiche in vaste aree e, successivamente alla riforma agraria del secondo dopoguerra, la regione ha goduto di un forte sviluppo agricolo. Negli anni settanta e negli anni ottanta l'economia della regione pass\u00f2 dal settore primario a quello terziario, con il notevole sviluppo derivato dal settore turistico.\nNel 1946, durante i lavori dell'Assemblea Costituente, fu avanzata la proposta di fare della Puglia e del Salento due regioni distinte. Il 17 dicembre 1946, dopo la relazione di Giuseppe Codacci Pisanelli, la regione Salento fu istituita sulla carta, ma quando si arriv\u00f2 alla ratifica in aula, il 29 novembre 1947, essa non era pi\u00f9 prevista. Stando all'intervento in assemblea del socialista Vito Mario Stampacchia, la regione Salento sarebbe stata sacrificata in seguito a un accordo fra DC e PCI in difesa dei forti interessi economici baresi. Principale artefice di tale accordo fu Aldo Moro, magliese di nascita. Le funzioni della regione Puglia, bench\u00e9 gi\u00e0 definite, furono poi attuate solo nel 1970.\nNel 2004 viene istituita la sesta provincia pugliese, la provincia di Barletta-Andria-Trani comprendente come capoluogo tre diverse citt\u00e0 e complessivamente dieci comuni scorporati dalle province di Bari e Foggia. Questa provincia \u00e8 diventata pienamente operativa con le elezioni provinciali del 2009.\nSociet\u00e0.\nEvoluzione demografica.\nCon una popolazione di abitanti&lt;ref name=\"Dato Istat al 31/12/2018\"&gt;&lt;/ref&gt;, la Puglia \u00e8 l'ottava regione italiana per numero di abitanti.\nEtnie e minoranze straniere.\nAl 1\u00ba gennaio 2019 gli stranieri residenti in regione sono ; il 3,45 percento della popolazione. Le comunit\u00e0 pi\u00f9 numerose sono quelle di:\n\"Fonte Istat\"\nLingue e dialetti.\nI numerosi dialetti parlati in Puglia sono classificati entro due gruppi fondamentali, nettamente distinguibili soprattutto sotto il profilo fonetico:\nIl dialetto tarantino e quelli di altri centri lungo la direttrice Taranto-Ostuni possono essere classificati come dialetti di transizione apulo-salentina.\nUna peculiarit\u00e0 linguistica della Puglia \u00e8 inoltre la presenza di piccole isole linguistiche nelle quali si parlano idiomi alloglotti, alcuni dei quali non riconducibili al gruppo delle lingue neolatine:\nPolitica.\nLa regione Puglia fu creata dopo l'Unificazione d'Italia ricalcando i confini di solo tre circoscrizioni del Regno delle due Sicilie:\nDurante i lavori dell'Assemblea Costituente fu avanzata la proposta di fare della Puglia settentrionale e del Salento due regioni distinte. Il 17 dicembre 1946, dopo la relazione di Giuseppe Codacci Pisanelli, la Regione Salento fu istituita sulla carta, ma quando si arriv\u00f2 alla ratifica in aula, il 29 novembre 1947, essa non era pi\u00f9 prevista.\nIl presidente della Regione \u00e8 Michele Emiliano (Partito Democratico), ex sindaco di Bari, eletto il 1\u00ba giugno 2015. \u00c8 succeduto a Nichi Vendola (Sinistra Ecologia e LIbert\u00e0), che ha governato la Regione Puglia per due mandati, dal 2005 al 2015. In precedenza la Puglia ha sempre visto prevalere formazioni politiche centriste o di destra che si sono tradotte in amministrazioni regionali a impronta democristiana prima e di centrodestra poi. Dal 1\u00ba gennaio 2015 \u00e8 stata istituita la citt\u00e0 metropolitana di Bari, nuovo ente che ha sostituito la provincia di Bari, costituendo, di fatto, una fusione tra gli ex comuni.\nSuddivisione amministrativa.\nDal 1\u00ba gennaio 1948, ex art. 131 della nostra vigente Costituzione, la Puglia \u00e8 una regione ad autonomia ordinaria della Repubblica Italiana, ma solo con la legge n. 281 del 1970 furono attuate le sue funzioni.\nComuni.\nDi seguito la tabella riporta la popolazione residente nei comuni della Puglia con pi\u00f9 di abitanti, in grassetto i comuni non capoluogo:\nStemma.\nIl sito istituzionale della Regione Puglia descrive ufficialmente lo stemma in questo modo:\nL'albero d'olivo, oltre al significato simbolico, di cui sopra, ricorda l'olio extravergine prodotto dalla spremitura delle drupe di questo albero, una delle risorse pi\u00f9 preziose e importanti per l'agricoltura pugliese, ed \u00e8 un elemento costante nel paesaggio che diventa anche segno di unit\u00e0 di tutta la regione, da nord a sud.\nGiunta regionale.\nLa giunta regionale, presieduta da Michele Emiliano, \u00e8 composta dal seguente organico:\nCooperazione con i paesi balcanici.\nNegli ultimi anni la Puglia ha stretto numerosi e importanti relazioni con i paesi dell'area balcanica: Albania, Macedonia, Montenegro e Serbia. L'Albania \u00e8 un partner commerciale della Puglia ormai da molti anni (si menzionano a proposito le numerose iniziative congiunte in occasione dell'annuale Fiera del Levante di Bari). Inoltre, la fine della guerra dei Balcani ha consentito, negli anni, la nascita di numerose iniziative legate alla cooperazione.\nSi ricordano, tra esse, soprattutto alcuni programmi (ad esempio \"Interreg\", nato per la cooperazione tra regioni dell'Unione europea e con i Paesi vicini) e varie iniziative legate a gemellaggi culturali e scambi commerciali. La Puglia \u00e8 inoltre parte integrante dell'euroregione Adriatico Ionica.\nSi segnala inoltre la notevole importanza legata all'attivit\u00e0 programmatica del Corridoio 8, asse europeo dei trasporti che collegher\u00e0 la Puglia (dai porti di Bari e Brindisi) all'Albania e al Mar Nero.\nPolitiche ambientali.\nDal 31 gennaio 2007, con la conclusione del mandato di commissario per l'emergenza ambientale, sino ad allora espletato dal Presidente della Regione, le province sono tornate in possesso della delega per la gestione del ciclo dei rifiuti. Il sistema di raccolta \u00e8 imperniato su 15 Ambiti Territoriali Ottimali. Nei primi sei mesi del 2011 la percentuale di raccolta differenziata in Puglia \u00e8 stata del 18,62%.\nLa Puglia, nel 2006, \u00e8 stata la prima regione italiana a emanare una legge sugli acquisti pubblici ecologici (Green public procurement). Inoltre, nel 2005 ha varato una specifica legge regionale sull'inquinamento luminoso e il risparmio energetico.\nPer quanto riguarda le Energie rinnovabili la Puglia, si \u00e8 contraddistinta per i primati raggiunti nella produzione di Energia eolica e fotovoltaica dal 2008 al 2011 ponendola in quest'ambito ai vertici nazionali.\nEconomia.\nTra le regioni del Mezzogiorno, l'economia della Puglia \u00e8 quella che ha registrato negli ultimi anni l'andamento migliore.\nLa crescita del PIL relativamente al 2018, secondo i dati ISTAT, segna un +1,8% (+1,5% dell'Italia nel complesso e +0,7% del Mezzogiorno) dovuto soprattutto alla crescita del settore terziario (+2,9%) e dell'Industria (+0,7%) a fronte di un calo notevole del settore agricolo (-8,8%).\nIl Pil ai prezzi di mercato per abitante evidenzia un ritmo di crescita del +3,9% (a fronte del +3,0% nazionale e +2,6% del Mezzogiorno). Nonostante i risultati ottenuti, il Pil procapite della regione \u00e8 ancora tra i pi\u00f9 bassi d'Italia, superiore solo a Campania, Sicilia e Calabria. Nel 2019, il tasso di disoccupazione, tra i pi\u00f9 alti a livello europeo, \u00e8 risultato al 14.9%, superiore alla media nazionale del 10%, mentre l'occupazione si \u00e8 attestata al 46.3%, lontana dalla media nazionale (59%) ed europea (69.2%). La siccit\u00e0 costituisce un ostacolo per l'economia pugliese, un problema cui si \u00e8 sopperito, in gran parte, con la costruzione dell'acquedotto pugliese.\nLa Puglia conosce negli ultimi anni uno sviluppo accelerato del turismo, che per\u00f2 presenta dei limiti: esso \u00e8 soprattutto nazionale e, in particolare in Gargano e Salento, stagionale. La regione \u00e8 stata nominata tra le prime 20 \"Best Value Travel Region in the World\" dal National Geographic. Gli arrivi turistici nel 2007 sono stati di italiani e stranieri.\nLa Puglia \u00e8 riuscita a coniugare le proprie tradizioni, la propria storia e le vocazioni produttive con l'innovazione e la tecnologia. Ha raggiunto, infatti, buoni livelli di specializzazione in numerosi comparti industriali.\nDiverse politiche con l'obiettivo di sviluppare processi di innovazione insieme a una vasta disponibilit\u00e0 di incentivi agli investimenti, hanno fatto s\u00ec che il sistema produttivo locale crescesse e che si attirassero oltre 40 gruppi industriali internazionali appartenenti ai settori aerospaziale, automobilistico, chimico e informatico.\nIl sistema regionale della ricerca conta oltre ricercatori e vanta competenze scientifiche specializzate in ambiti interdisciplinari: Biologia, informatica e nanotecnologie, che hanno contribuito alla nascita e consolidamento di tre distretti tecnologici: biotecnologie, alta tecnologia e meccatronica.\nLa regione dispone inoltre di un capitale umano altamente qualificato e specializzato che conta oltre studenti universitari e quasi nuovi laureati l'anno.\nDi seguito la tabella che riporta il PIL e il PIL pro capite al 2009 della Puglia dal 2000 al 2009:\nValore aggiunto per provincia.\nDi seguito valore aggiunto per provincia pro capite nel 2009.\nInfrastrutture e trasporti.\nLa Puglia presenta una notevole dotazione infrastrutturale\nLinee ferroviarie.\nLinee ferroviarie dello Stato.\nI collegamenti delle Ferrovie dello Stato sono:\nFerrovie in concessione.\nIn Puglia la rete delle ferrovie private supera per estensione quella delle Ferrovie dello Stato: da moltissimi anni (alcune da un secolo) operano quattro diverse aziende ferroviarie:\nAeroporti.\nAltri aeroporti:\nCultura.\nLa posizione della Puglia \u00e8 stata sicuramente un'arma a doppio taglio da un punto di vista economico e culturale. Ubicazione fortunata in epoca classica perch\u00e9 era il ponte naturale per l'Oriente, la Puglia risente tutt'oggi della sua peculiarit\u00e0 di confine culturale tra un Occidente romano-germanico e un Oriente greco-bizantino.\nIstruzione.\nUniversit\u00e0 e ricerca.\nNell'anno 2003/04, secondo i dati del Ministero dell'Istruzione, dell'Universit\u00e0 e della Ricerca, in Puglia la popolazione scolastica era di alunni, di cui (pari al 18,2%) nella scuola materna, (il 30,6%) nella scuola elementare, (20,6% del totale) nella scuola secondaria di primo grado e (30,5%) nella scuola secondaria di secondo grado.\nSistema universitario.\nSecondo i dati del Ministero dell'Istruzione, dell'Universit\u00e0 e della Ricerca, nell'anno 2003/04 i nuovi iscritti alle universit\u00e0 pugliesi sono stati su una popolazione complessiva di circa studenti, suddivisi in sei universit\u00e0.\nRicerca.\nIn Puglia la ricerca \u00e8 coordinata dall\"'Agenzia Regionale per la Tecnologia e l'Innovazione\" (ARTI), e condotta da numerosi istituti:\nMusei.\nMusei archeologici.\nInizialmente nato con le scoperte archeologiche avvenute solo nell'agro di Ostuni, con il passare del tempo ha ospitato reperti provenienti da quasi tutta l'area delle Murge meridionale. Tra i pi\u00f9 interessanti reperti archeologici che si possono ammirare vi \u00e8 il calco della Donna di Ostuni, gestante con feto risalente a circa anni fa.\nAltri musei.\nMuseo diocesano di Taranto: il Museo diocesano, la cui sede \u00e8 nel cinquecentesco Seminario arcivescovile di Taranto nel Borgo Antico, \u00e8 stato inaugurato nel 2011.\nMuseo diocesano di Lucera: il Museo diocesano, la cui sede \u00e8 il Palazzo Vescovile, in piazza Duomo, \u00e8 stato inaugurato nel 1999. All'interno delle sale, oltre alla Pinacoteca dei Vescovi, sono conservati manufatti di diverse epoche. Di rilevante importanza sono: una pisside in diaspro sanguigno rosso del secolo XIII, un dittico di scuola sulmonese in lamine d'argento dorato del secolo XIV, il camice di lino con ricami, la stola e il cappello del Beato Agostino Casotti (XIV secolo), il mantello di lana del francescano San Francesco Antonio Fasani (secolo XVII-XVIII), l'artistico armadio-cappella contenente l'altare in legno dorato appartenuto alla famiglia di mons. Freda (secolo XVIII-XIX).\nMuseo Emanuele Barba,a Gallipoli nasce nel 1823 a opera del canonico Carmine Font\u00f2 che rese pubblici i suoi libri. A queste prime donazioni se ne aggiunsero altre da parte di conventi Domenicani e Francescani. Dopo alcuni anni il Museo venne affidato a Emanuele Barba (filosofo, medico, docente) che istitu\u00ec un \"Gabinetto zoologico\". Oggi nel museo sono presenti collezioni di armi, abiti, fossili. \u00c8 esposta inoltre la collezione del pittore gallipolino Giovanni Andrea Coppola. Il museo comprende reperti archeologici, sarcofagi e vasi messapici con iscrizioni; ritratti di personaggi illustri di Gallipoli; una raccolta numismatica;\nIl Museo civico della paleontologia e dell'uomo, ha sede nel centro storico, nel Palazzo Majorano, un tipico palazzo dei signorotti locali dell'Ottocento. Il museo raccoglie importanti reperti a partire da 600 milioni di anni fa, provenienti da tutto il mondo e fossili ritrovati nel territorio di Lizzano o della regione. Un'ampia sezione \u00e8 dedicata all'archeologia con l'esposizione di vari reperti risalenti al periodo della Magna Grecia, al Neolitico e prossimamente all'esposizione di reperti risalenti all'et\u00e0 del Bronzo, all'et\u00e0 Romana e a quelle medioevale. Nel museo sono esposti vari attrezzi da lavoro e oggetti di uso domestico tradizionali, come l'antico telaio ancora funzionante e corredato di accessori. Notevole \"lu tra\u00ecnu\", carro trainato da cavallo o mulo per il trasporto, importante come valore documentario soprattutto per le nuove generazioni. Ci sono ampie sezioni dedicate alle culture dell'Africa, dell'Oceania e all'arte contemporanea.\nCinema.\nNumerosi film di fiction hanno per sfondo e ambientazione varie localit\u00e0 di Puglia. Tra di essi si segnalano:\nFilm documentari girati in Puglia.\nEditoria.\nNella regione sono pubblicati giornalmente alcuni quotidiani, i principali sono: il Corriere del Giorno, La Gazzetta del Mezzogiorno, il Nuovo quotidiano di Puglia, Quotidiano Puglia e Il Quotidiano Italiano, Edizione di Bari.\nIn Puglia ha sede il Gruppo Norba, che gestisce Radionorba, ascoltata in tutta l'Italia centro-meridionale, e Telenorba, prima televisione locale d'Italia per ascolti, visibile in Puglia, Basilicata, Molise ed, in parte, in Campania, Calabria, Abruzzo e Lazio. Il gruppo pugliese gestisce anche la allnews TG Norba 24, visibile sul DGT e sulla piattaforma Sky.\nTeatro.\nLa Puglia possiede un panorama teatrale interessante e in continua crescita.\nAccanto ad una solida tradizione vernacolare (radicata soprattutto a Bari e nella sua provincia) sono sorte in tempi pi\u00f9 recenti numerose formazioni sperimentali, circolate nuove idee ed emersi nuovi interpreti, i quali hanno attratto l'interesse di compagnie teatrali nazionali: \u00e8 nato cos\u00ec un teatro fruibile anche al di fuori dei confini pugliesi. Il territorio regionale vive dunque un processo dinamico e in continua trasformazione, la cui portata \u00e8 difficile da quantificare e non troppo dissimile dal momento di fioritura che il cinema sta vivendo in Puglia, anche se certamente con meno incentivi da parte dello Stato e minor interesse da parte del pubblico.\nLa Puglia \u00e8 una delle poche regioni italiane non dotata di alcun teatro stabile, lacuna non indifferente e che senz'altro frena la crescita del settore.\nL'unico ente che disciplina e gestisce gli spettacoli dal vivo nella regione \u00e8 il Teatro Pubblico Pugliese, attivo dai tardi anni 2000 e responsabile di gran parte dei finanziamenti destinati al settore: tra i suoi progetti pi\u00f9 interessanti citiamo a titolo d'esempio \"Teatri Abitati\", grazie al quale 12 compagnie teatrali sono riuscite ad ottenere uno spazio scenico prima inutilizzato e abbandonato per adibirlo a loro teatro.\nLa Puglia \u00e8 dotata inoltre di alcuni spazi scenici di prim'ordine, le cui potenzialit\u00e0 non sono sempre sfruttate pienamente: basti ad esempio pensare al Teatro Petruzzelli (il pi\u00f9 grande teatro privato d'Europa, restaurato nel 2008 dopo il tragico incendio del 1991), al Teatro Giordano di Foggia (recentemente restaurato e riattivato il 13 dicembre 2014), al Teatro Piccinni, al Teatro Margherita e al Teatro Team a Bari; al Teatro Traetta di Bitonto; al Teatro Curci a Barletta; al Teatro Verdi di San Severo e al Teatro Politeama Greco a Lecce.\nLetteratura.\nIn epoca latina la vicinanza geografica e culturale della Puglia alla Grecia, fecero s\u00ec che diventasse un territorio di importanti uomini di cultura e terra di passaggio di tutti gli studiosi romani che si recavano nell'antico Paese ellenico per approfondire i propri studi.\nLivio Andronico, poeta, drammaturgo e attore teatrale tarantino, tradusse in versi saturni l\"'Odissea\" di Omero, e fece rappresentare a Roma nel 240 a.C. un dramma teatrale che \u00e8 tradizionalmente considerato la prima opera letteraria scritta in lingua latina.\nQuinto Ennio, nativo di Rudiae, \u00e8 stato un poeta, drammaturgo latino, considerato fra i padri della letteratura latina. Scrisse opere teatrali, un poema epico centrale nella cultura latina (gli \"Annales\") e altre opere di vario genere.\nIl brindisino Marco Pacuvio \u00e8 stato un importante drammaturgo e poeta. Nato in area culturale greco-osca e nipote di Quinto Ennio, si trasfer\u00ec giovane a Roma, dove intraprese a lungo l'attivit\u00e0 di pittore (nel I secolo a.C. era ancora integro un suo dipinto nel tempio di Ercole) e di poeta, frequentando il Circolo degli Scipioni.\nLa posizione della regione \u00e8 stata, invece, un punto di debolezza durante il Medioevo, a causa di un feudalesimo non sviluppato e dipendente da sovrani e capitali lontani.Nel caso specifico la cultura pugliese \u00e8 stata spesso meno fortunata della cultura napoletana. Capitale del Meridione, la citt\u00e0 partenopea, ospitava l'unica Universit\u00e0 del sud Italia e rappresentava tappa obbligatoria per gli intellettuali pugliesi.Numerosissimi sono stati i casi di intellettuali che sono partiti per luoghi culturalmente pi\u00f9 dinamici e che non hanno fatto pi\u00f9 ritorno nella terra d'origine, contribuendo alle attivit\u00e0 di citt\u00e0 come Roma, Venezia, Torino.\nLa mancanza di una corte, come avvenne in altre zone d'Italia, ha ridotto la vita culturale pugliese. Lodevoli eccezioni sono state la corte normanna di Federico II, il \"\"puer Apuliae\", nel XIII secolo; la corti degli Orsini Del Balzo nell'alto Salento, quella di Isabella d'Aragona e di Bona Sforza a Bari; quella degli Acquaviva a Conversano e Nard\u00f2 tra il XV secolo e XVI secolo. Questi centri, insieme a centri ecclesiastici e mercantili hanno sviluppato importanti forme culturali e di innovazione capaci di dare impulso alla letteratura.\nNel corso del XVIII secolo gli intellettuali pugliesi, a differenza di quanto avvenuto a Napoli e a Milano non si sono fatti conquistare dai principi dell'Illuminismo. Un impulso in questo senso \u00e8 tuttavia dato da Ferrante de Gemmis, nobile letterato, che coglie gli insegnamenti dell'amico Antonio Genovesi e fonda un'Accademia Illuminista, a Terlizzi nel 1760 circa. Questa filone culturale, si caratterizzer\u00e0 in riviste come la \"Rassegna Pugliese\"\" di Valdemaro Vecchi, e sar\u00e0 il punto di partenza per lo sviluppo di un'importante editoria, la Laterza.\nIl XX secolo \u00e8 segnato da una profonda riflessione meridionalista e da un sentito antifascismo, esempio lampante \u00e8 stato Tommaso Fiore, meridionalista convinto di parte socialista, lott\u00f2 sempre per le autonomie e per il federalismo meridionalista, fu guida di un gruppo di giovani intellettuali e si occup\u00f2 delle condizioni del Mezzogiorno e, in particolare, di quelle dei contadini.\nSicuramente tra i massimi esponenti della cultura ritroviamo Carmelo Bene, per il contributo che ha dato all'arte drammatica italiana come attore, drammaturgo e regista. \u00c8 stato stimato anche come filosofo, intellettuale, poeta e uomo di spettacolo.\nDei nostri giorni i successi editoriali di Gianrico Carofiglio, magistrato e senatore barese, che usa Bari come scenario di avvincenti romanzi.\nArchitettura e urbanistica.\nDa un punto di vista urbanistico, la Puglia si caratterizza, rispetto al resto d'Italia, per la presenza di un numero di comuni ridotto, di dimensioni demografiche e territoriali medio-grandi, salvo che nel Salento.\nI comuni pugliesi hanno mantenuto la loro struttura medievale inalterata fino al XIX secolo quando i borghi, ancora chiusi nelle loro mura e torri, cominciano a espandersi. Questa situazione si verific\u00f2 per due ordini di ragioni: le necessit\u00e0 di difesa delle citt\u00e0 vennero meno e nello stesso tempo si registr\u00f2 un aumento di popolazione che non poteva essere contenuta negli antichi borghi.\nIn epoca moderna, la regione ha visto trasformare le sue citt\u00e0 con alcuni esempi del periodo liberty, e le costruzioni di numerose strutture pubbliche nel periodo fascista.\nMusica.\nCome in gran parte dell'Italia meridionale la tradizione musicale pugliese si lega strettamente a quella coreutica. Dal nord al sud della regione in passato erano diffuse danze popolari dette usualmente tarantelle, alle quali corrispondevano melodie musicali in tempo veloce. Della tradizione della tarantella pugliese resta molto attiva la scuola musicale di Carpino, piccolo centro del Gargano. La musica, probabilmente influenzata dalla cultura araba o slava, corre sul quarto di tono ed \u00e8 accompagnata con la voce, la chitarra battente, la chitarra francese, le castagnole e il tamburo.\nDi particolare interesse antropologico \u00e8 la pizzica (o \"taranta\"), una particolare danza popolare diffusa nel Salento e nel tarantino, che si balla in coppia tra individui non necessariamente di sesso opposto. Un tempo, oltre che nelle occasioni di festa, essa veniva eseguita per giorni nell'ambito dei riti di guarigione delle \"tarantate\", ossia delle donne che si credeva fossero state morse dalla tarantola. Gli studi compiuti dall'etnologo Ernesto de Martino, e confluiti nel fondamentale saggio \"La terra del rimorso\" (1959), hanno indagato il fenomeno del tarantismo mostrandone i nessi con l'isteria, l'epilessia, la depressione. Sebbene il fenomeno del tarantismo possa ritenersi ormai estinto, la musica che lo accompagna negli ultimi anni \u00e8 stata oggetto di una straordinaria riscoperta che ha travalicato i confini regionali e che annualmente culmina nell'affollatissima Notte della Taranta di Melpignano.\nUn grande compositore e cantante pugliese conosciuto in tutto il mondo \u00e8 stato Matteo Salvatore, i suoi generi erano il folk, la musica popolare ed era un grande interprete dei canti tradizionali del Gargano. Dobbiamo anche ricordare Eugenio Bennato che con il movimento Taranta Power porta nel mondo l'energia di queste musiche e danze mediterranee legate ad una cultura che affonda le sue radici nella storia pugliese.\nImportante \u00e8 sottolineare il rapporto del cantautore Lucio Dalla con la regione pugliese. Il cantautore, infatti, visse per diversi anni nella citt\u00e0 di Manfredonia dove nacque la sua grande passione per il mare e per la Puglia tanto da battersi contro le trivellazioni al largo delle coste pugliesi delle Tremiti.\nCucina.\nPertanto si troveranno tutte le verdure di stagione, dalla cima di rapa al cavolo verde, al cardo, ai peperoni, alle melanzane, ai carciofi, tutti i legumi, dai fagioli alle lenticchie alle cicerchie, alle fave di Carpino, alla Cipolla rossa di Acquaviva delle Fonti e tutti i prodotti del mare, in particolare dell'Adriatico e del golfo di Taranto; questi ultimi hanno una particolare caratteristica che li distingue, in conseguenza della particolare acqua che si rinviene nel Mar Piccolo, e dalle polle di acqua dolce (chiamati \"citri\") che si scaricano in mare, e che servono ad attutire il salmastro, ma non ad alterarne il profumo.\nPeraltro, anche se vi sono dei piatti comuni, le ricette variano da provincia a provincia, e talvolta, da citt\u00e0 a citt\u00e0, cos\u00ec per esempio le ricette tipiche delle province di Bari, Brindisi e Taranto, adagiate sul mare, non sono uguali a quelle praticate nella provincia di Foggia, pi\u00f9 collinosa, e di Lecce, pi\u00f9 terragna.\nTante sono le ricette che presenta questa cucina, che ha poi una particolarit\u00e0 che la distingue dalle altre, di offrire piatti diversi in relazione alle diverse stagioni, cos\u00ec che durante le stagioni pi\u00f9 miti, cio\u00e8 in primavera e in estate, viene data preferenza alle verdure e al pesce, mentre nelle altre predominano i legumi, la pasta fatta in casa condita con vari sughi, da sola o combinata alle verdure o al pesce.\nIl piatto pi\u00f9 tipico \u00e8 quello delle \"orecchiette al rag\u00f9 di carne\", la cui ricetta \u00e8 ormai diffusa in tutti i ricettari, ma non sono meno conosciute le \"orecchiette con le cime di rapa\", la \"cicoria con la purea di fave\", e quelle che ricollegano il territorio al Mediterraneo, come i \"cavatelli con le cozze\", il \"risotto ai frutti di mare\", il \"polpo alla griglia\" o il riso al forno alla barese chiamato pure \"riso, patate e cozze\". Tra i piatti tipici del Salento vi sono i \"municeddhi\", gli involtini con interiora di agnello (variamente denominati e presenti anche nel foggiano col nome di \"torcinelli\"), i \"ciceri e tria\" e i \"pezzetti di cavallo\" al sugo.\nPer quanto riguarda la carne, famosa \u00e8 quella della Valle d'Itria, in particolare dei centri di Martina Franca (con l'unico esempio di norcineria pugliese), ove si produce il tipico capocollo, Cisternino e Crispiano e un tipo di salsiccia denominata \"zampina\" tipica di Sammichele di Bari, mentre esclusivo dei monti Dauni \u00e8 il prosciutto di Faeto.\nI prodotti DOP pugliesi includono:\nNumerosi sono anche i vini pugliesi DOC, DOCG e IGT.\nEventi.\nFiere.\n\"SNIM Salone Nautico di Puglia\" a Brindisi: in pochi anni questo evento fieristico \u00e8 divenuto un punto di riferimento nel Mediterraneo Orientale occupandosi non solo d nautica da diporto e di turismo nautico ma anche di promozione del territorio e di turismo sostenibile. Si tiene in primavera in genere tra aprile e maggio.\nMonumenti e luoghi d'interesse.\nLuoghi di interesse naturalistico.\nLa Puglia conta di 2 Parchi nazionali (il Parco nazionale del Gargano, istituito nel 1991 ed esteso per ettari, ed il Parco nazionale dell'Alta Murgia, istituito nel 2006 ed esteso per ), 3 Aree marine protette (Torre Guaceto, le Isole Tremiti e Porto Cesareo), 11 Parchi regionali, 17 Riserve statali e 7 riserve regionali. Inoltre, nell'ambito del \"Progetto Rete Natura 2000\" sono stati proposti 75 Siti di Importanza Comunitaria e 16 Zone di Protezione Speciale. Nonostante la presenza di diversi biotopi, come zone umide (diffuse soprattutto sul versante adriatico), grotte (un esempio sono le Grotte di Castellana), gravine, lame, boschi, le aree protette non superano il 7% della superficie regionale; la superficie boscata occupa il 7,5% del territorio regionale, la percentuale pi\u00f9 bassa d'Italia.\nLuoghi di interesse archeologico.\nNonostante l'ingente fenomeno di dispersione e distruzione del patrimonio archeologico che colpisce soprattutto il Salento, in Puglia insistono numerosi siti archeologici anche di grandi dimensioni, talvolta di rilevanza internazionale come la cava dei dinosauri di Altamura, scoperta nel 1999 e contenente circa orme di dinosauri risalenti a 70-80 milioni di anni fa; sempre ad Altamura, \u00e8 stato scoperto l'unico scheletro di Homo arcaicus in Italia (denominato l'Uomo di Altamura). Altri siti archeologici sparsi in tutto il territorio regionale dimostrano la presenza umana dall'et\u00e0 della pietra in poi: tra i pi\u00f9 grandi vi sono le antiche citt\u00e0 di Canusium, Egnatia, Canne e Siponto, mentre molto diffuse sono necropoli, dolmen, menhir, resti di vie consolari (la Via Appia e la Via Traiana) e di altri piccoli insediamenti.\nArchitetture religiose.\nIl romanico pugliese, che raggiunse il suo massimo splendore tra l'XI e la prima met\u00e0 del XIII secolo, fu l'antecedente pi\u00f9 immediato dell'arte che si svilupp\u00f2 alla corte di Federico II nel XIII secolo e che, tramite il movimento di artisti come Nicola Pisano \"de Apulia\", port\u00f2 al rinnovamento artistico innestato in Toscana e da qui in tutta Italia. Nelle architetture religiose, le chiese pugliesi recepirono caratteri lombardi, pisani, borgognoni, orientali e autoctoni, rielaborandoli secondo uno schema peculiare. Tra i primi e pi\u00f9 rappresentativi edifici romanici \u00e8 la basilica di San Nicola a Bari, iniziata nel 1087 e terminata verso la fine del XII secolo. Altri esempi caratteristici di romanico pugliese sono le cattedrali di Trani, Troia, Ruvo di Puglia, Altamura, Bitonto e la Basilica di Siponto a Manfredonia. Di notevole importanza storica, la chiesa madre di Santa Maria la Porta di Palo del Colle, edificata nel sec. XII e rimaneggiata secondo i canoni rinascimentali nel 1500. Imponente il campanile trecentesco con i suoi 50 metri di altezza, dalla cui sommita', si scorge una magnifica vista dell'altopiano delle murge e del mare adriatico.\nAccanto ai monumenti romanici spiccano anche importanti emergenze gotiche, come il Duomo angioino di Lucera, il Santuario di San Francesco Antonio Fasani a Lucera, la basilica di San Francesco della Scarpa a Bitonto, la basilica del Santo Sepolcro a Barletta e la basilica di Santa Caterina d'Alessandria a Galatina.\nDalla fine del XVI secolo in clima di Controriforma, fino alla prima met\u00e0 del Settecento, si diffonde il Barocco leccese, declinazione del barocco. Questa corrente artistica si diffuse in tutta la provincia salentina favorita oltre che dal contesto storico, anche dalla qualit\u00e0 della pietra locale impiegata; la pietra leccese, un calcare tenero e compatto dai toni caldi e dorati adatto alla lavorazione con lo scalpellino. Il barocco leccese \u00e8 riconoscibile per le sue sgargianti decorazioni che caratterizzano i rivestimenti degli edifici. In un primo momento, tale stile interess\u00f2 solo gli edifici sacri e nobili (esempi sono la Basilica di Santa Croce, il Palazzo dei Celestini e la Basilica pontificia concattedrale di Gallipoli), ma successivamente le esuberanze barocche, i motivi floreali, le figure, gli animali mitologici, i fregi e gli stemmi trionfarono anche nell'architettura privata. L'architettura barocca \u00e8 rigogliosa a Lecce e in tutti i comuni della provincia e in particolare nella Grec\u00eca Salentina e nei grossi centri del Salento quali Gallipoli, Maglie, Nard\u00f2, Galatina e Martina Franca.\nAssai diversa dal barocco leccese e maggiormente legata alla cultura del Settecento, tanto da sfociare nel rococ\u00f2, \u00e8 l'architettura tardobarocca della Capitanata che, pur mostrando forme precipue, risente fortemente degli influssi napoletani, particolarmente negli edifici sacri di San Severo, Foggia e Lucera. A San Severo, peraltro, il linguaggio partenopeo si fonde con quello lombardo (importato dall'architetto intelvese Ambrosio Piazza), dando vita a esiti di una vaporosa e festosa leggerezza di linee e di ornati, evidentissima in particolar modo nella prestigiosa fabbrica benedettina di San Lorenzo, che conserva, per di pi\u00f9, le ultime opere marmoree di Giuseppe Sanmartino.\nIn Puglia \u00e8 infine un importante esempio di architettura sacra contemporanea, la Chiesa di Padre Pio a San Giovanni Rotondo, opera dell'architetto italiano Renzo Piano.\nArchitetture militari.\nAnche la Puglia ha subito il processo dell'incastellamento, soprattutto durante il regno di Federico II di Svevia, che aveva creato una vera e propria rete castellare. Vi sono numerosi tipi di architetture militari come torri costiere antisaracene, bunker costieri risalenti alla seconda guerra mondiale, impianti castellari e citt\u00e0 fortificate (come Acaya). Tra le varie fortificazioni spicca per peculiarit\u00e0 Castel del Monte, patrimonio dell'UNESCO dal 1996.\nEdificato nel XIII secolo su volere dell'imperatore Federico II, si caratterizza per l'inconsueta pianta ottagonale; pi\u00f9 che una vera e propria fortezza, si ipotizza che questo maniero, ricco di simbologia, fosse in realt\u00e0 una riserva di caccia dell'imperatore, un osservatorio astronomico oppure semplicemente, a causa del suo simbolismo, un tempio dell'arte. Nel resto della regione vi sono altre grandi strutture militari, costruite o ampliate perlopi\u00f9 durante il regno di Federico II, come la Fortezza Svevo-Angioina di Lucera, il Castello Svevo di Bari, Trani, Barletta, Taranto, Oria, Brindisi, Lecce, Otranto e il Castello di Gallipoli oltre a quello di Manfredonia.\nArchitetture civili.\nArchitetture civili simbolo della Puglia sono i trulli, (truddrhj) costruzioni coniche in pietra \"a secco\" con il tetto ricoperto di \"chiancarelle\" (lastre di pietra calcarea) dichiarati patrimonio dell'UNESCO nel 1996 per la loro primitiva tecnica costruttiva rimasta intatta e perfettamente funzionale. La cupola conica, in particolare, \u00e8 formata disponendo le pietre in cerchi concentrici che, andando in alto, decrescono, ed \u00e8 chiusa da un monolite di forma circolare decorato da un pinnacolo. La zona di maggior concentrazione dei trulli \u00e8 la Valle d'Itria, precisamente nei territori di Alberobello (il cui centro storico \u00e8 interamente costituito da questo tipo di edifici), Ceglie Messapica, Cisternino, Locorotondo e Martina Franca. Documenti storici attestano l'esistenza dei trulli come unico tipo di unit\u00e0 abitativa della zona fin dal XVI secolo. Nel resto della regione (ed in particolare nel Salento) vi sono altre costruzioni in pietra \"a secco\", definite pajare che, a differenza dei trulli di Alberobello, hanno una forma a tronco di cono, non hanno finestre e sono interamente perimetrate e coperte da pietre senza l'uso di malta; probabilmente questo tipo di edifici risalgono all'Et\u00e0 del Bronzo.. Di particolare interesse \u00e8 il borgo di Casamassima che, a differenza degli altri borghi pugliesi di colorazione bianca, \u00e8 definito il \"paese azzurro\". Infatti case, chiese, monumenti ed edifici storici sono ricoperti di calce azzurra.\nSport.\nLa Puglia \u00e8 una regione molto attiva dal punto di vista sportivo. Alla numerosa e capillare presenza di impianti sportivi sul suo territorio, si accompagna anche la rilevanza a livello nazionale e internazionale delle sue societ\u00e0 sportive."}
{"id": "2823665", "revid": "149727", "url": "https://it.wikipedia.org/wiki?curid=2823665", "title": "Gazoldo", "text": ""}
{"id": "2823666", "revid": "436907", "url": "https://it.wikipedia.org/wiki?curid=2823666", "title": "The Heretic Anthem", "text": "The Heretic Anthem \u00e8 un singolo promozionale del gruppo musicale statunitense Slipknot, estratto dal secondo album in studio \"Iowa\" e pubblicato nel 2001.\nNel 2002, in occasione dell'allora imminente uscita del DVD \"Disasterpieces\", gli Slipknot pubblicarono promozionalmente una versione dal vivo di \"The Heretic Anthem\"."}
{"id": "2823670", "revid": "1318658", "url": "https://it.wikipedia.org/wiki?curid=2823670", "title": "Counterfeit E.P", "text": "Counterfeit E.P \u00e8 un \"Extended play\" solista registrato da Martin Gore, membro del gruppo dei Depeche Mode.\nPubblicato nel 1989, il mini album contiene sei cover, quindi canzoni non scritte da Martin.\n\u00c8 stato registrato in un periodo di pausa della band, subito dopo l'uscita dell'album, e il rispettivo tour, Music for the Masses.\nTracce.\nCD: Mute / CDSTUMM67"}
{"id": "2823674", "revid": "124939637", "url": "https://it.wikipedia.org/wiki?curid=2823674", "title": "Roberto Crudeli", "text": "Carriera.\nCresce nella squadra della sua citt\u00e0 che lo fa debuttare in Serie A1 giovanissimo. Si fa notare subito per le sue doti tecniche e fisiche.\nNella stagione 1984-85 la carriera sportiva di Roberto Crudeli ha una svolta: il Forte, per la prima volta della sua storia, vince la stagione regolare e Roberto si guadagna le prime convocazioni con la Nazionale. Non riesce per\u00f2 a vincere lo scudetto perch\u00e9 il Forte dei Marmi esce sconfitto in semi-finale dal Bassano Hockey 54. Il campionato andr\u00e0 poi alla Pavesi Hockey Novara di Stefano Dal Lago e Massimo Mariotti, futuri compagni di nazionale.Lasciata Forte dei Marmi nell'estate del 1985, destinazione Vercelli, la sua carriera spicca il volo.\nVince scudetti, coppe Italia, coppe europee con la maglia dell'Hockey Novara e soprattutto si laurea due volte Campione del Mondo nel 1986 e nel 1988 e una Campione d'Europa con la nazionale italiana.\nPartecipa sempre con l'Italia alle Olimpiadi di Barcellona dove vince la medaglia di bronzo a spese del Portogallo. Nel 1993 ai Campionati del Mondo giocati a Sesto San Giovanni l'Italia arriva ancora una volta alla finale, ma Crudeli e i suoi compagni non riescono nello storico \"Tris\": \u00e8 il Portogallo infatti a laurearsi Campione del Mondo.\nL'avventura con la nazionale finisce qui ma non la sua carriera; un anno all'OC Barcelos, uno al Reus Deportiu, poi nuovamente HC Forte dei Marmi, Hockey Novara e Amatori Vercelli, con le parentesi di Bassano e Primavera Prato.\nDalla stagione 2009/10 \u00e8 tornato nella squadra che lo aveva lanciato, accettando il doppio ruolo di allenatore/giocatore e vincendo lo scudetto 2013/14. Viene esonerato dal Forte dei Marmi nella primavera del 2015.\nNella stagione 2015/2016 partecipa al campionato di serie A2 come allenatore/giocatore della Roller Hockey Scandiano.\nSi \u00e8 ritirato il 13 marzo 2018."}
{"id": "2823682", "revid": "990063", "url": "https://it.wikipedia.org/wiki?curid=2823682", "title": "PowerBook G3 Pismo", "text": ""}
{"id": "2823683", "revid": "15756", "url": "https://it.wikipedia.org/wiki?curid=2823683", "title": "Energia nucleare in Corea del Nord", "text": "In Corea del Nord si stavano costruendo due reattori ad acqua pesante pressurizzata (PHWR) a Kumho, finch\u00e9 nel novembre 2003 le operazioni non vennero sospese. Il 19 settembre 2005 il paese si \u00e8 impegnato ad abbandonare la costruzione di armi nucleari e ha accettato le ispezioni internazionali in cambio di aiuti energetici, che potrebbero includere uno o pi\u00f9 reattori ad acqua leggera. Nell'accordo si legge: \"Le altre parti hanno espresso i propri punti di vista e hanno convenuto di discutere al momento opportuno l'argomento della fornitura di un reattore ad acqua leggera\".\nSi tratta in ogni caso di una situazione particolare di carattere pi\u00f9 militare-strategico che civile, in quanto ha subito pressioni internazionali, principalmente dagli USA, per spegnere i reattori gi\u00e0 in funzione o sostituirli con altri meno esposti al pericolo di proliferazione ma recentemente ha perseguito nella sua scelta di sviluppare la tecnologia delle armi atomiche.\nProgramma nucleare militare.\nStoria.\nLa questione nucleare nordcoreana attir\u00f2 l\u2019attenzione del mondo quando il paese annunci\u00f2 il suo ritiro dal Trattato di Non-Proliferazione Nucleare nel 1993. \nGli accordi del 1994 tra Stati Uniti e Corea del Nord portarono alla chiusura delle centrali nucleari per la lavorazione del plutonio per diversi anni. Gli accordi, per\u00f2, vennero meno quando gli USA iniziarono a sospettare che la Corea del Nord stesse sviluppando un programma nucleare basato sulla produzione dell\u2019uranio arricchito e il paese riapr\u00ec le strutture per la lavorazione del plutonio nel 2002.\nNel 2003, la Cina convoc\u00f2 il Six-Party Talks, una serie di incontri che vide come protagonisti gli USA, la Russia, le due Coree e il Giappone, oltre alla Cina stessa e che port\u00f2 ad alcuni progressi. I membri per\u00f2 non riuscirono ad accordarsi sul protocollo di verifica e non si sono pi\u00f9 radunati dal 2008.\nAnche durante il Six-Party Talks, la Corea del Nord continu\u00f2 le sue ricerche sul nucleare, facendo il suo primo test nucleare nel 2006 e il secondo nel 2008. Il sospetto che il paese stesse lavorando sulla produzione di uranio arricchito venne portata alla luce dopo che Pyongyang rese pubbliche le strutture costruite a Yongbyon nel 2010.\nNel 2012, la comunit\u00e0 internazionale cominci\u00f2 ad avere grandi aspettative dopo l\u2019inizio delle discussioni tra USA e RPDC sulla denuclearizzazione della penisola. Gli accordi, per\u00f2, saltarono il 13 aprile, quando la Corea del Nord lanci\u00f2 un missile a lungo raggio e, a livello costituzionale, si proclam\u00f2 uno stato con armi nucleari. Fin dal 2013, la Corea del Nord aspira a raggiungere il riconoscimento di stato con armi nucleari, nonostante l\u2019opposizione della comunit\u00e0 internazionale, arrivando a condurre il suo terzo test nucleare il 12 febbraio 2013. Inoltre, il 31 marzo, adott\u00f2 la politica del Byungjin, ovvero del perseguimento dello sviluppo sia economico che delle armi nucleari, emanando una legge che consolidasse la sua posizione come stato con armi nucleari per la difesa.\nNel 2016, nonostante i ripetuti richiami internazionali, la Corea del Nord esegu\u00ec il quarto test nucleare a gennaio e il sesto a settembre, lanciando 24 missili balistici di varia gittata. La situazione si fece sempre pi\u00f9 tesa nel 2017, quando il paese esegu\u00ec il sesto test nucleare e lanci\u00f2 un altro missile balistico occidentale il 29 novembre, il terzo dell\u2019anno.\nNonostante ci\u00f2, il 2018 rappresent\u00f2 un punto di svolta. Il governo sudcoreano, primo tra tutto il presidente Moon Jae-in, aveva pi\u00f9 volte messo l\u2019accento sulla necessit\u00e0 di una risoluzione pacifica della questione nucleare in Corea del Nord, tentando di creare un dialogo tra i due paesi. Per fare un esempio, la Corea del Sud aveva insistito per invitare la RPDC ai giochi olimpici invernali di Pyeongchang del 2018, portandola a partecipare alle competizioni tenutesi tra febbraio e marzo.\nLa prima met\u00e0 del 2018 vide una serie di eventi storici: due summit tra le Coree del 27 aprile e 26 maggio, seguiti dal primo summit tra USA e RPDC della storia, tenutosi il 12 giugno a Singapore. Questi summit fanno sperare in una risoluzione diplomatica della questione e, soprattutto, i leader dei tre paesi espressero il loro sostegno alla completa denuclearizzazione della penisola, firmando la Dichiarazione di Panmunjom del 27 aprile e la Dichiarazione Congiunta tra USA e Corea del Nord del 12 giugno. Grazie al lavoro di mediazione della Corea del Sud, il 18-20 settembre si tenne un altro summit a Pyongyang, che port\u00f2 alla Dichiarazione Congiunta di Pyongyang. La Corea del Nord si impegn\u00f2 a smantellare in modo permanente il centro missilistico e la piattaforma di lancio di Dongchang-ri sotto il controllo di esperti internazionali ed espresse anche la volont\u00e0 di adottare ulteriori misure, come per esempio la chiusura delle centrali di Yongbyon. Inoltre, USA e RPDC si accordarono sull\u2019organizzare un nuovo summit il prima possibile.\nIl secondo summit, infatti, si tenne poco dopo (27-29 febbraio 2019) ad Hanoi, ma non port\u00f2 a nessun progresso, se non la riconferma della volont\u00e0 dei due paesi di risolvere la questione attraverso il dialogo e la diplomazia. Il 30 giugno, i leader dei tre paesi maggiormente coinvolti si incontrarono a Panmunjom, paese simbolo della divisione delle due Coree, e accettarono di portare avanti le discussioni pacificamente. Da quel momento per\u00f2, non ci sono stati progressi, nemmeno a seguito dell\u2019ultimo incontro tenutosi a Stoccolma il 4-5 ottobre.\nArmi Nucleari.\nLa Korean Central News Agency afferma che \u201cgli Stati Uniti hanno a lungo posto minacce nucleari alla RPDC\u201d e \u201cgli Stati Uniti sono stati colti da una folle ambizione di abbattere la RPDC\u201d, quindi \u201cavevano bisogno di una contromisura\u201d. La Corea del Nord \u00e8 stata sospettata di mantenere un programma clandestino di sviluppo di armi nucleari fin dai primi anni \u201980, quando costru\u00ec un reattore nucleare Magnox di plutonio a Yongbyon. La comunit\u00e0 internazionale ha utilizzato vari mezzi diplomatici per tentare di limitare il programma nucleare della Corea del Nord alla produzione pacifica di energia e per incoraggiare la Corea del Nord a partecipare ai trattati internazionali.\nNel maggio del 1992, la prima ispezione dell\u2019Agenzia internazionale per l\u2019energia atomica (IAEA) in Corea del Nord ha scoperto discrepanze che suggerivano che il paese avesse riprocessato pi\u00f9 plutonio di quanto dichiarato. L\u2019IAEA ha richiesto l\u2019accesso a ulteriori informazioni e l\u2019accesso a due siti di scorie nucleari a Yongbyon. La Corea del Nord ha respinto la richiesta dell\u2019IAEA e ha annunciato il 12 marzo 1993 l\u2019intenzione di ritirarsi dal TNP. Nel 1194, la Corea del Nord si \u00e8 impegnata, nell\u2019ambito del quadro concordato con gli Stati Uniti (Agreed Framework), a congelare i suoi programmi di plutonio e a smantellare tutti i suoi programmi di armi nucleari in cambio della normalizzazione delle relazioni diplomatiche e di diversi tipi di assistenza, comprese le risorse per la fornitura di energia alternativa.\nNel 2002, gli Stati Uniti credevano che la Corea del Nord stesse perseguendo sia la tecnologia di arricchimento dell\u2019uranio che le tecnologie di ritrattamento del plutonio a dispetto del quadro concordato con gli Stati Uniti (Agreed Framework). Secondo quanto riferito, la Corea del Nord ha detto ai diplomatici statunitensi, in privato, di essere in possesso di armi nucleari, citando come forza motivante i fallimenti americani nel sostenere la propria fine dell\u2019Agreed Framework. La Corea del Nord ha in seguito \u201cchiarito\u201d che non possedesse ancora armi, ma che aveva \u201cil diritto\u201d di possederle, nonostante l\u2019Agreed Framework. Alla fine del 2002 e inizi del 2003, la Corea del Nord ha iniziato a prendere provvedimenti per espellere gli ispettori dell\u2019Agenzia internazionale per l\u2019energia atomica mentre reindirizzava le barre di combustibile esaurito da utilizzare per il trattamento del plutonio per scopi bellici. Alla fine del 2003, la Corea del Nord ha affermato che avrebbe congelato il suo programma nucleare in cambio di ulteriori concessioni americane, ma non \u00e8 stato raggiunto un accordo finale. La Corea del Nord si \u00e8 ritirata dal trattato di non proliferazione nucleare (TNP) nel 2003.\n2006.\nIl 9 ottobre 2006, la Corea del Nord ha dimostrato le sue capacit\u00e0 nucleari con il suo primo test nucleare sotterraneo, facendo esplodere un dispositivo a base di plutonio di una resa estimata di 0.2-1 kilotoni. Il test \u00e8 stato condotto presso il sito di test nucleari di Punggye-ri nella provincia dell'Hamgyong Settentrionale, e in seguito i funzionari dell\u2019intelligence degli Stati Uniti hanno annunciato che l\u2019analisi dei detriti radioattivi nei campioni di aria raccolti pochi giorni dopo il test ha confermato che l\u2019esplosione aveva avuto luogo. Il Consiglio di Sicurezza dell\u2019ONU ha condannato il test e annunci\u00f2 l\u2019imposizione della Risoluzione 1718.\nConseguenze del test nucleare del 2006.\nIl 6 gennaio 2007, il governo nordcoreano ha ulteriormente confermato di possedere armi nucleari. Nel febbraio 2007, a seguito del processo di disarmo dei colloqui a sei, Pyongyang ha accettato di chiudere il suo principale reattore nucleare. L\u20198 ottobre 2008, il governo nordcoreano ha vietato agli ispettori dell\u2019IAEA di condurre ulteriori ispezioni del sito.\n2009.\nIl 25 aprile 2009, il governo nordcoreano ha annunciato che gli impianti nucleari del paese erano stati riattivati e che era stato ripristinato il ritrattamento del combustibile esaurito per il plutonio destinato agli armamenti. Il 25 maggio 2009, la Corea del Nord ha condotto il suo secondo test nucleare sotterraneo. L\u2019U.S. Geological Survey ha calcolato la sua origine in prossimit\u00e0 del sito del primo test nucleare. Il test era pi\u00f9 potente del precedente, stimato da 2 a 7 kilotoni. Lo stesso giorno, \u00e8 stato condotto con successo anche un test missilistico a corto raggio.\n2010.\nNel Maggio 2010, il governo nordcoreano ha affermato di aver eseguito con successo la fusione nucleare. Nonostante l\u2019affermazione sia stata largamente respinta all\u2019epoca, un\u2019analisi dei radioisotopi del 2012 ha suggerito che la Corea del Nord potrebbe aver eseguito due test nucleari che coinvolgono la fusione. Il documento \u00e8 stato accolto con scetticismo, in quanto la successiva analisi dei dati sismici ha suggerito che non sono stati effettuati test. Nel 2014, uno studio che usava dati sismici ha trovato prove per test nucleari, ma uno studio del 2016 ha respinto ancora una volta le affermazioni sui test nucleari, suggerendo che i dati sismici erano indicativi di un terremoto minore.\n2013.\nIl 12 febbraio, i monitor in Asia hanno rilevato un\u2019attivit\u00e0 sismica insolita in una struttura nordcoreana alle 11.57 (2.57 GMT), successivamente determinato come un terremoto artificiale con una magnitudo iniziale 4.9 ( poi rivista a 5.1). La Korean Central News Agency ha successivamente detto che il paese aveva fatto esplodere un ordigno nucleare miniaturizzato con \u201cmaggiore forza esplosiva\u201d in un test sotterraneo. Secondo il Korea Institute of Geosciences an Mineral Resources, la resa estimate era di 7.7-7.8 kilotoni. Altri ricercatori stimano che la resa sia stata di 12.2 \u00b1 3.8 kilotoni.\nDichiarazione di bomba all\u2019idrogeno di dicembre 2015.\nNel dicembre 2015, Kim Jong-un ha suggerito che il paese avesse la capacit\u00e0 di lanciare una bomba all\u2019idrogeno, un dispositivo di potenza considerevolmente maggiore rispetto alle bombe atomiche convenzionali utilizzate nei test precedenti. L\u2019osservazione \u00e8 stata accolta con scetticismo dalla Casa Bianca e dai funzionari sudcoreani.\n2016.\nPrimo test della bomba all\u2019idrogeno.\nIl 6 gennaio, dopo le segnalazioni di un terremoto di magnitudo 5.1 originato nel nord-est della Corea del Nord alle 10:00:01 UTC+8.30, il regime del paese ha rilasciato dichiarazioni di aver testato con successo una bomba all\u2019idrogeno. Non \u00e8 ancora stato dimostrato che si trattasse effettivamente di una bomba all\u2019idrogeno. Gli esperti hanno messo in dubbio questa affermazione. Un esperto di spie sudcoreane ha suggerito che potrebbe essere stata una bomba atomica e non una all\u2019idrogeno. Esperti in diversi paesi, inclusa la Corea del Sud, hanno espresso dubbi riguardo la tecnologia dichiarata a causa delle dimensioni ridotte dell\u2019esplosione. L\u2019analista senior della difesa Bruce W. Bennett dell\u2019organizzazione di ricerca RAND ha dichiarato alla BBC che \u201cKim Jong-un sta mentendo, dicendo che hanno fatto un test dell\u2019idrogeno quando non \u00e8 successo, hanno solo usato un\u2019arma a fissione un po\u2019 pi\u00f9 potente, o l\u2019idrogeno parte del test o la parte di fissione non ha funzionato molto bene\u201d.\nConseguenze del presunto test della bomba all\u2019idrogeno.\nIl 9 marzo 2016, la Corea del Nord ha rilasciato un video di Kim Jong-un che visita una fabbrica di missili. La comunit\u00e0 internazionale era scettica, Karl Dewey di IHS Jane ha affermato che \u201c\u00e8 possibile che la sfera d\u2019argento sia una semplice bomba atomica\u201d. Inoltre, ha affermato \u201cuna bomba all\u2019idrogeno non solo sarebbe in due parti ma avrebbe anche una forma diversa\u201d. Nazioni di tutto il mondo, cos\u00ec come la NATO e ONU, si sono pronunciate contro i test come destabilizzanti, come un pericolo per la sicurezza internazionale e come violazione delle risoluzioni del Consiglio di Sicurezza delle Nazioni Unite. Anche la Cina, uno degli alleati della Corea del Nord, ha denunciato il test.\nPrima esplosione di test di una testata nucleare.\nIl 9 settembre 2016, un tremore sismico di 5.3 \u00e8 stato rilevato dai sismografi nei paesi confinanti, dopo di che la Corea del Nord ha confermato di aver condotto un altro test nucleare. La Corea del Nord ha dichiarato che questo test ha permesso loro di confermare che la testata pu\u00f2 essere montata su un missile e di verificarne la potenza. In precedenza si dubitava che la Corea del Nord potesse accoppiare la testata nucleare e il missile assieme, ma gli esperti sudcoreani hanno iniziato a credere che la Corea del Nord potesse raggiungere questo obiettivo entro pochi anni dopo il test nucleare del 9 settembre.\n2017.\nIl 18 febbraio 2017, la Cina ha annunciato che stava sospendendo tutte le importazioni di carbone dalla Corea del Nord come parte del suo sforzo per emanare sanzioni del Consiglio di sicurezza delle Nazioni Unite volte a fermare le armi nucleari del paese e il programma di missili balistici. Il 6 marzo 2017, la Corea del Nord ha lanciato quattro missili balistici da regione di Tongchang-ri verso il Mar di Giappone. Il lancio \u00e8 stato condannato dalle Nazioni Unite e dalla Corea del Sud. La mossa ha spinto il Segretario di Stato americano Rex Tillerson a intraprendere una missione diplomatica dieci giorni dopo in Giappone, Corea del Sud e Cina, nel tentativo di affrontare l\u2019accresciuta tensione internazionale nella regione. Il 13 aprile 2017, il rappresentante della Casa Bianca Nick Rivero \u00e8 stato citato dicendo che gli Stati Uniti erano \u201cmolto vicini\u201d a impegnarsi in una sorta di rappresaglia nei confronti della Corea del Nord. Il presidente Trump ha commentato la Corea del Nord dicendo che combatteranno la guerra sul terrorismo a qualunque costo.\nIl 15 aprile 2017, durante la principale festivit\u00e0 annuale anche conosciuta nel paese come il Giorno del Sole, la Corea del Nord ha organizzato una enorme parata militare per commemorare il 105\u00b0 anniversario della nascita di Kim Il-sung, il fondatore del paese e nonno dell\u2019attuale leader, Kim Jong-un. La parata si \u00e8 svolta tra calde speculazioni negli Stati Uniti, in Giappone e Corea del Sud che il paese avrebbe anche potenzialmente testato un sesto dispositivo nucleare, ma non \u00e8 riuscito a farlo.\nLa parata ha mostrato pubblicamente, per la prima volta, due nuovi contenitori di dimensioni di missili balistici intercontinentali, missili balistici lanciati da sottomarini e una versione terrestre degli stessi.\nIl 16 aprile 2017, poche ore dopo la parata militare a Pyongyang, la Corea del Nord ha tentato di lanciare un missile balistico da un sito vicino al porto di Sinpo, sulla costa orientale del paese. Il missile \u00e8 esploso pochi secondi dopo il lancio.\nPi\u00f9 tardi quel mese, dopo una visita a Washington del massimo leader cinese, il Dipartimento di Stato degli Stati Uniti annunci\u00f2 che la Corea del Nord avrebbe probabilmente dovuto affrontare sanzioni economiche dalla Cina se avesse condotto altri test. \nIl 28 aprile 2017, la Corea del Nord ha lanciato un missile balistico non identificato sull\u2019aeroporto di Pukchang, in territorio nordcoreano. \u00c8 esploso poco dopo il decollo a un\u2019altitudine di circa 70 km.\nIl 4 luglio 2017, la Corea del Nord ha lanciato Hwasong-14 dall\u2019aeroporto di Banghyon, vicino a Kusong, in una traiettoria soppalcata che sostiene sia durata 39 minuti per 930 km, atterrando nelle acque della zona economica esclusiva giapponese.\nIl comando del Pacifico degli Stati Uniti ha affermato che il missile \u00e8 rimasto in volo per 37 minuti, il che significa che in una traiettoria standard avrebbe potuto raggiungere tutta l\u2019Alaska, a una distanza di 6.690 km. Prendendo di mira le acque profonde del Mar di Giappone, la Corea del Nord stava assicurando che i subacquei statunitensi o giapponesi avrebbero incontrato difficolt\u00e0 nel tentativo di recuperare il motore dell\u2019Hwasong-14. Allo stesso modo, la Corea del Nord non stava tentando di recuperare alcun detrito di rientro, il che ha sottolineato la Corea del Sud \u00e8 un\u2019indicazione che questo primo lancio fosse di un missile balistico intercontinentale che era tutt\u2019altro pronto per il combattimento. A luglio 2017, gli Stati Uniti hanno stimato che la Corea del Nord avrebbe avuto un missile balistico intercontinentale affidabile con capacit\u00e0 nucleare entro l\u2019inizio del 2018. Il 28 luglio, la Corea del Nord ha lanciato un secondo missile balistico intercontinentale, apparentemente pi\u00f9 avanzato, con un\u2019altitudine di circa 3.700 km che ha percorso 1000 km in basso; gli analisti stimavano che fosse in grado di raggiungere gli Stati Uniti continentali.\nL\u2019ingegnere aerospaziale e analista di armi dott. John Schilling, stima che l\u2019attuale precisione dell\u2019Hwasong-14 del Nord sia scarsa, alle distanze in discussione che minacciano le citt\u00e0 degli Stati Uniti. Michael Elleman sottolinea che il veicolo di rientro missilistico del 28 luglio 2017 si \u00e8 rotto al rientro; sarebbero necessari ulteriori test. L\u20198 agosto 2017, il Washington Post ha riportato che la Defense Intelligence Agency, in una valutazione riservata, ha dichiarato che la Corea del Nord ha sufficientemente miniaturizzato una testata nucleare per inserirsi in uno dei suoi missili a lungo raggio. Il 12 agosto The Diplomat ha riferito che la Central Intelligence Agency, in un documento riservato di inizio agosto, ha concluso che il veicolo di rientro nel test del 28 luglio dell\u2019Hwasong-14 non \u00e8 sopravvissuto al rientro atmosferico a causa di un apogeo di 3.700 km che ha causato stress strutturali superiore a quello che avrebbe avuto un missile balistico intercontinentale in una traiettoria di energia minima. La CIA ha anche concluso che il veicolo di rientro nordcoreano \u00e8 probabilmente abbastanza avanzato da sopravvivere al rientro sotto la normale traiettoria di energia minima. Il 3 settembre 2017, la Corea del Nord, ha affermato di aver testato con successo una bomba termonucleare, nota anche come bomba all\u2019idrogeno. L\u2019attivit\u00e0 sismica corrispondente a un terremoto di magnitudo 6.3 \u00e8 stata segnalata dall\u2019USGS, rendendo l\u2019esplosione circa 10 volte pi\u00f9 potente delle precedenti detonazioni del paese. Successivamente la resa della bomba fu stimata in 250 kilotoni, basandosi su ulteriori studi dei dati sismici. Il test \u00e8 stato segnalato come \u201c un perfetto successo\u201d dalle autorit\u00e0 nordcoreane.\nIl Jane\u2019s Information Group stima che il carico esplosivo della bomba termonucleare/idrogeno nordcoreana di tipo Teller-Ulam pesi tra 255-360 kilogrammi. Il 20 novembre 2017, il presidente statunitense Donald Trump ha annunciato che la Corea del Nord \u00e8 stata riclassificata dal Dipartimento di Stato come sponsor del terrorismo. Il Giappone e la Corea del Sud hanno accolto con favore la mossa come metodo per aumentare la pressione sulla Corea del Nord per negoziare la denuclearizzazione.\nIl 28 novembre 2017, la Corea del Nord ha lanciato un missile balistico intercontinentale nel primo lancio di questo tipo dal paese in pi\u00f9 di due mesi. Il missile, ritenuto dalle forze armate statunitensi essere un missile balistico intercontinentale, \u00e8 stato lanciato sa Sain Ni e ha volato per circa 1.000 km prima di atterrare nel Mar di Giappone.\nDopo che la Corea del Nord ha affermato che il missile era in grado di \u201ctrasportare [una] testata [nucleare] super pesante e colpire l\u2019intera terraferma degli Stati Uniti\u201d, Kim Jong-un ha annunciato di aver \u201cfinalmente realizzato la grande causa storica del completamento della forza nucleare statale\u201d, mettendoli in una posizione di forza per spingere gli Stati Uniti ai colloqui.\n2019.\nNell\u2019agosto 2019 il Giappone ha aumentato la sua stima della capacit\u00e0 di armi nucleari della Corea del Nord in un prossimo Documento bianco annuale sulla difesa, affermando che sembra che Pyongyang abbia raggiunto la miniaturizzazione delle testate. Il rapport della difesa manterr\u00e0 la tesi del Giappone secondo cui i programmi nucleari e balistici della Corea del Nord rappresentano una \u201cminaccia seria e imminente\u201d alla sua sicurezza in seguito ai recenti incontri tra Donald Trump e il leader coreano, Kim Jong-un, che non sono riusciti a compiere progressi sulla denuclearizzazione.\n2020.\nBruce Klingner dell\u2019American Heritage Foundation ha stimato, nel giugno 2020, che la Corea del Nord ha probabilmente costruito \u201cotto o pi\u00f9 armi nucleari aggiuntive\u201d dal vertice del 2018. Il 10 ottobre 2020, la Corea del Nord ha presentato un enorme missile balistico intercontinentale (ICBM) durante la parata militare per il 75\u00b0 anniversario del Partito dei Lavoratori della Corea, con la CNN che ha riferito che gli analisti militari ritengono essere uno dei missili balistici pi\u00f9 grandi al mondo.\nProduzione di materiale fissile.\nImpianti di plutonio.\nI reattori nucleari al plutonio nord-coreani si trovano presso il Centro Nucleare di Yongbyon, a circa 90 km a nord di Pyongyang.\nReattori:\nIl 12 marzo 1993, la Corea del Nord espresse la decisione di ritirarsi dal Trattato di non Proliferazione nucleare e di non consentire l\u2019accesso agli impianti agli ispettori dell\u2019Agenzia Internazionale per l\u2019Energia Atomica e gi\u00e0 l\u2019anno successivo gli Stati Uniti credevano che il paese avesse riprocessato una quantit\u00e0 di plutonio sufficiente per produrre circa 10 bombe. A causa delle pressioni diplomatiche che seguirono la risoluzione 825 del Consiglio di Sicurezza delle Nazioni Unite e della minaccia di un attacco aereo da parte degli Stati di Uniti, la Corea del Nord decise di interrompere il programma di produzione del plutonio, anche secondo gli accordi con Corea del Sud e Stati Uniti che avrebbero fornito al paese reattori ad acqua leggera e combustibile fino al completamento di quest\u2019ultimi.\nPer il funzionamento di tali reattori ad acqua leggera, la Corea del Nord avrebbe dovuto importare dell\u2019uranio arricchito dall\u2019estero, rendendo quindi pi\u00f9 facile il tracciamento della quantit\u00e0 consumata e del residuo prodotto, in modo tale da poter controllare che quest\u2019ultimo non venisse usato per produrre plutonio. A causa delle difficolt\u00e0 negli accordi, per\u00f2, i reattori non vennero mai completati e, quando nel 2002 i sussidi di combustibile vennero sospesi, la Corea del Nord ricominci\u00f2 ad usare i vecchi reattori.\nNel 2006, secondo il parlamento sudcoreano, erano 8 i siti a rischio esplosione a causa dei test, sia in atto che futuri, tutti caratterizzati dalla presenza di altre strutture per la produzione di materiali nucleari probabilmente a scopo militare.\nProgramma di produzione dell\u2019uranio arricchito.\nNelle miniere nordcoreane si stima che ci siano circa 4 milioni di tonnellate di uranio minerale. Secondo l\u2019intelligence statunitense, tra il 1990 e il 1996, il primo ministro del Pakistan, Benazir Bhutto, in collaborazione con uno dei migliori scienziati del paese, Abdul Qadeer Khan, forn\u00ec alla Corea del Nord delle informazioni chiave sulla produzione dell\u2019uranio arricchito in cambio di nuove tecnologie missilistiche. Nel 2005, il presidente Pervez Musharraf e il Primo Ministro Shaukat Aziz ammise che Khan aveva fornito delle centrifughe e dei progetti allo Corea del Nord. Nel 2008, per\u00f2, Khan, che aveva precedentemente confessato, ritratt\u00f2 le sue dichiarazioni, sostenendo di essere stato obbligato dal governo pakistano che l\u2019aveva reso il capro espiatorio. Aggiunse anche che il programma nucleare nordcoreano era molto avanzato ben prima delle sue visite nel paese.\nIl programma di produzione dell\u2019uranio arricchito divenne pubblico nell\u2019ottobre 2002, quando gli USA chiesero ufficialmente informazioni alla Corea del Nord, la quale, secondo gli accordi, avrebbe dovuto bloccare i programmi di produzione del plutonio (soprattutto quelli legati ai reattori moderati a grafite) ed eliminare le strutture di arricchimento come stabilito dalla Dichiarazione di Denuclearizzazione della Penisola Coreana sottoscritta da entrambe le Coree. Secondo gli Stati Uniti, quindi, la Corea del Nord aveva esplicitamente violato gli accordi.\nNel dicembre 2002, gli USA persuasero l\u2019Organizzazione per lo Sviluppo Energetico della Penisola Coreana (KEDO) a sospendere i rifornimenti di combustibile, mettendo quindi fine agli accordi. La Corea del Nord rispose annunciando di voler riattivare il programma di riprocessamento del combustibile e la centrale a nord di Pyongyang, per poi cacciare dal paese gli ispettori delle Nazioni Unite e ritirarsi dal Trattato di Non-Proliferazione Nucleare.\nNel 2007, un rappresentante dell\u2019amministrazione Bush, afferm\u00f2 che, nonostante ci fossero alte probabilit\u00e0 che la Corea del Nord fosse venuta in possesso di materiale che sarebbe potuto essere usato per produrre uranio, non si hanno certezze sull\u2019effettiva esistenza di tale programma.\nLa costruzione della prima struttura sospetta per l\u2019arricchimento dell\u2019uranio inizi\u00f2 nel 2002 presso un luogo conosciuto come Kangson/Chollima e venne completata nel 2003. La Miniera e lo Stabilimento per la Concentrazione dell\u2019Uranio di Pyongsan \u00e8 il luogo dove i minerali di uranio vengono purificati per ottenere la yellowcake.\nSecondo un reportage della CNN del 15 settembre 2021, la Corea del Nord sta espandendo la sede per l\u2019arricchimento dell\u2019uranio di Yongbyon di oltre 1000 metri quadrati, aggiungendo 1000 centrifughe e aumentando quindi la produzione del 25% annuo. Secondo Jeffrey Lewis, esperto di armi e professore presso il Middlebury Institute of International Studies, se le centrifughe venissero sostituite con altre pi\u00f9 all\u2019avanguardia, la produzione subirebbe un incremento ancora pi\u00f9 sostanziale.\nStime e previsioni sulle riserve.\nDefense Intelligence Agency.\nL\u20198 agosto 2017, il Washington Post pubblic\u00f2 l\u2019analisi della DIA statunitense, che era giunta alla conclusione che la Corea del Nord fosse riuscita a produrre una piccola testata nucleare e che potesse averne fino a 60 nel suo inventario.\nNel 2019, la DIA stim\u00f2 che la Corea del Nord avesse accumulato materiale fissile per 65 armi e che il paese annualmente riuscisse a produrre materiale per 12 armi. L\u2019intelligence aggiunse anche che la Corea del Nord fosse riuscita a produrre 30 nuclei di materiale fissile da utilizzare nelle armi nucleari e termonucleari.\nSigfried S. Hecker.\nIl 7 agosto 2017, Siegfried S. Hecker, ex direttore del Los Alamos National Laboratory, dopo ripetute visite alle strutture nucleari, stim\u00f2 che le riserve di uranio arricchito e plutonio fossero sufficienti per 20/25 armi nucleari. Aggiunse anche che la testata nucleare sviluppata dalla Corea del Nord sarebbe stata sufficiente per i missili di medio raggio, ma che per la creazione di missili balistici intercontinentali avrebbe avuto bisogno di pi\u00f9 studi e test. Nel 2019, Hecker stim\u00f2 che le scorte fossero sufficienti per 35/37 armi nucleari.\nIstituto per la Scienza e la Sicurezza Internazionale.\nNel 2013, l\u2019Istituto per la Scienza e la Sicurezza Internazionale stim\u00f2 che le riserve di uranio e plutonio fossero sufficienti per un numero di armi che oscillava tra 12 e 27, per poi aumentare a 14 e 48 nel 2016. Nel 2016, il numero scese a 13/30, ma sal\u00ec di nuovo a 60 nell\u2019agosto dello stesso anno (per quanto riguarda le armi a uranio, si stima che ogni arma contenga 20kg di uranio).\nFAS.\nNel 2012, la Federation of American Scientists stim\u00f2 che la Corea del Nord avesse meno di 10 testate al plutonio, per poi affermare nel 2018 che il materiale fissile fosse sufficiente per 30/60 armi nucleari. Conferm\u00f2 per\u00f2 il numero delle testate nucleari, tra 10 e 20, aggiungendo che fossero armi nucleari a fissione singola con capacit\u00e0 di rilascio energetico di 10/20 kiloton.\nIstituto Internazionale di Ricerche per la Pace di Stoccolma.\nA gennaio 2013, l\u2019Istituto Internazionale di Ricerche per la Pace di Stoccolma stim\u00f2 che la Corea del Nord avesse dalle 6 alle 8 testate nucleari, per poi aumentare il numero a 20/30 a gennaio 2020.\nBulletin of the Atomic Scientists.\nL\u20198 gennaio 2018, Hans M. Kristensen e Robert S. Norris della Federation of American Scientists affermarono nel Bulletin of the Atomic Scientists che la Corea del Nord avesse sufficiente materiale per costruire dalle 30 alle 60 armi e che ne avesse gi\u00e0 assemblate dalle 10 alle 20.\nRECNA.\nA giugno 2020 il Research Center fo Nuclear Weapons Abolition dell\u2019Universit\u00e0 di Nagasaki stim\u00f2 che la Corea del Nord avesse fino a 35 armi nucleari nel suo arsenale.\nReazioni Internazionali.\nNel 1990, gli USA stabilirono degli Accordi per congelare il programma nucleare nordcoreano nel tentativo di denuclearizzare l\u2019intera penisola. Gli accordi saltarono nel 2002, quando venne alla luce il programma segreto per la produzione di uranio arricchito, dopo che la Cina convoc\u00f2 il six-party talks. Il six-party talks pi\u00f9 volte mise in stallo il programma nucleare nordcoreano e port\u00f2 a un aumento delle sanzioni internazionali ai danni della RPDC, tra cui alcune imposte anche dal Consiglio di Sicurezza delle Nazioni Unite. Nel 2018 il presidente sudcoreano Moon Jae-In e quello statunitense Donald Trump parteciparono a diversi summit con Kim Jong-Un, al termine dei quali si ebbero diverse dichiarazioni in favore della denuclearizzazione della penisola.\nIspezioni Internazionali.\nIl 31 ottobre 2018, il legislatore sudcoreano Kim Min-ki del Partito Democratico di Corea rivel\u00f2 che alcuni ufficiali dell\u2019intelligence sudcoreana avevano esaminato diversi siti nucleari nordcoreani ed erano quindi pronti per l\u2019ispezione internazionale. Inoltre, aggiunse che anche il sito nucleare inattivo di Punggye e la stazione di lancio satelliti di Soahe erano stati controllati. L\u2019ispezione internazionale si tenne in contemporanea con l\u2019accordo di Pyongyang nel settembre 2018 e il leader Kim Jung-un accett\u00f2 di chiudere la stazione di Sohae e di permettere agli esperti di assistere alle operazioni di smantellamento, non solo della stazione, ma anche di altri siti. Yongbyon, la principale centrale nucleare del paese, \u00e8 rimasta inattiva negli ultimi tempi, ma non \u00e8 ancora completamente chiusa.\nCentrali elettronucleari.\nTutti i dati della tabella sono aggiornati a marzo 2010"}
{"id": "2823685", "revid": "181541", "url": "https://it.wikipedia.org/wiki?curid=2823685", "title": "Energia nucleare in India", "text": "Nel 2011 l'energia nucleare in India ha generato il 3,7% dell'energia elettrica prodotta in totale nel Paese.\nA settembre 2010, sono presenti in questa nazione 6 centrali elettronucleari in funzione che dispongono complessivamente di 19 reattori operativi e uno in costruzione.\nSi stanno inoltre edificando due nuove centrali elettronucleari dotate di un totale di 3 reattori.\nNon vi sono centrali elettronucleari chiuse.\nIl nucleare indiano \u00e8 gestito dalla NPCIL, una societ\u00e0 di propriet\u00e0 del governo indiano, e l'unica attualmente autorizzata ad operare nell'ambito nucleare indiano.\nStoria.\nLa Atomic Energy Commission \u00e8 l'organo politico responsabile del comparto nucleare, mentre la NPCIL \u00e8 responsabile della progettazione, costruzione, funzionamento di nuovi impianti nucleari per la generazione elettrica. Tutti i reattori dell'india sono sotto il controllo dell'IAEA per evitare rischi di proliferazione nucleare tramite l'utilizzo di uranio da importazione.\nLa produzione di energia elettrica in India \u00e8 soprattutto basata sul carbone, con quasi il 70% della produzione in rapida crescita, si prevede che triplicato nel 2020. Lo sviluppo dell'energia nucleare in India \u00e8 stato improntato per l'indipendenza e l'autosufficienza, soprattutto a causa dell'esclusione della nazione dagli accordi internazionali di sviluppo dell'energia nucleare dovuto alla non ratifica del trattato di non proliferazione del 1970.\nL'uso dell'energia nucleare ha avuto un grande e lungo sviluppo in India, questo ha per\u00f2 dovuto fronteggiare una scarsit\u00e0 di tecnologie da usare a causa dell'embargo di tecnologie nucleari e per la scarsit\u00e0 di combustibile (vedi dopo, la nazione possiede scarse quantit\u00e0 di uranio rapportate al proprio futuro fabbisogno ed all'attuale tecnologia), questo ha portato la nazione ad avere il fattore di carico fra i pi\u00f9 bassi al mondo essendo anche inferiore al 50%. Presso Trombay, vicino a Mumbai, \u00e8 stato costruito dal 1957 il Bhabha Atomic Research Centre, che \u00e8 l'istituto nazionale per l'energia atomica. Qui furono discussi nel 1964 i piani per la costruzione del primo reattore ad acqua pesante del paese, il reattore 1 di Rajasthan, costruito in collaborazione fra la Atomic Energy of Canada Ltd e la NPCIL basandosi sul reattore di Douglas Point; tutto lo sviluppo del nucleare di tipologia PHWR si \u00e8 basato su questo reattore.\nI due reattori BWR di Tarapur furono costruiti dalla General Electric tramite un contratto \"chiavi in mano\", questa \u00e8 stata la ragione per cui sono stati completati essendo la costruzione in concomitanza con gli eventi del trattato di non proliferazione. I reattori sono stati portati a 150 MW dai 210 MW iniziali a causa di problemi nella costruzione dei reattori; sono stati alimentati con combustibile nucleare controllato sotto l'egida dell'IAEA. Durante il periodo 2004-2006 ci sono stati dei problemi di approvvigionamento dalla Russia, problemi poi definitivamente rientrati con la firma di nuovi contratti nel 2008\nI primi due reattori di Rajasthan utilizzano unicamente uranio importato, il reattore 1 \u00e8 in fermata dal 2002 a causa di ricorrenti problemi ai sistemi, il governo sta quindi decidendo il futuro di questo reattore. Il reattore 2 ha subito grandi opere di refurbishment nel 2009 e funziona con combustibile importato. Similmente, reattori 1 e 2 di Kalpakkam hanno avuto opere di ammodernamento fra il 2002 ed il 2005, riportando la loro capacit\u00e0 produttiva a 202 MW e portando la vita operativa al 2033 ed al 2036. I reattori 3 e 4 dell'impianto di Tarapur da 490 MW ognuno sono una evoluzione dei precedenti reattori da 202 MW, il passo successivo sono i reattori da 640 MW negli impianti di Kakrapar e Rajasthan. La compagnia russa Atomstroyexport sta costruendo il primo impianto di grande potenza del paese, l'impianto di Kudankulam, che \u00e8 composto al momento da due reattori VVER1000 di modello V-392; questo impianto \u00e8 in costruzione da parte della NPCIL e sotto controllo IAEA. Questo impianto, a differenza di tutti quelli costruiti all'estero dalla russia, ha pochissimi tecnici russi che lavorano all'impianto, lavorano infatti solo una ottantina ti supervisori e tecnici. La russia fornir\u00e0 tutto il combustibile mentre l'india riprocesser\u00e0 il combustibile per estrarre il plutonio per riutilizzarlo come combustibile MOX. I piani per l'inizio della produzione commerciale dell'impianto erano per il 2008, a causa di problemi tecnici riguardanti la documentazione dei reattori e le strumentazioni i lavori di costruzione si sono allungati ed ora si prevede l'inizio della produzione commerciale per l'inizio del 2011. Al sito \u00e8 associato un impianto di desalinizzazione della capacit\u00e0 di 426m3/h\nIl reattori 3 di Kaiga \u00e8 stato connesso alla rete nel 2007, il reattore 4 sarebbe dovuto entrare in funzione dopo alcuni mesi, a causa della scarsit\u00e0 di uranio nazionale ha avuto un lungo periodo di attesa prima di entrare in produzione. I reattori 5 e 6 di Rajasthan, utilizzando uranio importato dalla Russia, sono potuti entrare in produzione appena completati. La situazione di scarsit\u00e0 di carburante \u00e8 prevista persistere ancora per alcuni anni se falliranno gli accordi internazionali per la vendita di combustibile.\nUn prototipo di reattore a neutroni veloci FBR \u00e8 in costruzione presso l'impianto di Kalpakkam dalla Bharatiya Nabhikiya Vidyut Nigam Ltd (Bhavini). \u00c8 programmato entrare in funzione a fine del 2010 e produrre commercialmente elettricit\u00e0 nel 2011, anche se questa finestra temporale pu\u00f2 essere spostata di circa un anno. Sono previsti 4 ulteriori reattori per diminuire i costi di sviluppo dei reattori. Questi reattori sono una delle parti fondamentali per il futuro sviluppo del nucleare indiano, producendo pi\u00f9 combustibile di quanto consumano riusciranno a sopperire al fabbisogno di combustibile di altri reattori senza dover ricorrere ad importazioni o all'estrazione da miniera.\nEmbargo dell'industria nucleare civile.\nA causa dell'uso del nucleare civile per la fabbricazione di armamento nucleare e la mancata firma del Trattato di non proliferazione nucleare, \u00e8 stato deciso un embargo per tutto il comparto del commercio di tecnologie nucleari e di combustibile nucleare. L'India ha potuto importare carburante solamente per alcuni reattori, in quanto sotto sorveglianza IAEA.\nProgramma nucleare futuro.\nIl futuro programma nucleare indiano \u00e8 uno dei maggiori al mondo assieme a quello cinese, i piani sono di aumentare il contributo dell'energia nucleare per il suo mix energetico: avere almeno 21.000 MW in funzione nel 2020; 63.000 MW nel 2032 per poi arrivare a generare il 25% dell'elettricit\u00e0 nel 2050, con un possibile aumento fino al 50%, che corrisponderebbe a 6-700 GW di potenza installata. Il programma di sviluppo \u00e8 incentrato soprattutto sullo sviluppo di reattori indigeni ed all'autosufficienza nel ciclo del combustibile, il programma nucleare futuro si delinea in tre fasi:\nLo sviluppo del programma \u00e8 basato sia sullo sviluppo dell'industria nucleare indigena che sull'utilizzo di tecnologie straniere. La prima parte del programma \u00e8 quella di utilizzare la seconda fase di potenziamento dei reattori PHWR di derivazione CANDU, i primi quattro reattori da 640 MW ognuno saranno costruiti negli impianti di Kakrapar e Rajasthan.\nDal 2008 sono stati siglati numerosi accordi di coorperazione, soprattutto con Russia e stati Uniti, poi anche con Francia, Regno Unito, Canada, Argentina, Kazakistan, Mongolia e Namibia. I reattori VVER russi sono un programma a parte rispetto al programma in tre stadi dello sviluppo del nucleare; i piani attuali prevedono la costruzione di 8 reattori totali presso il sito di Kudankulam ed altre in altri siti indiani. Questi sono previsti essere la base di partenza per la vendita di un largo numero di reattori nella nazione, con la possibilit\u00e0 di produrre buona parte degli equipaggiamenti direttamente in loco, diminuendo conseguentemente i costi di costruzione. Il piano di sviluppo del sito \u00e8 previsto iniziare a met\u00e0 2011 con la costruzione del terzo reattore e gli altri a seguire. Gli incontri bilaterali di cooperazione del marzo 2010 hanno visto la conclusione di accordi per la costruzione di molti reattori VVER1000 e per il trasferimento della fabbricazione del combustibile nucleare in India. Questi segnano una delle prime aperture dell'india verso il mercato mondiale dopo che ne era stata esclusa per un trentennio a causa del suo programma nucleare militare.\nNel 2005 sono stati approvati 4 siti per 8 nuovi reattori, 4 sono reattori PHWR da 640 MW ognuno, una evoluzione degli originari reattori CANDU-derivati da 202 MW. Il sito di Jaitapur \u00e8 stato scelto per la costruzione di 2 reattori EPR, espandibile fino a 6 reattori; gli ultimi 2 sono i suddetti VVER di Kudankulam. La NPCIL, visti i nuovi programmi di sviluppo nucleare, ha individuato varie locazioni per nuovi reattori, nei primi 5 siti che ospiteranno reattori di importazione sono previsti reattori che forniranno al 2032 40-45 GW di energia, i lavori in questi siti sono previsti iniziare nel 2012.\nMolte societ\u00e0 indiane sono interessate alla partecipazione a vari impianti nucleari nel paese. La Nalco \u00e8 interessata alla costruzione di un reattore da 1000 MW ad Orissa nel Distretto di Ganjam. La compagnia petrolifera Indian Oil Corporation Ltd vuole partecipare nella costruzione di un reattore da 1000 MW, mentre la ONGC intende partecipare nei progetti di reattori PHWR da 700 MW. Le Indian Railways hanno siglato un protocollo di cooperazione per la costruzione di due reattori da 500 MW per il proprio fabbisogno elettrico. Nel settembre 2009 la Atomic Energy Commission ha annunciato che una nuova versione di reattori di tipologia PHWR, denominata AHWR \u00e8 in sviluppo e designata specificamente per l'esportazione.\nI piani di sviluppo con la russia sono per lo sviluppo di costruzione di numerosi reattori VVER presso i siti di Kudankulam entro il 2017 ed altri 4 presso Haripur dopo il 2017. Esiste la possibilit\u00e0 di un ulteriore aumento dei reattori da costruire dopo il 2017, come anche la costruzione di un impianto indiano per la fabbricazione del combustibile per i reattori russi. Nel febbraio 2009 la Areva ha firmato un accordo di cooperazione per la costruzione di reattori EPR nel paese, due iniziali ed una possibile espansione a 6 reattori totali; la ratifica del contratto \u00e8 attesa per la fine del 2010. Nel marzo 2009 la GE-Hitachi ha firmato un accordo di cooperazione per la costruzione di un impianto composto da reattori ABWR, ad inizio 2010 il sito designato \u00e8 stato quello di Chutka nel Madhya Pradesh. Nel maggio 2009 \u00e8 stato firmato un accordo di cooperazione con la Westinghouse per la costruzione di reattori AP1000 usando componentistiche locali. Dopo 30 anni di chiusura delle relazioni internazionali di cooperazione fra Canada ed India, la AECL sta valutando di ricominciare una collaborazione in ambito nucleare per la fornitura di reattori PHWR, con discussioni preliminari per la fornitura di reattori di tipologia ACR1000. Nell'agosto 2009 sono poi stati firmati degli accordi di cooperazione con la KEPCO per iniziare degli studi per la fornitura di reattori APR1400. Tutti questi contratti sono segnalati con l'avere una fornitura a vita del combustibile per i reattori.\nReattori a neutroni veloci.\nI piani a lungo termine della AEC considerano un programma di reattori a neutroni veloci di molto volte maggiore rispetto al programma PHWR. Usando reattori veloci per circa 400 GW, potrebbero fornire elettricit\u00e0 per circa 40 GW di potenza di reattori LWR, consentendo quindi una minore richiesta di combustibile per i reattori, consentendo minori importazioni di combustibile. Questa soluzione sarebbe una parte integrante del futuro programma nucleare indiano, utilizzando anche reattori al torio ad acqua pesante.\nNel 2002 l'autorit\u00e0 di controllo ha approvato la costruzione di un prototipo di reattore FBR da 500 MW presso il sito di Kalpakkam, questo \u00e8 in costruzione da parte della BHAVINI. La prima ricarica di combustibile sar\u00e0 composta da uranio impoverito e MOX derivanti dal riprocessamento del combustibile dei reattori PHWR. Il reattore pu\u00f2 essere caricato sia con uranio per la produzione di plutonio 239 che con torio per la produzione di uranio 233, che sono combustibili per i reattori nucleari. Sono previsti altri 6 reattori, 4 in funzione entro il 2017 di cui due presso lo stesso sito di Kalpakkam\nUno sviluppo di questi reattori \u00e8 quello di utilizzare il combustibile sotto forma metallica e non di ossido o carburo, cos\u00ec da consentire un pi\u00f9 breve tempo di raddoppio del combustibile. Un ulteriore sviluppo \u00e8 quello di utilizzare reattori da 1000 MW alimentati con combustibile metallico, il primo reattore di questa tipologia \u00e8 previsto per il 2020\nL'uso del torio.\nI piani a lungo termine del programma nucleare indiano sono quelli di utilizzare reattori PHWR alimentati a torio. L'India possiede buona parte delle riserve mondiali di Torio mentre le riserve indigene di uranio sono scarse, a questo scopo \u00e8 in corso un grande programma di sviluppo in questa direzione. Sono stati fatti numerosi esperimenti per l'utilizzo del torio in un ciclo del combustibile, un centro di riprocessamento del combustibile \u00e8 in costruzione presso Kalpakkam.\nLa costruzione del primo reattore AHWR da 300 MW \u00e8 previsto essere costruito dal 2012, anche se non \u00e8 stato scelto alcun sito specifico. Il reattore \u00e8 a tubi in pressione verticali, dentro i quali l'acqua leggera in pressione bolle, mentre la circolazione del liquido refrigerante \u00e8 per convezione. Nell'aprile 2008 \u00e8 stato commissionato un impianto per lo studio di questa tipologia di reattori presso il sito di BARC. Nel 2009 sono state annunciate alcune caratteristiche del reattore, user\u00e0 torio come combustibile, saranno presenti sistemi di sicurezza passivi in grado di funzionare per tre giorni senza bisogno di intervento esterno, il disegno dell'impianto \u00e8 previsto rendere inutile una distanza minima rispetto ad altre costruzioni, mentre la vita operativa dell'impianto \u00e8 prevista essere di 100 anni. Altre caratteristiche sono la produzione della met\u00e0 degli attinidi minori rispetto ai reattori LWR, le scorie del reattore sono in larga parte ancora utilizzabili come combustibile nucleare e la loro composizione isotopica le rende non sfruttabili per la proliferazione nucleare\nCiclo del combustibile.\nIl Dipartimento dell'Energia Atomica possiede a Hyderabad un impianto di raffinazione e conversione del minerale uranifero, un impianto per la fabbricazione del combustibile per i reattori PHWR ed uno per il combustibile per i due BWR di Tarapur. La Heavy Water Board produce l'acqua pesante usata dai reattori. A Ratnahalli \u00e8 presente un centro di arricchimento dell'uranio tramite centrifuga a gas, insufficiente anche per i reattori di Tarapur. \u00c8 stato costruito principalmente per supplire al combustibile per i sottomarini nucleari e reattori di ricerca.\nA Trombay presso il BARC ed a Tarapur \u00e8 presente il centro di riprocessamento del combustibile dei reattori PHWR per il secondo step del programma nucleare indiano. Nel 2003 \u00e8 stato commissionato a Kalpakkam un centro di riprocessamento che funzioner\u00e0 tramite processo Purex, altri centri sono programmati vicino ai futuri reattori FBR. I negoziati con gli Stati Uniti per la costruzione di questi nuovi impianti sono iniziati nell'aprile 2010, questi saranno controllati dall'IAEA.\nReattori di ricerca.\nIn India sono presenti numerosi reattori di ricerca presso il BARC: il reattore APSARA da 1 MW \u00e8 in funzione dal 1956 ed \u00e8 il primo reattore di ricerca in funzione in Asia, Cirus \u00e8 un reattore da 40 MW in funzione dal 1960 (si prevede il suo spegnimento nel 2010) ed il reattore Dhruva da 100 MW del 1985 sono stati costruiti assieme agli impianti del ciclo del combustibile.\nNel 1988 \u00e8 stato costruito al BARC un acceleratore da 500 keV per lo studio del ciclo del torio. Presso l'Indira Gandhi Centre for Atomic Research a Kalpakkam \u00e8 presente dal 1985 un reattore FBR che \u00e8 utilizzato per lo studio del combustibile al torio, questo \u00e8 stato costruito a modello del reattore francese Rapsodie. Sono poi allo studio anche modelli di reattori a metallo liquido e reattori HTR per la produzione industriale di idrogeno.\nIl Board of Radiation &amp; Isotope Technology \u00e8 un ente che si \u00e8 separato dal BARC nel 1989, \u00e8 responsabile della produzione di radioisotopi medici, i reattori APSARA, CIRUS e Dhruva, oltre che alcuni reattori di Rajasthan, per la produzione di cobalto 60.\nGestione dei rifiuti e depositi geologici.\nL'India non possiede siti geologici nazionali, lo smaltimento dei rifiuti di ogni sito \u00e8 compito di ogni impianto, al momento sono tutti situati nei rispettivi impianti. La ricerca di un deposito geologico definitivo \u00e8 compito del BARC ed in corso di studio\nProduzione di uranio.\nL'India \u00e8 un piccolo produttore di uranio, con circa 230t prodotte ogni anno; la sua produzione storica al 2006 \u00e8 di 8.653t. Possiede risorse uranifere, pari a 72.900t a &lt;130$/kg nel \"Red Book\" del 2007. Sono previste grandi campagne di ricerca di nuove risorse uranifere.\nA causa della scarsa produzione indigena di uranio, i reattori non sottoposti a supervisione da parte dell'IAEA che utilizzano combustibile importato soffrono di carenze croniche di combustibile, questo fa s\u00ec che il fattore di carico sia nettamente il pi\u00f9 basso fra tutti i paesi sfruttraori dell'energia nucleare, mediamente inferiore al 50% contro l'80% medio mondiale. L'estrazione ed il processamento del minerale uranifero \u00e8 dato dall'Uranium Corporation of India Ltd, una sussidiaria del Dipartimento dell'Energia Atomica. Dal 2005 sono stati annunciati investimenti per 700milioni$ per l'apertura di ulteriori miniere nell'est e nel sud del paese.\nImportazioni di uranio.\nNel dicembre 2008 Rosatom ed Areva hanno firmato dei contratti per la fornitura di combustibile nucleare, mentre i governi kazaki, brasiliani e sudafricani stanno preparando contratti. Ad agosto 2010 7 reattori per 1400 MW funzionavano con combustibile importato.\nCentrali elettronucleari.\nTutti i dati della tabella sono aggiornati a giugno 2021"}
{"id": "2823686", "revid": "3115", "url": "https://it.wikipedia.org/wiki?curid=2823686", "title": "Energia nucleare in Pakistan", "text": "Nel 2011 l'energia nucleare in Pakistan ha generato l'3,8% dell'energia elettrica prodotta in totale nel Paese.\nA giugno 2011, sono presenti in questa nazione 2 centrali elettronucleari in funzione che dispongono complessivamente di 3 reattori operativi ed 1 in costruzione.\nNon vi sono centrali elettronucleari chiuse.\nStoria.\nIn Pakistan l'energia nucleare contribuisce per una piccola porzione del fabbisogno nazionale elettrico, l'ente regolatore e di ricerca di tutta la filiera nucleare \u00e8 la \"Pakistan Atomic Energy Commission\" (PAEC). Il primo reattore della nazione \u00e8 stato quello della centrale di Kanupp, vicino a Karachi, ora sotto controlli di sicurezza internazionali. Questo \u00e8 un reattore di tipologia CANDU, attualmente depotenziato a 125\u00a0MW, che \u00e8 in funzione dal 1971. La seconda unit\u00e0 della nazione \u00e8 quella di Chasnupp, un reattore cinese fornito dalla CNNC da 300\u00a0MW. L'impianto \u00e8 stato costruito dalla cinese SNERDI basandosi sul reattore 1 di Qinshan; \u00e8 in costruzione un reattore gemello nello stesso impianto, finanziato congiuntamente dalla Cina e dal Pakistan. Il combustibile per i reattori PWR \u00e8 importato dalla Cina.\nNel giugno 2008 il governo ha annunciato i piani per costruire unit\u00e0 3 e 4 a Chasnupp, ognuno da 300\u00a0MWe ed in gran parte finanziati dalla Cina, con un ulteriore accordo di cooperazione firmato nell'ottobre 2008. Il costo totale stimato \u00e8 di 1,7 miliardi$ mentre l'inizio dei lavori doveva avvenire nel 2009. Nel marzo 2009 lo SNERDI ha annunciato che stava procedendo con la progettazione dei due reattori con la China Zhongyuan Engineering come contraente principale. Nell'aprile 2009 e nel marzo 2010 il governo pakistano ha approvato il progetto ed i finanziamenti con la Cina Zhongyuan Ingegneria come contraente generale. Una relazione 29 aprile dal governo ha detto che aveva approvato il progetto per un costo di 2,37 miliardi$, ed i finanziamenti cinesi agevolati che dovrebbero coprire l'82% delle spese totali. Nell'aprile 2010 la potenza di ciascun reattore \u00e8 stata portata a 650\u00a0MW. Esistono per\u00f2 dei problemi per la fornitura di tecnologia nucleare al Pakistan, in quanto \u00e8 in vigore un embargo sulla fornitura di attrezzature e tecnologie dal 2004, si stanno valutando delle \"clausole di partenariato\" per poter iniziare i commerci\nProgramma nucleare futuro.\nNel 2005 \u00e8 stato varato un piano di incremento della potenza installata, per passare dai 20\u00a0GW di potenza del 2006 ai 160\u00a0GW previsti per il 2030, di questi sono previsti 8.8\u00a0GW da fonte nucleare. I piani prevedono la costruzione di altre quattro unit\u00e0 da 300\u00a0MW cinesi gemelli ai due precedenti e sette reattori da 1000\u00a0MW. In un primo momento i reattori designati erano i CNP1000 cinesi, in seguito il Pakistan ha deciso di optare per unit\u00e0 pi\u00f9 piccole ma con un contenuto di tecnologia locale pi\u00f9 elevato.\nReattori di ricerca.\nIl Pakistan possiede un reattore da 10\u00a0MW (il Parr-1) presso il Pakistan Institute of Technology.\nSono presenti altri reattori di ricerca, soprattutto di tipologia PHWR per la produzione di plutonio weapons-grade (cio\u00e8 contenente almeno il 90% di isotopo 239). questi sono situati a Khushab: un reattore da 50MWt \u00e8 operativo dal 1998, un secondo pi\u00f9 grande \u00e8 in funzione dal 2009 mentre un terzo \u00e8 in costruzione dal 2006.\nGestione dei rifiuti e depositi geologici.\nLa PAEC ha il compito di gestire tutto i rifiuti radiologici della nazione, \u00e8 poi in discussione la creazione di un fondo per la gestione delle scorie radioattive di Chasnupp e Kanupp. Il combustibile esausto \u00e8 attualmente conservato presso le piscine dei reattori, mentre una sistemazione in cask a secco \u00e8 stato proposto, come \u00e8 stato proposto il ritrattamento del combustibile nucleare. Un deposito nazionale per i rifiuti di basso e medio livello dovrebbe essere costruito entro il 2015, in un sito ancora da decidere.\nProduzione di uranio.\nIl Pakistan \u00e8 un paese produttore di uranio, soprattutto per le necessit\u00e0 nazionali. Secondo il \"Red Book\" del 2007 il paese ha riserve note di Uranio ma non stimate. La produzione annuale \u00e8 di circa 40t annue e la produzione storica al 2006 \u00e8 di 1079t totali\nL'industria mineraria pakistana ha l'obiettivo di raggiungere le 350t di minerale estratto all'anno nel 2015, miniere a basso grado sono conosciute nel Punjab centrale.\nCentrali elettronucleari.\nTutti i dati della tabella sono aggiornati a maggio 2018"}
{"id": "2823691", "revid": "337866", "url": "https://it.wikipedia.org/wiki?curid=2823691", "title": "Russia Nera", "text": ""}
{"id": "2823695", "revid": "337866", "url": "https://it.wikipedia.org/wiki?curid=2823695", "title": "Russia Rossa", "text": ""}
{"id": "2823696", "revid": "131358", "url": "https://it.wikipedia.org/wiki?curid=2823696", "title": "Chiesa di San Francesco (Bologna)", "text": ""}
{"id": "2823709", "revid": "2074", "url": "https://it.wikipedia.org/wiki?curid=2823709", "title": "Chiesa della Magione", "text": ""}
{"id": "2823717", "revid": "287204", "url": "https://it.wikipedia.org/wiki?curid=2823717", "title": "Johann Heinrich David Zschokke", "text": "Biografia.\nMassone, fu dapprima membro per vari anni della Loggia \"Zur Edlen Aussicht\" di Friburgo in Brisgovia e nel 1811 fond\u00f2 con quattro confratelli la loggia di Aarau \"Zur Brudertreue\"."}
{"id": "2823720", "revid": "339392", "url": "https://it.wikipedia.org/wiki?curid=2823720", "title": "Piramidi del Malpighi", "text": ""}
{"id": "2823722", "revid": "339392", "url": "https://it.wikipedia.org/wiki?curid=2823722", "title": "World League maschile di pallanuoto 2009", "text": ""}
{"id": "2823724", "revid": "339392", "url": "https://it.wikipedia.org/wiki?curid=2823724", "title": "World League maschile di pallanuoto 2010", "text": ""}
{"id": "2823726", "revid": "247222", "url": "https://it.wikipedia.org/wiki?curid=2823726", "title": "SanremoLab", "text": ""}
{"id": "2823728", "revid": "435108", "url": "https://it.wikipedia.org/wiki?curid=2823728", "title": "World League femminile di pallanuoto 2009", "text": ""}
{"id": "2823745", "revid": "101175", "url": "https://it.wikipedia.org/wiki?curid=2823745", "title": "Paola Cazzola", "text": "Carriera.\nDopo aver iniziato a gareggiare nel motocross e nel supermotard, dal 2004 si \u00e8 dedicata alle competizioni in circuito, partecipando ai vari campionati femminili di velocit\u00e0.\nDal 2005 al 2007 \u00e8 passata a competere anche nel campionato Europeo Velocit\u00e0, ottenendo il titolo nella categoria femminile delle 1000 nel 2006 su una Ducati e il secondo posto l'anno successivo su una Yamaha. Dal 2006 al 2008 vince per tre volte il campionato italiano motocicliste categoria Superstock 1000, realizzando nel complesso delle tre stagioni dodici vittorie in gara in questo campionato.\nNel 2010 ha partecipato al campionato mondiale Supersport con una Honda CBR600RR del team Kuja Racing. Dopo quattro gare viene per\u00f2 sostituita, alla vigilia del gran premio d'Italia a Monza, da Andrea Boscoscuro. Rientra nel campionato come wildcard in occasione del gran premio di San Marino a Misano Adriatico con la Yamaha YZF R6 del team Wild Boar. In cinque prove totalizza tre punti classificandosi trentacinquesima nella graduatoria mondiale. Nel 2011 \u00e8 pilota titolare nel CIV Stock 600 con il team QDP. Ottiene un punto ed il trentaquattresimo posto in classifica finale."}
{"id": "2823754", "revid": "118031", "url": "https://it.wikipedia.org/wiki?curid=2823754", "title": "Heinrich Zschokke", "text": ""}
{"id": "2823756", "revid": "124247044", "url": "https://it.wikipedia.org/wiki?curid=2823756", "title": "Stadio Partizan", "text": "Lo stadio Partizan (in serbo: \"\u0421\u0442\u0430\u0434\u0438\u043e\u043d \u041f\u0430\u0440\u0442\u0438\u0437\u0430\u043d\u0430\"/\"Stadion Partizana\") \u00e8 uno stadio multiuso, da calcio e da atletica. Lo stadio \u00e8 situato sulla collina di Top\u010dider nel quartiere di Autokomanda, nel municipio di Savski Venac a Belgrado, Serbia. Ha una capienza di 32\u00a0710 posti a sedere, ospita le partite casalinghe del Partizan e ha ospitato anche per un breve periodo (1959-1963) i rivali della Stella Rossa prima del trasferimento allo Stadio Rajko Miti\u0107. \nVenne costruito e inaugurato nel 1949 con il nome di Stadio dell'Esercito Popolare Jugoslavo (in serbo: \"\u0421\u0442\u0430\u0434\u0438\u043e\u043d \u0408\u0443\u0433\u043e\u0441\u043b\u043e\u0432\u0435\u043d\u0441\u043a\u0435 \u041d\u0430\u0440\u043e\u0434\u043d\u0435 \u0410\u0440\u043c\u0438\u0458\u0435-\u0421\u0442\u0430\u0434\u0438\u043e\u043d \u0408\u041d\u0410/Stadion Jugoslovenske Narodne Armije-Stadion JNA\") ed \u00e8 tuttora conosciuto con questo nome dalla maggior parte dei tifosi provenienti dalla ex-Jugoslavia\".\" I tifosi del Partizan, i Grobari, lo hanno anche soprannominato \"Tempio del calcio\" (in serbo: \"\u0424\u0443\u0434\u0431\u0430\u043b\u0441\u043a\u0438 \u0425\u0440\u0430\u043c/Fudbalski Hram\").\nHa ospitato, dal 1957 al 1988, la parata annuale della Giornata della Giovent\u00f9 che si teneva il 25 maggio in onore delle festivit\u00e0 per il compleanno del maresciallo Tito.\nLo stadio ha quattro tribune: nord, sud, est e ovest e prima dell'installazione dei seggiolini, lo stadio aveva una capienza di 55\u00a0000 posti. \nStoria.\nLa costruzione dello stadio inizi\u00f2 dopo la fine della seconda guerra mondiale sul sito dello Stadio BSK (\"\u0421\u0442\u0430\u0434\u0438\u043e\u043d \u0411\u0421\u041a/Stadion BSK\"), stadio da 25\u00a0000 posti che ospit\u00f2 le partite casalinghe del BSK Belgrado e della Nazionale di calcio della Jugoslavia. Fu costruito con l'aiuto dell'Esercito Popolare tra il 1948 e il 1951. Nonostante i lavori non fossero stati completati, la prima partita disputata in questo stadio, il 9 ottobre 1949, fu l'incontro amichevole Jugoslavia-Francia che termin\u00f2 con il risultato 1-1. Lo stadio fu ufficialmente inaugurato in occasione della Giornata dell'Esercito Popolare, il 22 dicembre 1951. \nIl 1\u00ba aprile 1957 fu installata allo stadio la sua prima scoreboard elettronica e fu utilizzata per la prima volta in occasione della partita tra Partizan e Vardar Skopje, disputata il 30 novembre 1957. \nLo stadio fu la sede della settima edizione dei Campionati europei di atletica leggera, che furono disputati dal 12 al 16 settembre 1962.\nNell'aprile 1989 lo stadio sub\u00ec un cambio di propriet\u00e0, passando dalla propriet\u00e0 dell'Esercito Popolare a quella del Partizan. La societ\u00e0 cambi\u00f2 ufficialmente il nome da \"Stadion JNA\" a \"Stadion Partizan.\" Prima dell'entrata in vigore delle normative di sicurezza UEFA lo stadio poteva ospitare fino a 55\u00a0000 spettatori. Dopo il rinnovamento, effettuato nel 1998, la capacit\u00e0 dello stadio fu ridotta a 32\u00a0710 spettatori. \nNella stagione 2003-2004 lo stadio ospit\u00f2 per la prima volta delle gare di UEFA Champions League e si dimostr\u00f2 un campo difficile da espugnare, dato che il Partizan non perse nessuna partita casalinga durante la fase a gironi, nonostante si trovasse nello stesso girone di Porto, Olympique Marsiglia e Real Madrid. \nNel settembre 2010 furono apportate delle leggere modifiche in occasione dell'edizione della UEFA Champions League di quell'anno. Il campo fu espanso di 1 m\u00b2, furono rinnovati i pali delle porte e furono costruite le nuove tribune stampa sul lato ovest dello stadio."}
{"id": "2823760", "revid": "1573940", "url": "https://it.wikipedia.org/wiki?curid=2823760", "title": "Attila cinnamomeus", "text": "L'attila color cannella (Attila cinnamomeus () \u00e8 un uccello della famiglia Tyrannidae.\nDistribuzione e habitat.\nVive nel Sudamerica settentrionale: bacino amazzonico del Brasile, Colombia, Venezuela, Guyana, Suriname, Guiana francese, Ecuador, Per\u00f9 e Bolivia.\nIl suo habitat naturale sono le paludi tropicali e subtropicali."}
{"id": "2823769", "revid": "474175", "url": "https://it.wikipedia.org/wiki?curid=2823769", "title": "Tupiza", "text": "Tupiza \u00e8 un comune (\"municipio\" in spagnolo) della Bolivia nella provincia di Sud Chichas del dipartimento di Potos\u00ed con 36.754 abitanti (dato 2010).\nGeografia.\nLa citt\u00e0 sorge nel sud della Bolivia, lungo le rive del fiume Tupiza. Tupiza \u00e8 situata a 250 km a sud di Potos\u00ed.\nStoria.\nLa citt\u00e0 sorge sul territorio anticamente appartenuto al popolo \"chichas\"; essa fu fondata tra il 1535 e il 1536 come base di approvvigionamento durante la spedizione in Cile di Diego de Almagro. Secondo un'altra ipotesi la fondazione della citt\u00e0 sarebbe avvenuta il 4 giugno 1574 ad opera di Luis de Fuentes y Vargas che successivamente fond\u00f2 anche la citt\u00e0 di Tarija.\nGli attuali territori della provincia di Sud Chichas, di Nor Chichas e la parte orientale della provincia di Sud L\u00edpez appartenevano all'Argentina sino alla proclamazione dell'indipendenza della Rep\u00fablica de Bol\u00edviar (poi Bolivia) e rimasero contesi sino alla conclusione della Guerra del Pacifico (1879-1884).\nIl 7 novembre 1810, a circa 25 km a sud della citt\u00e0 fu combattuta la battaglia di Suipacha durante la quale l'esercito costituito dalla Prima Giunta di Buenos Aires e comandato da Juan Jos\u00e9 Castelli sconfisse per la prima volta le forze filo-spagnole e monarchiche.\nIl 25 novembre 1895 il presidente boliviano Mariano Baptista riconobbe ufficialmente a Tupiza lo status di citt\u00e0 (es: ciudad), elevandola a capoluogo della provincia di Sud Chichas.\nSecondo alcune ricostruzioni, nel 1908 i famosi banditi statunitensi Butch Cassidy e Sundance Kid sarebbero stati uccisi dalle forze armate boliviane (o si sarebbero suicidati per evitare la cattura) nei pressi della citt\u00e0 di Tupiza.\nEconomia.\nLa citt\u00e0 \u00e8 un importante centro minerario poich\u00e9 si trova nelle vicinanze delle miniere di Chillcobija ricche di argento, piombo, rame, stagno e zinco.\nIl settore turistico ricopre una certa importanza nell'economia cittadina; diversi operatori turistici organizzano viaggi alla presunta tomba di Butch Cassidy e Sundance Kid, inoltre la zona \u00e8 famosa per le incisioni rupestri e per le particolari formazioni rocciose che caratterizzano tutto il paesaggio della regione.\nGeografia antropica.\nCantoni.\nIl comune \u00e8 suddiviso in 12 cantoni:\nInfrastrutture e trasporti.\nTupiza \u00e8 situata all'intersezione tra la strada 14 per la frontiera argentina e la strada 21 per Uyuni."}
{"id": "2823781", "revid": "729019", "url": "https://it.wikipedia.org/wiki?curid=2823781", "title": "Carl Andrew Spaatz", "text": "Durante la seconda guerra mondiale assunse il comando delle forze aeree dell'USAAF prima nel Mediterraneo e poi nell'Europa, dirigendo con efficienza e tenacia la grande campagna di bombardamenti pesanti sulla Germania e sui paesi occupati e trasformando le forze aeree statunitensi in un possente e formidabile complesso di migliaia di bombardieri pesanti, bombardieri medi, cacciabombardieri e caccia di scorta in grado di devastare le regioni nemiche e di dominare i cieli sopra l'Europa occupata e anche sopra la stessa Germania nazista.\nBiografia.\nDalla nascita alla prima guerra mondiale.\nCarl Spaatz nacque a Boyertown, in Pennsylvania, il 28 giugno 1891 e nel 1910 entr\u00f2 nell'Accademia Militare degli Stati Uniti, dove nel 1914 consegu\u00ec la promozione a sottotenente, lo stesso anno in cui venne inviato alle Hawaii per prestare servizio nella 25\u00aa divisione di fanteria. Un anno dopo venne inviato in qualit\u00e0 di studente alla scuola dell'aviazione di San Diego e nel 1916 militava nel 1\u00ba Squadrone del generale John Pershing.\nSuccessivamente Spaatz venne trasferito in Francia dove comand\u00f2 il 31\u00ba Squadrone e si impegn\u00f2 ad addestrare le nuove reclute a Issoudun, fino a quando nel 1918 partecip\u00f2 attivamente alla guerra abbattendo tre aerei tedeschi meritandosi la Distinguished Service Cross.\nL'attivit\u00e0 nella seconda guerra mondiale.\nNel dopoguerra Carl Spaatz diresse alcuni reparti aerei in Texas e nel 1940, quando da tempo era scoppiata la seconda guerra mondiale, and\u00f2 nel Regno Unito in qualit\u00e0 di osservatore militare. Ad agosto fu assegnato all'ufficio del comandante dell'United States Army Air Corps, in ottobre assunse temporaneamente la carica di brigadier generale e in novembre arriv\u00f2 per lui il momento di ricoprire un nuovo importante ruolo, cio\u00e8 quello di comandante degli equipaggi aerei.\nTornato negli Stati Uniti, il brillante generale statunitense fu posto a capo degli aerei da caccia qualche settimana dopo l'attacco di Pearl Harbor per poi, nel maggio 1942, andare a dirigere la Eighth Air Force (8\u00aa Forza aerea) in Europa.\nDopo aver diretto le forze aeree americane nell'operazione Torch, Spaatz nel febbraio 1943 fu posto a capo delle Northwestern African Air Force e, dopo essere stato promosso tenente generale a marzo 1943, partecip\u00f2 alle operazioni degli Alleati contro gli italo-tedeschi in Africa settentrionale e in Italia. Nel gennaio 1944 torn\u00f2 in Inghilterra dove divenne il comandante supremo della United States Strategic Air Forces in Europe, il comando unificato di tutte le formazioni da bombardamento strategico americane nel teatro europeo e mediterraneo.\nPer tutte queste missioni condotte con abilit\u00e0 e intelligenza Spaatz venne decorato con un'altra Distinguished Service Medal e con il Collier Trophy, un premio consegnato annualmente a chi si fosse reso meritevole di aver contribuito al progresso generale dell'aviazione.\nNel giugno 1945 Carl Spaatz venne assegnato al quartier generale dell'aviazione a Washington, e nel mese successivo torn\u00f2 nei teatri di guerra andando a dirigere i bombardieri americani nell'oceano Pacifico, sviluppando e progettando le loro ultime sortite in territorio nipponico. Quando l'imperatore Hirohito mand\u00f2 una sua delegazione a firmare la resa del suo paese, tra i rappresentanti statunitensi vi era anche Spaatz.\nIl 27 gennaio del 1945 il generale Carl Andrew Spaatz invi\u00f2 un messaggio urgente a Jimmy Doolittle di cessare le attivit\u00e0 di sperimentazione del progetto Aphrodite in quanto non ancora efficaci.\nIl dopoguerra.\nTerminata la guerra ritorn\u00f2 a Washington e nel febbraio 1946 fu nominato comandante dell'United States Army Air Forces, fino a quando nel settembre 1947 il Presidente degli Stati Uniti d'America Truman lo pose al vertice della nuova aviazione militare USA, l'United States Air Force, carica che mantenne sino al 29 aprile 1948. Durante questo importante servizio Spaatz dovette valutare i problemi relativi all'entrata in scena della bomba atomica e della smobilitazione di tutti gli aerei inutili in tempo di pace, inoltre riorganizz\u00f2 la struttura dell'USAF e promosse la ricerca scientifica nonch\u00e9 lo sviluppo di nuovi tipi di aerei.\nRitiratosi alla vita civile, Spaatz scrisse alcuni articoli sul concetto di supremazia aerea collaborando anche con la rivista Newsweek, diresse molte associazioni inerenti all'aeronautica e fu membro del consiglio di Stato Maggiore dell'Aviazione dal 1952 fino al 14 luglio 1974, data della sua morte dovuta ad un'insufficienza cardiaca."}
{"id": "2823785", "revid": "332944", "url": "https://it.wikipedia.org/wiki?curid=2823785", "title": "Evgeni Dementiev", "text": ""}
{"id": "2823786", "revid": "282579", "url": "https://it.wikipedia.org/wiki?curid=2823786", "title": "Carl Spaatz", "text": ""}
{"id": "2823795", "revid": "640469", "url": "https://it.wikipedia.org/wiki?curid=2823795", "title": "Aur\u00e9lien Montaroup", "text": "Carriera.\nClub.\nDopo aver giocato con varie squadre francesi, si trasferisce nel gennaio 2009 alla Dinamo Minsk."}
{"id": "2823796", "revid": "1305772", "url": "https://it.wikipedia.org/wiki?curid=2823796", "title": "Willoughby", "text": ""}
{"id": "2823822", "revid": "1543377", "url": "https://it.wikipedia.org/wiki?curid=2823822", "title": "T-RAM", "text": "La T-RAM acronimo di \"\"Thyristor RAM\" o \"Thyristor Random Access Memory\"\" (in italiano \"Memoria ad Accesso Casuale con Tiristore\") \u00e8 un nuovo tipo di Memoria informatica DRAM inventata e sviluppata dalla T-RAM Semiconductor.\nQuesta tecnologia sfrutta la propriet\u00e0 elettrica conosciuta come resistenza differenziale negativa e si caratterizza per il modo innovativo in cui le sue celle di memoria sono realizzate, combinando l'efficienza delle DRAM in termini di spazio con quella delle SRAM in termini di velocit\u00e0. \nMolto simile alle attuali 6T-SRAM, ovvero le memorie SRAM dotate di 6 transistor per cella, se ne differenzia sostanzialmente per il fatto che il latch CMOS delle SRAM, costituito da 4 dei 6 transistor di ciascuna cella, \u00e8 sostituito da un latch bipolare PNP-NPN di un singolo Tiristore.\nIl risultato \u00e8 ridurre sensibilmente l'area occupata da ciascuna cella, ottenendo cos\u00ec una memoria altamente scalabile che ha gi\u00e0 raggiunto densit\u00e0 di memorizzazione diverse volte superiori a quelle delle attuali SRAM.\nLa Thyristor-RAM fornisce il miglior rapporto densit\u00e0/prestazioni oggi disponibile fra le diverse memorie integrate, eguagliando le prestazioni di una memoria SRAM, ma consentendo una densit\u00e0 di memorizzazione 2-3 volte maggiore e un minor consumo energetico. \nSi prevede che la nuova generazione di memorie T-RAM avr\u00e0 la stessa densit\u00e0 di memorizzazione delle DRAM."}
{"id": "2823838", "revid": "2162299", "url": "https://it.wikipedia.org/wiki?curid=2823838", "title": "Commissione internazionale di stratigrafia", "text": "La Commissione internazionale di stratigrafia, nota internazionalmente con il suo nome inglese International Commission on Stratigraphy e spesso abbreviata in ICS, \u00e8 un sottocomitato permanente dell'Unione internazionale di scienze geologiche (IUGS) e si occupa di problematiche su scala globale relative alla stratigrafia, geologia e geocronologia.\nScopi.\nUno dei suoi scopi principali, un progetto che \u00e8 iniziato nel 1974, \u00e8 la definizione di standard multidisciplinari e globali che permettano un pi\u00f9 agevole confronto paleontologico e geobiologico tra varie regioni della Terra attraverso un riferimento preciso e rigoroso delle sezioni stratigrafiche dei siti fossili. Tali sezioni, una volta che siano state identificate e approvate in base a una serie di requisiti prefissati, vengono definite Sezioni e punti stratigrafici globali.\nIn aggiunta alla classificazione stratigrafica, la ICS definisce anche criteri alternativi di riferimento denominati Et\u00e0 stratigrafiche globali standard (GSSA) in cui le caratteristiche e i criteri di datazione sono fissati in base ad altri metodi scientifici come le sequenze di allineamento magnetico e criteri radiometrici, incoraggiando il dibattito tra paleontologi, geologi, geobiologi e cronostratigrafi.\nPubblicazioni.\nL'ICS pubblica regolarmente i rapporti ufficiali sul sito --&gt;/cheu.pdf International Stratigraphic Chart. Vengono anche pubblicate le \"proposte in discussione\" (working proposal), che tuttavia assumono veste ufficiale solo dopo l'approvazione da parte della IUGS.\nUn caso recente di controversia \u00e8 stato quello relativo allo scorporo del Quaternario dal Neogene, fonte di notevoli discussioni e dibattiti tra opinioni contrapposte, e che \u00e8 stato risolto solo nel 2009."}
{"id": "2823840", "revid": "4175", "url": "https://it.wikipedia.org/wiki?curid=2823840", "title": "Coppa del Mondo di rugby VII", "text": ""}
{"id": "2823849", "revid": "1573940", "url": "https://it.wikipedia.org/wiki?curid=2823849", "title": "Ij (Iran)", "text": "\u012aj (farsi \u0627\u064a\u062c) \u00e8 una citt\u00e0 dello shahrest\u0101n di Estahban, circoscrizione Centrale, nella provincia di Fars. Aveva, nel 2006, una popolazione di 6.233 abitanti."}
{"id": "2823869", "revid": "2074", "url": "https://it.wikipedia.org/wiki?curid=2823869", "title": "Basilica La Magione", "text": ""}
{"id": "2823884", "revid": "1573940", "url": "https://it.wikipedia.org/wiki?curid=2823884", "title": "Runiz", "text": "R\u016bn\u012bz (farsi \u0631\u0648\u0646\u06cc\u0632) \u00e8 una citt\u00e0 dello shahrest\u0101n di Estahban, circoscrizione di Runiz, nella provincia di Fars."}
{"id": "2823891", "revid": "697352", "url": "https://it.wikipedia.org/wiki?curid=2823891", "title": "J\u00f3zef Ignacy Kraszewski", "text": "Biografia.\nFiglio di un avvocato molto legato agli ambienti aristocratici, ebbe modo di conseguire la laurea in filosofia all'Universit\u00e0 di Cracovia, e fece studi di letteratura e di storia all'Universit\u00e0 di Vilnius, e nel 1831 partecip\u00f2 all'insurrezione polacca sostenendo il principe Czartorisky e i liberali. Terminata la rivolta, fu esiliato in Germania e nel 1848 prese parte alle rivoluzioni combattendo al fianco degli insorti in Baden. Esiliato dalla Germania, fugg\u00ec in Svizzera a Ginevra, dove mor\u00ec nel 1887.\nAutore di poesie, commedie, studi storici, critici e politici e di pi\u00f9 di duecento romanzi che rivelano l'influsso di Scott, Hoffmann, Stendhal e Balzac. Molti di essi sono dedicati ad una realistica descrizione della vita dei contadini.\n\u00c8 stato seppellito nella cripta della chiesa di San Michele Arcangelo e San Stanislao (Ska\u0142ka) di Cracovia, dove oggi riposa con altri grandi intellettuali polacchi suoi contemporanei e non: il Premio Nobel per la Letteratura Czes\u0142aw Mi\u0142osz, Ludwik Solski, Stanis\u0142aw Wyspia\u0144ski e Lucjan Siemie\u0144ski."}
{"id": "2823895", "revid": "110157", "url": "https://it.wikipedia.org/wiki?curid=2823895", "title": "Bad Iburg", "text": "Bad Iburg \u00e8 una citt\u00e0 di 11.519 abitanti della Bassa Sassonia, in Germania.\nAppartiene al circondario (\"Landkreis\") di Osnabr\u00fcck (targa OS).\nAmministrazione.\nGemellaggi.\nBad Iburg \u00e8 gemellata con:"}
{"id": "2823908", "revid": "124262157", "url": "https://it.wikipedia.org/wiki?curid=2823908", "title": "Howard Atwood Kelly", "text": "Biografia.\nLaureato in medicina e specializzato in ginecologia, personalit\u00e0 di rilievo nell'ambiente medico, fu uno dei quattro illustri professori del Johns Hopkins Medical School. Grandissimo professionista ha sviluppato nuove tecniche nella chirurgia addominale, in particolare nella chirurgia ginecologica, ed \u00e8 stato uno dei primi a riconoscere l'importanza della radioterapia per la cura del cancro.\nDopo aver conseguito la laurea presso l'universit\u00e0 della Pennsylvania nel 1882, si rec\u00f2 in Europa per ampliare le sue conoscenze e per apprendere nuove tecniche avanzate riguardanti la ginecologia. \nFond\u00f2 il Kensington Hospital di Philadelphia nel 1888 e fu assistente della cattedra di ostetricia all'Universit\u00e0 di Philadelphia.\nNel 1889 si trasfer\u00ec a Baltimora per lavorare come ginecologo a capo del Johns Hopkins Hospital. A 31 anni fu uno dei quattro capisaldi dell'Hopkins University Medical School insieme ad William Henry Welch, William Stewart Halsted e William Osler. Per trent'anni fu professore della cattedra di ginecologia presso questa universit\u00e0, fondata per innalzare il livello delle scuole di medicina. Gli standard per l'ammissione erano molto elevati, ogni specializzazione faceva capo al reparto ospedaliero corrispondente. La filosofia del Johns Hopkins, alla quale Kelly si rifaceva, era quella di combinare perfettamente la conoscenza della professione medica studiata sui libri e quindi l'insegnamento dello studio clinico della patologia, legata all'apprendimento dei benefici del paziente. Kelly svilupp\u00f2 nuovi metodi chirurgici e tecniche diagnostiche per contribuire a rendere Baltimora uno dei principali centri di ginecologia.\nL'obiettivo di Kelly era quello di dare ad ogni studente, anno per anno, una formazione legata alla ginecologia generale perch\u00e9 tutti dovevano avere una competenza chirurgica molto vasta. Kelly si rifiut\u00f2 di insegnare ginecologia eseguendo un intervento chirurgico, le classi erano di grandi dimensioni quindi non tutti avrebbero potuto vedere in maniera dettagliata l'operazione e l'esposizione rappresentava un rischio per la paziente. Autorizz\u00f2 per\u00f2 gli studenti, ad osservare molti interventi in sala operatoria, anche se questi non erano autorizzati ad assistervi. Solo gli studenti gi\u00e0 laureati in medicina e specializzati in ginecologia potevano assisterlo negli interventi chirurgici.\nContinuando a lavorare presso la Johns Hopkins, Kelly fond\u00f2 l'Howard A. Kelly Hospital di Baltimora nel 1892. Questo perch\u00e9 il Johns Hopkins aveva poche strutture per la cura dei pazienti privati. Kelly rilev\u00f2 questo ospedale da un collega aggiungendo tre nuovi reparti pur rispettando la sua architettura.\nNel 1903 da parte di Pierre Curie e Marie Curie ci fu la scoperta della radio fu utilizzata dai medici per nuove cure. Kelly acquist\u00f2 un piccolo tubo di radio nel 1904, per il suo ambulatorio privato, e inizi\u00f2 ad utilizzarlo come cura per lesioni esterne. Sua zia era la sua prima paziente alla quale applic\u00f2 la cura della radioterapia. Notando gli effetti positivi di questa cura invest\u00ec il suo denaro in questo progetto e nel 1907, Kelly, acquist\u00f2 una grande quantit\u00e0 di radio per il valore di dollari. Nel 1913, si rec\u00f2 in Colorado, form\u00f2 una societ\u00e0 con altri investitori, tra cui la US Bureau of Mines, per iniziare a dar vita a questo progetto di dollari. Svilupp\u00f2 anche una societ\u00e0 con il governo federale, e con la collaborazione di un altro medico, fond\u00f2 l'Istituto Nazionale della Radio.\nKelly \u00e8 l'autore di pi\u00f9 di 500 articoli scientifici e 18 libri. Suoi libri, tutti riguardanti la ginecologia, furono apprezzati per le descrizioni complete e dettagliate e per le illustrazioni. Scrisse diverse biografie di medici e un trattato religioso. Egli \u00e8 l'autore di numerose di borse di studio, di dottorati, e lauree honoris causa.\nL'importanza di Kelly \u00e8 legata alla sua eccellenza in tre settori: fu uno dei membri fondatori della facolt\u00e0 di Johns Hopkins University Medical School, fu il medico che dett\u00f2 le leggi nella ginecologia, e fu uno dei primi a notare il potenziale medico della radio.\nPubblicazioni.\nLe sue pubblicazioni:"}
{"id": "2823917", "revid": "1073227", "url": "https://it.wikipedia.org/wiki?curid=2823917", "title": "La fine (Nesli)", "text": "La fine \u00e8 un brano musicale del cantautore italiano Nesli, ultima traccia del quarto album in studio \"Fragile - Nesliving Vol. 2\", pubblicato il 13 novembre 2009 dalla Doner Music.\nDescrizione.\nIl brano, prodotto da Marco Zangirolami, alterna parti narrate e cantate. La base \u00e8 formata principalmente dal suono del pianoforte. Il testo spiega come l'artista abbia vissuto la sua vita da uomo fragile e apparentemente indifeso.\nVideo musicale.\nNonostante il brano non sia stato pubblicato come singolo, \u00e8 stato realizzato un videoclip diretto dal regista Luca Tartaglia, prodotto dalla Vestiti Addict e pubblicato sul canale YouTube di Nesli il 24 dicembre 2009.\nCover.\nNel 2011 il cantautore italiano Tiziano Ferro ha realizzato una reinterpretazione de \"La fine\", successivamente estratta come settimo e ultimo singolo dal quinto album in studio \"L'amore \u00e8 una cosa semplice\" il 1\u00ba febbraio 2013."}
{"id": "2823926", "revid": "1543377", "url": "https://it.wikipedia.org/wiki?curid=2823926", "title": "TT-RAM", "text": "La TT-RAM acronimo di \u201c\"Twin Transistor RAM\"\u201d o \u201c\"Twin Transistor Random Access Memory\"\u201d (in italiano \"memoria ad accesso casuale a doppio transistor\") \u00e8 un nuovo tipo di memoria informatica in fase di sviluppo presso la Renesas.\nLe TT-RAM sono concettualmente simili alle DRAM, ma, a differenza di queste ultime che sono caratterizzate dall'impiego di un condensatore e un transistor per ogni cella di memoria, le TT-RAM si distinguono per l'impiego di due transistor, con il vantaggio di eliminare il condensatore e le problematiche che questo comporta, come il refresh periodico necessario per evitare la perdita delle informazioni.\nL'eliminazione del condensatore \u00e8 resa possibile sfruttando il cosiddetto Floating body effect, prodotto dall'impiego della nuova tecnologia SOI (\"Silicon-on-Insulator\"), per la memorizzazione delle informazioni.\nInizialmente il \"Floating Body Effect\" era considerato un problema e un effetto parassita prodotto dall'impiego della tecnologia SOI, ma oggi, attraverso diversi studi condotti al riguardo, \u00e8 stato trovato il modo di sfruttarlo come un vantaggio.\nGrazie a questo effetto si viene a generare un accumulo di cariche fra il corpo del transistor e lo strato sottostante (separati da un terzo strato di ossido isolante) il cui valore \u00e8 facilmente misurabile. Tale schema permettere dunque l'eliminazione del condensatore, poich\u00e9 esso svolge le medesime funzioni: ovvero la memorizzazione delle informazioni binarie (sotto forma di livelli logici 0 e 1).\nAll'interno delle celle di memoria TT-RAM, i due transistor connessi fra di loro sono collocati su uno strato SOI. Uno dei due transistor ha la funzione di regolare gli accessi (lettura/scrittura) alla cella in base al suo stato di conduzione, mentre il secondo, grazie all'effetto sopra citato, svolge la funzione di memorizzazione, al posto del condensatore delle celle convenzionali di una DRAM.\nIl fatto che le operazioni delle celle di memoria TT-RAM non richiedono tensioni step-up o tensioni negative a differenza di quanto avviene per le DRAM, rende le celle di queste nuove memorie ideali per utilizzi futuri, con tensioni operative pi\u00f9 basse.\nCon le TT-RAM un segnale di lettura dalla cella di memoria viene visto come una differenza nella corrente di lavoro del transistor.\n\u00c8 compito di un particolare Specchio di corrente individuare tale differenza a velocit\u00e0 elevate e identificare i livelli logici 1 e 0, usando una cella di memoria di riferimento. Questo metodo di lettura diminuisce notevolmente i consumi energetici richiesti per la lettura di una locazione di Memoria DRAM, in cui per accedere a una determinata cella bisogna leggere tutte le celle di una riga avendo cura di rigenerare le informazioni contenute nei condensatori, mediante un'operazione di refresh per evitare la perdita dei dati.\nQuesta nuova tecnologia non produce cambiamenti sostanziali dal punto di vista della densit\u00e0 di memorizzazione giacch\u00e9 i componenti utilizzati per ciascuna cella di memoria sono 2 transistor, al posto della coppia transistor-condensatore delle celle delle DRAM. Tuttavia poich\u00e9 i transistor creati utilizzando il processo SOI sono pi\u00f9 piccoli di un condensatore, le TT-RAM offrono una densit\u00e0 di memorizzazione maggiore delle DRAM convenzionali.\nUna tecnologia simile \u00e8 la Z-RAM, che usa un singolo transistor per cella e che quindi consente una maggior deensit\u00e0 di memorizzazione di quella offerta dalle TT-RAM.\nCome le TT-RAM, anche le Z-RAM sfruttano il \"Floating Body Effect\" della tecnologia SOI, e presumibilmente hanno processi di realizzazione abbastanza simili. La Z-RAM si preannuncia essere veloce tanto quanto la SRAM usata attualmente nelle cache, il che la rende particolarmente interessante per la progettazione delle future CPU."}
{"id": "2823929", "revid": "1573940", "url": "https://it.wikipedia.org/wiki?curid=2823929", "title": "Farashband", "text": "Far\u0101shband (farsi \u0641\u0631\u0627\u0634\u0628\u0646\u062f) \u00e8 il capoluogo dello shahrest\u0101n di Farashband, circoscrizione Centrale, nella provincia di Fars. Aveva, nel 2006, una popolazione di 17.142 abitanti. "}
{"id": "2823936", "revid": "599013", "url": "https://it.wikipedia.org/wiki?curid=2823936", "title": "Open di Francia 1990 - Singolare femminile", "text": "Monica Seles ha battuto in finale Steffi Graf 7-6(6) 6-4."}
{"id": "2823938", "revid": "1718925", "url": "https://it.wikipedia.org/wiki?curid=2823938", "title": "Via dell'ambra", "text": "La Via dell'Ambra era l'antico itinerario lungo il quale avvenivano il commercio e il trasferimento dell'ambra.\nStoria.\nPartiva dalla Sicilia il pi\u00f9 antico commercio di ambra. Il commercio dell'ambra siciliana era diretto in Grecia, Nord Africa e Spagna. Ambra siciliana fu scoperta anche Micene dall'archeologo Heinrich Schliemann. Questa ambra comparve anche in siti del sud di Spagna e Portogallo e la sua distribuzione \u00e8 simile a quella dell'avorio, per cui \u00e8 possibile che l'ambra della Sicilia raggiungesse la penisola iberica attraverso contatti con l'Africa del Nord\" (Universit\u00e0 spagnola di Granada diretto da Mercedes Murillo-Barroso). \nDopo un declino nel consumo e commercio dell'ambra all'inizio dell'Et\u00e0 del Bronzo, all'incirca nel 2.000 avanti Cristo, l'influsso dell'ambra Baltica gradualmente prese il posto di quella siciliana in tutta la penisola iberica a partire all'incirca dal 1.000 avanti Cristo. Le nuove evidenze provengono da varie localit\u00e0 archeologiche e geologiche della penisola iberica.\nSuccessivamente si form\u00f2 un complesso sistema di vie commerciali attraverso le quali l'ambra, una preziosa resina fossile, veniva trasportata dai suoi luoghi d'origine, il Mar Baltico e il Mare del Nord, verso il Mar Mediterraneo, in particolare verso l'Italia, la Grecia e l'Egitto, che nei tempi antichi erano i maggiori trasformatori dell'ambra grezza in oggetti preziosi.\nA testimonianza dell'antichit\u00e0 di questo commercio, il faraone egizio Tutankhamon ebbe gioielli d'ambra nel suo corredo funebre, e oggetti di questo materiale venivano offerti nel tempio di Apollo a Delfi, in Grecia. Un centro molto antico di lavorazione dell'ambra, sin dal VI sec. a.C. era il Piceno (durante la fase IV della storia dei Piceni). I germani, che ne attingevano in gran misura, avevano la concezione dell'ambra come materia bruciabile (lett. di \"fuoco spento\"), sensibile al fuoco ma non ardente.\nIn epoca romana (i romani vi ricavavano principalmente prodotti di toilette, impugnature, profumazioni), il percorso principale dell'ambra partiva dalla costa di quella che sarebbe diventata la Prussia, attraversava la regione dei Boii (la Boemia) per raggiungere infine l'alto Adriatico ad Aquileia nella Venetia. La via continuava inoltre attraverso il Mar Nero (attuale Moldavia) per unirsi alla Via della Seta verso l'Asia. Successivamente il commercio dell'ambra prosper\u00f2 lungo le vie fluviali che collegavano il Baltico al Mar Nero - la cosiddetta Via variago-greca - e fu uno dei principali motori dello sviluppo della civilt\u00e0 dei Variaghi, che diede origine ai primi principati russi. \nIn tempi pi\u00f9 recenti, punti di partenza della via dell'Ambra furono anche le citt\u00e0 prussiane di \"Kaup\" e \"Truso\", e ancora oggi l\"exclave\" russa di Kaliningrad \u00e8 chiamata \u042f\u043d\u0442\u0430\u0440\u043d\u044b\u0439 \u043a\u0440\u0430\u0439 (traslitterato Jantarnyj kraj), che significa \"zona dell'Ambra\"."}
{"id": "2823939", "revid": "287204", "url": "https://it.wikipedia.org/wiki?curid=2823939", "title": "Episodi di Tazmania", "text": ""}
{"id": "2823941", "revid": "118862287", "url": "https://it.wikipedia.org/wiki?curid=2823941", "title": "Fasa", "text": "Fas\u0101 (farsi \u0641\u0633\u0627) \u00e8 il capoluogo dello shahrest\u0101n di Fasa, circoscrizione Centrale, nella provincia di Fars. Secondo l\u2019Organizzazione delle nazioni unite, aveva, nel 2016, una popolazione di 110.825 abitanti."}
{"id": "2823946", "revid": "287204", "url": "https://it.wikipedia.org/wiki?curid=2823946", "title": "Fragile (singolo)", "text": ""}
{"id": "2823948", "revid": "599013", "url": "https://it.wikipedia.org/wiki?curid=2823948", "title": "Open di Francia 1989 - Singolare femminile", "text": "Arantxa S\u00e1nchez Vicario ha battuto in finale Steffi Graf 7-6(6) 3-6 7-5."}
{"id": "2823953", "revid": "827882", "url": "https://it.wikipedia.org/wiki?curid=2823953", "title": "Destination (Eloy)", "text": "Dastination \u00e8 il quindicesimo album della progressive rock band Eloy pubblicato nel 1992.\n\u00c8 stato il secondo album registrato con la nuova formazione del gruppo, Frank Bornemann e Michael Gerlach."}
{"id": "2823960", "revid": "767487", "url": "https://it.wikipedia.org/wiki?curid=2823960", "title": "Frank Bornemann", "text": "Chitarrista della progressive rock band Eloy, \u00e8 stato l'unico membro fisso della band dal 1970."}
{"id": "2823967", "revid": "1543377", "url": "https://it.wikipedia.org/wiki?curid=2823967", "title": "L\u00ea Quang Li\u00eam", "text": "Ha ottenuto il titolo di Grande maestro in ottobre 2006, all'et\u00e0 di 15 anni.\nIl suo successo pi\u00f9 prestigioso \u00e8 stato il Campionato del Mondo Blitz di Chanty-Mansijsk vinto nel 2013.\nHa partecipato con il Vietnam a sette edizioni delle olimpiadi dal 2006 al 2018 realizzando 33 vittorie, 35 pareggi e 7 sconfitte.\nNella lista Elo di agosto 2017 ha raggiunto il suo record personale con 2739 punti, 23\u00ba al mondo e primo nel suo paese.\nPrincipali risultati.\nIn luglio ha vinto il campionato del mondo under 14 di Belfort.\nIn agosto-settembre ha vinto il torneo \"1st Dragon Capital Vietnam\" con 7/9. \nIn settembre ha vinto il \"Kolkata open\" di Calcutta con 8/10, davanti a 34 grandi maestri.\nIn febbraio 2010 ha vinto l'Open Aeroflot di Mosca con 7/9, davanti a 75 grandi maestri. Nel marzo dello stesso anno ha vinto il campionato assoluto del Vietnam, mentre in luglio con 5,5 su 10 giunge 2\u00ba nel Torneo di Dortmund a un punto dal vincitore, l'ucraino Ruslan Ponomar\u00ebv.\nIn gennaio si \u00e8 classificato 4\u00ba al Gruppo B del torneo di Wijk aan Zee. In febbraio 2011 ha vinto per la seconda volta l'open Aeroflot di Mosca, per spareggio tecnico su Nikita Vitjugov e Evgenij Toma\u0161evskij; In maggio ha vinto, alla pari con Vasyl' Ivan\u010duk, il 46\u00ba Capablanca Memorial a L'Avana.; in ottobre a Lubbock vince la sua prima Spice Cup.\nIn giugno ha vinto a Chanty-Mansijsk il Campionato del mondo di scacchi lampo.\nIn ottobre, a Las Vegas \u00e8 arrivato alla finale del 2\u00ba Millionaire Chess Open dove ha perso in finale con Hikaru Nakamura per 1,5 - 0,5 ; nello stesso mese a St. Louis vince la sua seconda Spice Cup\nIn marzo a Ho Chi Minh vince la 7th HDBank Cup International Open Chess.\nIn gennaio a Burlingame vince a pari merito con il Grande Maestro russo Andrey Stukopin il Bay Area International Open con il punteggio di 7 su 9.\nIn giugno vince a Xingtai il Campionato Asiatico individuale da imbattuto con 7 punti su 9. Nello stesso mese vince a Saint Louis il Summer Chess Classic con 6 punti su 10. In luglio vince il World Open con 7,5 punti su 9, battendo nella partita Armageddon di spareggio Jeffery Xiong."}
{"id": "2823971", "revid": "1573940", "url": "https://it.wikipedia.org/wiki?curid=2823971", "title": "Sheshdeh", "text": "Sheshdeh (farsi \u0634\u0634\u062f\u0647) \u00e8 una citt\u00e0 dello shahrest\u0101n di Fasa, circoscrizione di Sheshdeh, nella provincia di Fars. Aveva, nel 2006, una popolazione di 5.572 abitanti. "}
{"id": "2823973", "revid": "287204", "url": "https://it.wikipedia.org/wiki?curid=2823973", "title": "Le Quang Liem", "text": ""}
{"id": "2823975", "revid": "112230807", "url": "https://it.wikipedia.org/wiki?curid=2823975", "title": "Johann Carl Wendelin Anreiter von Zirnfeld", "text": "Le origini.\nJohann Carl Wendelin nasce a Schemnitz (l'attuale Bansk\u00e1 \u0160tiavnica in Slovacchia) nel 1702 durante il breve soggiorno del padre Johann Baptist Anreiter, nella cittadina slovacca. Johann Baptist \u00e8 nato a \"Lengmoos\", frazione di Renon nei pressi di Bolzano il 24.6.1660, ed \u00e8 l\u00ec morto nel 1706; la madre \u00e8 Maria Magdalena Harter (morta a Bolzano il 12.10.1754).\nLa famiglia trae origini in Bressanone (\"Brixen\"), con capostipite Mathias Anreiter, morto nel 1542, ed \u00e8 registrata sin dal 1678, fra le famiglie nobili del Tirolo. Da lui discende Johann Baptist Wendelin, nipote del capostipite e padre di Carl, che si trasferisce da Bressanone a Bolzano.\nNel corso del 1703 la famiglia Anreiter ritorna a Lengmoos/Renon, e Carl cresce nel maso di propriet\u00e0 della famiglia, denominato \"Schidmann an der Rotwand\", oggi non pi\u00f9 esistente.\nLe sue prime esperienze pittoriche avvengono probabilmente su stufe in maiolica e si collegano ad un apprendistato nella bottega di Franz Rottensteiner in Bolzano negli anni tra il 1716 ed il 1720 e forse all'influenza di un altro decoratore di stufe in maiolica: il pittore Christopher Schgachnes.\nIl periodo nella manifattura Du Paquier.\nIl trasferimento a Vienna avviene intorno al 1720-1721 e da quel momento inizia la collaborazione con Claudius Innocentius du Paquier, fino al 1737, quando l'Anreiter lascia Vienna per andare a Doccia e partecipare attivamente sin dall'inizio all'avventura ceramica del Marchese Carlo Ginori.\nCarl Wendelin abita all'inizio presso la manifattura Du Paquier, come dipendente fisso e contemporaneamente \"Hausmaler\" indipendente. Ci\u00f2 sarebbe confermato da alcune porcellane decorate da lui ma non prodotte dal Du Paquier.\nDurante la permanenza in Vienna Carl viene apprezzato per le sue decorazioni su porcellana come attestano documenti datati 1724 in cui si afferma: \u201csi possono trovare in Europa pochi lavoratori capaci di eguagliarlo nell'arte e nella bellezza\u201c. Il 22 ottobre 1724 sposa a Vienna Eva Rosina Kolkenberger e da questo matrimonio nacquero tredici figli, tre dei quali durante la sua permanenza a Doccia.\nGli anni nella Manifattura Ginori a Doccia.\nCarlo Ginori compie un viaggio a Vienna per rendere omaggio a Francesco Stefano di Lorena, il nuovo granduca regnante in Toscana alla morte di Gian Gastone de' Medici; in quell'occasione, e forse su suggerimento del barone Charles von Pfutschner, probabilmente conosce Carl Anreiter, ne ammira la produzione e di l\u00ec a poco, in un successivo viaggio a Vienna, lo convince a seguirlo a Doccia nella sua nuova impresa manifatturiera.\nIl contratto, tra Johann Carl Wendelin Anreiter ed il marchese Carlo Ginori, verr\u00e0 stipulato nel 1737 il \"1\u00ba novembre in Vienna d'Austria\":\nMa nonostante il contratto sembri contenere clausole molto ferree in realt\u00e0 Carl si recher\u00e0, durante il suo servizio a Doccia, due volte a Lengmoos e una volta a Vienna a dimostrazione di quanto il clima nella manifattura docciana fosse avulso dall'atteggiamento di segregazione e segretezza che connotava le altre manifatture nord europee.\nIl rapporto con il marchese Carlo Ginori sar\u00e0 pi\u00f9 che soddisfacente per entrambi, tanto che il contratto originario sar\u00e0 prorogato di altri tre fino al 1746; a conferma sappiamo che Carl respinger\u00e0 le richieste di trasferimento a Napoli, avanzate da Carlo III, che lo voleva alla Manifattura di Capodimonte.\nLa fiducia, tra Carlo Ginori ed il capo dei pittori della manifattura di Doccia, si manifesta negl'incarichi che Carl assolve per conto del marchese: primo fra tutti il viaggio che compie nel 1740 a Vienna in cui porta con s\u00e9 una serie tazzine, da lui finemente dipinte, per le quali il Ginori riceve il plauso del barone Pfutschner grande estimatore di porcellane e intimo di Francesco Stefano al quale ne far\u00e0 vedere dodici, giudicate particolarmente ben riuscite, per caldeggiare la sospirata privativa granducale tanto auspicata da Carlo Ginori.\nIl ritorno a Vienna.\nNel 1746, senza che se ne conosca il motivo Johann Carl Wendelin lascia improvvisamente Firenze per fare ritorno a Vienna. Alcune ipotesi del passato avevano individuato nelle cagionevoli condizioni di salute la ragione della sua partenza, oggi Biancalana ritiene pi\u00f9 probabile che la \"mancata nomina a \u201cMinistro\u201d della Fabbrica, incarico decisamente di prestigio e di potere\", abbia indotto l'Anreiter a lasciare Doccia; da non sottovalutare il nuovo incarico di Carlo Ginori, a governatore di Livorno, che in qualche modo impediva al marchese la frequentazione assidua della manifattura, come era stato in precedenza e quindi, in prospettiva, anche l'affievolirsi di questo stretto rapporto.\nA conforto della sua ipotesi Biancalana aggiunge quanto gi\u00e0 si sapeva sulle intenzioni di Carl Anreiter: appena giunto nella capitale austriaca inizia a lavorare, probabilmente come hausmaler, e spende la fama acquisita a doccia per ottenere un incarico nell'istituenda manifattura di Neudeck ob der Au in Baviera (da cui originer\u00e0 quella di Nymphenburg), vantandosi anche di essere un arcanista, tanto da suscitare i sospetti del barone De Toussaint che in una lettera da Vienna chiede confidenzialmente al marchese Ginori se \"quest'uomo sa veramente fare la porcellana\".\n\u00c8 forse allo scopo di sostenere la sua maestria non solo nel decorare le porcellane ma anche di conoscerne gl'impasti e saperle foggiare e cuocere che, nel lasciare Doccia, porta con s\u00e9 fra le altre cose tre casse di porcellane, presumibilmente bianche, donategli da Carlo Ginori. A tali oggetti fa anche riferimento il figlio Anton, gi\u00e0 divenuto un ottimo pittore a Doccia, in una lettera inviata dopo la morte del padre al marchese Carlo il 10 gennaio 1748, dove dice, fra l'altro, che molte di queste sono andate rotte per il viaggio lungo e disagevole.\nTutto questo, probabile, inganno per ottenere l'incarico di istituire la nuova manifattura bavarese grazie ai prodotti Ginori, meno conosciuti a Vienna di quelli di Meissen, di cui si sapevano sia i nomi degli arcanisti sia quelli dei pittori, non and\u00f2 a compimento per l'improvvisa morte di Carl il 4 ottobre del 1747. A conferma abbiamo un documento in cui vengono pagate alla vedova le porcellane dipinte a Doccia (o forse prodotte e dipinte a Vienna) dall'Anreiter e da lui inviate in Baviera poco prima della sua morte.\nSi conoscono alcuni pezzi firmati da Carl Wendelin Anreiter sia durante il periodo viennese sia durante quello passato a Doccia ed abbastanza numerosi sono quelli a lui attribuiti o attribuibili."}
{"id": "2823984", "revid": "1573940", "url": "https://it.wikipedia.org/wiki?curid=2823984", "title": "Zahedshahr", "text": "Z\u0101hedshahr (farsi \u0632\u0627\u0647\u062f\u0634\u0647\u0631) \u00e8 una citt\u00e0 dello shahrest\u0101n di Fasa, circoscrizione di Shibkoh, nella provincia di Fars. Aveva, nel 2006, una popolazione di 10.038 abitanti. "}
{"id": "2823985", "revid": "2057813", "url": "https://it.wikipedia.org/wiki?curid=2823985", "title": "Oronzio Massa", "text": "Biografia.\nAppartenente a una famiglia aristocratica (il padre Girolamo era barone di Galugnano, la madre Antonella Alfarano Capece, anch'essa di famiglia patrizia), frequent\u00f2 l'accademia ed entr\u00f2 adolescente nel reggimento Real Campania. Nel 1780 ebbe il grado di luogotenente. Fece esperienza come ufficiale in operazioni all'estero nelle varie coalizioni antifrancesi. Fu membro della Massoneria.\nNella Repubblica Napoletana (1799) ebbe il grado di generale delle artiglierie a Castel Nuovo. \nQuando l'armata sanfedista entr\u00f2 in Napoli (13 giugno 1799) Massa si asserragli\u00f2 con i patrioti a Castelnuovo. Massa venne incaricato di intavolare le trattative col cardinale Ruffo. Secondo i patti firmati il 21 giugno dal comandante della guarnigione francese M\u00e9jan con Ruffo i combattenti repubblicani avrebbero ricevuto l'onore delle armi e avrebbero potuto lasciare Napoli per essere esiliati in Francia. Massa non si faceva illusioni sul rispetto della parola data da parte dei sanfedisti e confid\u00f2 a Pietro Colletta: \nCome comment\u00f2 Dumas, disgraziatamente Massa diffidava di Ruffo e si fidava di Nelson. Tradendo la parola data, Nelson fece scendere con l'inganno i repubblicani; Massa venne condotto sull'ammiraglia di Nelson, da dove fu tradotto nelle fosse di Castel Nuovo. Sottoposto al giudizio della Giunta dei generali, Massa fu condannato a morte dalla Giunta di Stato. Assieme a Eleonora de Fonseca Pimentel, Oronzio Massa era uno dei due che potevano essere uccisi senza il beneplacito del re."}
{"id": "2823989", "revid": "88812", "url": "https://it.wikipedia.org/wiki?curid=2823989", "title": "Pn\u00e9uma", "text": ""}
{"id": "2823991", "revid": "657000", "url": "https://it.wikipedia.org/wiki?curid=2823991", "title": "Episodi di Maledetti scarafaggi", "text": ""}
{"id": "2824004", "revid": "81195", "url": "https://it.wikipedia.org/wiki?curid=2824004", "title": "Ifenazione", "text": ""}
{"id": "2824011", "revid": "729019", "url": "https://it.wikipedia.org/wiki?curid=2824011", "title": "Edward Hawke, I barone Hawke", "text": "Biografia.\nAppartenente a un'antica famiglia di avvocati, discendeva da Waldemar Hawke, segretario di Oliver Cromwell e molto giovane fu avviato alla carriera militare di ufficiale in marina. Promosso tenente nel 1725 e capitano nel 1734, nel 1739 partecip\u00f2 alla Guerra dell'Orecchio di Jenkins, distinguendosi nella battaglia di Porto Bello con l'ammiraglio Edward Vernon contro l'ammiraglio spagnolo Francisco Javier de la Vega.\nNel 1737 aveva sposato Chaterine Brooke e nel 1744 partecip\u00f2 alla battaglia di Tolone.\nNominato contrammiraglio nel 1747 da Sir Peter Warren, gli venne affidata la Squadra dell'Ovest e nel maggio 1747 partecip\u00f2 alla I battaglia di Capo Finisterre con l'ammiraglio Anson.\nNel 1747 cattur\u00f2 una squadra francese nel Golfo di Biscaglia durante la II battaglia di Capo Finisterre, facendo prigioniero l'ammiraglio francese Alfred de Desherbers de l'Ehndu\u00e9re e ricevette al tempo stesso il titolo di barone Hawke.\nNel 1747 fu eletto al Parlamento dal Partito Whig in rappresentanza di Portsmouth.\nNel 1756 partecip\u00f2 alla Battaglia di Minorca accanto ad Augustus Keppel e nel 1757, accompagnato da James Wolfe e da Sir John Mordaunt, a un raid su Rochefort in Francia nel corso del quale, il 23 settembre 1757, attacc\u00f2 l'isola di Aix distruggendone le fortificazioni quasi terminate. L'anno successivo partecip\u00f2 invece ad un attacco a Cherbourg e a Saint-Malo.\nIl 20 novembre 1759 annient\u00f2 la flotta francese dell'ammiraglio Hubert de Brienne de Connalais nella battaglia della baia di Quiberon, affiancato dall'ammiraglio Lord Edward Boscawen di Falphrouth, visconte.\nNel 1765 divenne viceammiraglio e nel 1766 ottenne la carica di primo lord dell'ammiragliato.\nMemoria.\nHawke \u00e8 citato nel racconto di Robert Louis Stevenson \"Long John Silver\", che sostiene di aver combattuto agli ordini di Hawke. Un altro personaggio lo cita come \"l'immortale Hawke\".\nLuoghi che da lui prendono nome.\nNumerose istituzioni pubbliche inglesi portano il nome di \"Admiral Hawke\" in suo onore."}
{"id": "2824016", "revid": "81195", "url": "https://it.wikipedia.org/wiki?curid=2824016", "title": "Tecniche ifenate", "text": ""}
{"id": "2824017", "revid": "547034", "url": "https://it.wikipedia.org/wiki?curid=2824017", "title": "Provincia di Pavia (Lombardia austriaca)", "text": "La provincia di Pavia era una provincia della Lombardia austriaca, esistita dal 1786 al 1797.\nCapoluogo era la citt\u00e0 di Pavia.\nStoria.\nLa provincia fu creata nel 1786 all'atto della suddivisione della Lombardia austriaca in 8 province, create nel clima delle riforme giuseppine.\nLa provincia comprendeva il territorio conosciuto dall'epoca medievale come \"Contado di Pavia\", a sua volta largamente corrispondente al territorio diocesano. Ad esso era stato aggregato il Vicariato di Binasco ed alcune pievi storicamente milanesi.\nSuddivisione amministrativa all'atto dell'istituzione (1786).\nLa provincia era suddivisa in 14 delegazioni, corrispondenti alle campagne in cui era diviso il vecchio Contado, pi\u00f9 4 ulteriori delegazioni, ossia le pievi in cui era diviso il territorio acquisito dal Milanese."}
{"id": "2824024", "revid": "83038789", "url": "https://it.wikipedia.org/wiki?curid=2824024", "title": "Metacromasia", "text": "La metacromasia \u00e8 il fenomeno fisico chimico per cui colorando un campione istologico, alcuni elementi del tessuto assumono una colorazione differente da quella del colorante. \nQuesta caratteristica \u00e8 tipica di coloranti basici (Blu di toluidina, Azzurro A, Alcian Blu) che normalmente colorano in tonalit\u00e0 di blu/violetto i preparati (ortocromasia), ma legando molecole polianioniche come i Glicosaminoglicani (GAG), formano multimeri che conferiscono colorazione rossastra (metacromasia). Il cambiamento di colore e quindi il differente range di luce riflessa \u00e8 dovuto proprio alla formazione di agglomerati molecolari di colorante che assorbono la luce a pi\u00f9 alta frequenza (blu) rispetto a quando il colorante si trova in soluzione in forma monomerica (la luce ad alta frequenza \u00e8 riflessa). Una sostanza polianionica d\u00e0 metacromasia quando gli anioni sono disposti a distanza inferiore a 5 \u00c5.\nLa metacromasia fu osservata e descritta da Victor Andr\u00e9 Cornil, Louis-Antoine Ranvier e altri fin dal 1875, ma fu lo scienziato tedesco Paul Ehrlich ad utilizzare per la prima volta questo termine. Al belga Lucien Lison si deve lo studio della metacromasia degli acidi nucleici."}
{"id": "2824026", "revid": "287204", "url": "https://it.wikipedia.org/wiki?curid=2824026", "title": "Provincia di Pavia (disambigua)", "text": "Per provincia di Pavia si pu\u00f2 intendere:"}
{"id": "2824031", "revid": "599013", "url": "https://it.wikipedia.org/wiki?curid=2824031", "title": "Ludo Dierckxsens", "text": "Carriera.\nLudo Dierckxsens divent\u00f2 professionista nel 1994, quando era gi\u00e0 ventinovenne, ingaggiato dalla belga Saxon. Dopo aver conquistato il Grand Prix de Denain del 1997 venne ingaggiato nella stagione successiva dalla Lotto, con la quale ottenne numerosi piazzamenti di prestigio grazie al proprio atteggiamento aggressivo, in corse quali la HEW Cyclassics (terzo), il Grand Prix E3 (quarto), il Grand Prix de Plouay (secondo), la Parigi-Roubaix (undicesimo), oltre a numerosi piazzamenti di tappa alla Vuelta a Espa\u00f1a. Durante la stagione 1998 riusc\u00ec a conquistare in solitaria la Parigi-Bourges.\nNel 1999 venne ingaggiato dall'italiana Lampre-Daikin. Si mise in mostra davanti al pubblico riuscendo a conquistare il campionato belga di ciclismo su strada e l'undicesima tappa del Tour de France. Tuttavia si vide costretto a lasciare il Tour su richiesta del proprio team qualche giorno pi\u00f9 tardi, dopo la scoperta fatta dai commissari antidoping riguardo al suo utilizzo di medicinali a base di corticosteroidi per curare un dolore al ginocchio risalente a due mesi prima della corsa. In seguito venne sospeso dalla federazione belga di ciclismo per sei mesi.\nNelle stagioni successive Dierckxsens si piazz\u00f2 nelle prime posizioni di alcune corse, senza tuttavia ottenere successi finali. Dopo essere ritornato alla propria squadra di esordio, diventata Landbouwkrediet, nel 2003, l'anno dopo conquist\u00f2 l'ultimo successo della propria carriera con una vittoria di tappa al Giro d'Austria, prima di ritirarsi al termine della stagione 2005.\nDal 2006 gestisce un negozio di biciclette nel proprio paese natale, Geel."}
{"id": "2824033", "revid": "124792413", "url": "https://it.wikipedia.org/wiki?curid=2824033", "title": "Hans Heinrich Suter", "text": "Carriera.\nGioc\u00f2 come difensore nella squadra della sua citt\u00e0, il , con il quale vinse il campionato del 1900. Escludendo le isole britanniche, la Svizzera tedesca era all'epoca una delle regioni pi\u00f9 avanzate nello sviluppo del nuovo sport pedatorio, e cos\u00ec per Suter fu facile inserirsi nel allorquando, nel 1900, si trasfer\u00ec nel capoluogo lombardo.\nCampione d'Italia nel 1901, Suter fu componente fisso della terza linea rossonera per cinque stagioni. Nel maggio 1902 partecipa con i rossoneri al torneo calcistico del campionato nazionale di ginnastica. Dopo aver superato il in semifinale, si aggiudica la vittoria ad ex aequo con l' al termine della finale contro i genovesi, terminata a reti bianche, ed il titolo di campione d'Italia, la Coppa Forza e Coraggio e la Corona di Quercia.\nNel 1905 pass\u00f2 definitivamente al ruolo di dirigente societario ed arbitro federale, gi\u00e0 intrapreso da tempo.\nUscito dal mondo del calcio, and\u00f2 a cercare fortuna economica negli Stati Uniti. Mor\u00ec nel New Jersey il 16 novembre 1955."}
{"id": "2824038", "revid": "37056", "url": "https://it.wikipedia.org/wiki?curid=2824038", "title": "Dinastia Silhara", "text": ""}
{"id": "2824040", "revid": "6923", "url": "https://it.wikipedia.org/wiki?curid=2824040", "title": "Provincia di Varese (Lombardia austriaca)", "text": "La provincia di Varese (dal 1786 al 1787 provincia di Gallarate) era una provincia della Lombardia austriaca, esistita dal 1786 al 1791.\nStoria.\nLa provincia fu creata nel 1786 all'atto della suddivisione della Lombardia austriaca in 8 province, create nel clima delle riforme giuseppine.\nIl territorio della provincia fu ottenuto da uno scorporo dal vecchio Ducato di Milano."}
{"id": "2824044", "revid": "149727", "url": "https://it.wikipedia.org/wiki?curid=2824044", "title": "Provincia di Gallarate", "text": ""}
{"id": "2824045", "revid": "37056", "url": "https://it.wikipedia.org/wiki?curid=2824045", "title": "Dinastia Kanva", "text": ""}
{"id": "2824048", "revid": "1543377", "url": "https://it.wikipedia.org/wiki?curid=2824048", "title": "Firuzabad", "text": "F\u012br\u016bz\u0101b\u0101d (; anticamente, medio persiano sasanide \"Ardasher-Khwarrah\" \u2013 \u0627\u0631\u062f\u0634\u064a\u0631\u062e\u0648\u0631\u0647, che significa \"La Gloria di Ardasher\") \u00e8 il capoluogo dello shahrest\u0101n di Firuzabad, circoscrizione Centrale, nella provincia di Fars. Aveva, nel 2006, una popolazione di 58.210 abitanti, con 12.888 famiglie.\nDescrizione.\nFiruzabad \u00e8 situata a sud di Shiraz. La citt\u00e0 \u00e8 circondata da un muro di fango e da un fossato.\nAlessandro di Macedonia distrusse la citt\u00e0 originale di G\u014dr. Secoli pi\u00f9 tardi, Ardashir I, fondatore della dinastia sasanide, fece rivivere la citt\u00e0 prima che fosse saccheggiata durante l'invasione araba del settimo secolo.\nFiruzabad \u00e8 situata in un'area della regione a bassa quota, cos\u00ec Alessandro fu in grado di allagare la citt\u00e0 dirottando verso di essa il flusso di un fiume. Il lago che cre\u00f2 rimase finch\u00e9 Ardashir I non costru\u00ec un tunnel per prosciugarlo, fondando poi su questo sito la sua nuova capitale.\nLa nuova citt\u00e0 di Ardeshir era conosciuta come \"Khor Ardesh\u012br\", \"Ardesh\u012br Khurah\" e \"Sh\u0101hr-\u012b G\u014dr\". Aveva una pianta circolare cos\u00ec precisa nella misurazione che lo storico persiano Ibn al-Balkhi - autore del \"F\u0101rs-N\u0101ma\" () - scrisse che era stata \"ideata usando un compasso\". Era protetta da una trincea di 50 metri di larghezza e 2 chilometri di diametro. La citt\u00e0 aveva quattro porte; a nord c'era la \"Porta di Hormuz\", a sud la \"Porta di Ardeshir\", a est la \"Porta di Mitra\" e a ovest la \"Porta di Bahram\". I recinti della capitale reale furono costruiti al centro di un cerchio con un raggio di 450 m. Nel punto centrale della citt\u00e0 vi era un tempio del fuoco zoroastriano alto 30 m e con un motivo a spirale, che si pensa sia stato il predecessore architettonico della Malwiyya della Grande Moschea di Samarra in Iraq. (Vedi la foto satellitare nell'angolo in alto a destra dell'articolo.)\nFiruzabad riacquist\u00f2 importanza sotto il regno di \u02bfA\u1e0dud al-Dawla della dinastia buwayhide, che us\u00f2 frequentemente la citt\u00e0 come residenza. \u00c8 in questo periodo che il vecchio nome della citt\u00e0, G\u014dr, fu abbandonato a favore del nuovo. Nel persiano parlato al tempo, G\u014dr significava \"tomba\" e l'Emiro \u02bfA\u1e0dud al-Dawla, a quel che si racconta, trovava di cattivo gusto risiedere in una \"tomba\". Per suo ordine, il nome della citt\u00e0 fu dunque mutato in Peroz-abad, \"Citt\u00e0 della Vittoria\". Il nome della citt\u00e0 (attraverso diverse variazioni toponomastiche) \u00e8 diventato infine F\u012br\u016bz\u0101b\u0101d.\nTra le attrazioni della citt\u00e0 sono da menzionare la Qal'eh Dokhtar, il Palazzo di Ardeshir e la torre del tempio del fuoco tra i resti di G\u014dr.\nRobert Byron.\nLo scrittore Robert Byron giunse in citt\u00e0 nel 1934 descrivendo nel suo diario di viaggio i principali monumenti con stupore e dovizia di dettagli tra cui il Palazzo di Ardeshir e la torre. Scendendo gi\u00f9 al fiume poco distante dal Dezh Dokhtar not\u00f2 i bassorilievi sasanidi indicati da una guida:"}
{"id": "2824049", "revid": "37056", "url": "https://it.wikipedia.org/wiki?curid=2824049", "title": "Dinastia Pallava", "text": ""}
{"id": "2824054", "revid": "125611438", "url": "https://it.wikipedia.org/wiki?curid=2824054", "title": "Impero inca", "text": "L'impero inca (\"Tahuantinsuyo\" o \"Tahuantinsuyu\" in lingua quechua, ossia \"la Terra dei Quattro Cantoni\") \u00e8 stato il pi\u00f9 vasto impero precolombiano del continente americano. La sua esistenza va dal XII secolo fino alla conquista spagnola (1532-1572) e la sua capitale fu Cuzco, nell'attuale Per\u00f9.\n uno dei maggiori popoli nativi americani. La civilt\u00e0 inca unific\u00f2, conquistando o annettendo pacificamente, la maggior parte dei territori occidentali dell'America del Sud. A ogni popolo conquistato venivano imposti l'idioma e la religione dell'impero. A loro volta, gli Inca si arricchivano della cultura dei popoli annessi.\nIl nome \"Impero inca\" chiamati anche Figli del Sole, dato dai colonizzatori, deriva dal vocabolo quechua \"Inca\" (capo del Tawantinsuyu, imperatore). Nonostante ci\u00f2, la parola \"inca\" \u00e8 utilizzata universalmente per indicare il popolo o la cultura di quell'impero o \u00e8 usata come aggettivo per fare riferimento a oggetti, tradizioni, credenze religiose di quel popolo.\nIl nome originariamente dato dal popolo inca all'insieme di territori uniti governati dalla monarchia incaica era \"Tahuantinsuyu\".\nIl termine si riferiva alla divisione territoriale dell'impero in quattro suyo o regioni, che erano vagamente identificati con le quattro direzioni dei punti cardinali e che confluivano nella capitale, Cusco, origine delle quattro direzioni, delle quattro province e centro dell'Universo secondo la cosmovisione andina. Il termine deriva dalla parola quechua tahua che significa \"quattro\", alla quale si aggiunge il suffisso -ntin (giunto, congiunto) e dalla parola suyu che significa \"regione\". Infatti, Tahuantinsuyu vuol dire \"Le quattro regioni unite\".\nIn talune circostanze, il significato del termine \"Tahuantinsuyu\" \u00e8 stato lo stesso come nome di un periodo della storia di determinati paesi (principalmente Per\u00f9 e Bolivia), anche se nella storia del Per\u00f9 si \u00e8 soliti usare principalmente l'espressione \"Impero inca\" piuttosto che \"Tahuantinsuyu\" per questo periodo storico.\nTuttavia \u00e8 sicuramente utile chiarire che il termine \"Tahuantinsuyu\" non era il nome dello Stato o della nazione come oggi lo si concepisce, se non un equivalente del territorio secondo la concezione andina della redistribuzione, pi\u00f9 che del possesso, della terra.\nTerritorio.\nSuddivisioni amministrative.\nL'Impero era organizzato in quattro grandi province (\"suyo\") che formavano insieme il \"Tawantinsuyu\". Ogni \"suyu\" era governato da un \"suyuyuq\", il quale faceva parte del Consiglio dell'Impero. I \"suyu\" erano divisi in due gruppi a seconda dell'altitudine: alto e basso.\nIl gruppo \"Hanan\" (alto) era costituito da:\nIl gruppo \"Urin\" (basso) era costituito da\nOgni \"suyu\", a sua volta, si suddivideva in \"huamani\" e questi in \"saya\". Ogni \"saya\" includeva un numero determinato di \"ayllu\".\nEra presenti pi\u00f9 di 80 province.\nEstensione.\nL'impero incaico comprendeva, al momento della massima espansione (verso il 1532), una parte significativa degli attuali Stati sudamericani di Colombia, Ecuador, Per\u00f9, Bolivia, Cile e Argentina. Si stima un territorio di oltre due milioni di chilometri quadrati, lungo una distanza confrontabile con quella del percorso costiero che oggi separa Bogot\u00e0 in Colombia da Santiago del Cile, cio\u00e8 di oltre 4 000 km. Si vedano in proposito anche le stime sul sistema stradale inca. Questa massima estensione \u00e8 attribuita all'azione degli Inca Pachac\u00fatec e T\u00fapac Yupanqui.\nI confini dell'impero, attorno a questa epoca, erano:\nGli Inca non sono stati particolarmente famosi per la loro forza navale, \nUn territorio cos\u00ec vasto possiede perci\u00f2 una diversa variet\u00e0 di climi e ambienti. Gran parte del territorio \u00e8 caratterizzato dalla presenza della Cordigliera delle Ande, una catena montuosa tra le pi\u00f9 alte del mondo che attraversa tutto il continente sudamericano. La flora della regione andina fino a una certa altezza \u00e8 costituita da boschi rigogliosi di conifere e latifoglie, mentre nelle zone dove impera la foresta amazzonica la vegetazione \u00e8 fitta e caratterizzata da giganteschi fiori tropicali; per quanto riguarda la fauna, accanto all'animale pi\u00f9 tipico delle Ande, il lama, che meglio di tutti sa affrontare le difficolt\u00e0 delle montagne, si trovano l'alpaca, i caimani, gli alligatori, numerose razze di pappagalli, molti uccelli tropicali, il condor andino. La regione andina \u00e8 anche caratterizzata dalla presenza di numerosi laghi: il lago Titicaca (il lago navigabile pi\u00f9 alto del mondo e patria degli aymara, una delle popolazioni sottomesse dagli Incas) e il lago de Junin. La fascia costiera, desertica, gode prevalentemente di un clima caldo e umido durante tutto l'arco dell'anno, con l'eccezione della zona settentrionale di Colombia ed Ecuador, dove il caldo \u00e8 pi\u00f9 secco e abbondano cactus e piante grasse.\nPolitica.\nCome forma di governo avevano una monarchia teocratica basata sul criterio di territorialit\u00e0 e il loro obiettivo era quello di unificare le quattro grandi parti del mondo\nL'imperatore inca.\nL'appellativo \"Qhapaq Inca\" era dato all'imperatore del Tawantinsuyu. A questi, a cui veniva attribuita un'origine divina, veniva infatti associato anche il titolo di \"Sapa\" (unico) e di \"Apu\" (divino). Altri titoli di cui si fregiavano gli imperatori erano \"Intip Churin\", il figlio di Inti (il dio Sole) e \"Huaccha Coyac\", l'amorevole con i poveri.\nCapaccuna.\nLa \"capaccuna\" (deriva da \"inka qhapaqkuna\", i poderosi tra gli uomini) era la lista ufficiale dei \"Qhapaq Inca\" e contava dodici nomi raggruppati in due dinastie: \"Hurin Qusqu\" (Basso Cusco) e \"Hanan Qusqu\" (Alto Cusco). Secondo alcune teorie, il numero totale era maggiore, ma alcuni furono eliminati da questa lista ufficiale per vari motivi.\nTra gli imperatori inca \u00e8 annoverato alcune volte Atahualpa, figlio minore di Huayna C\u00e1pac. Egli govern\u00f2 \"de facto\" l'Impero tra il 1532 e 1533, ma non viene citato nella \"capaccuna\" poich\u00e9 non indoss\u00f2 mai la \"mascapaicha\" (corona imperiale); pertanto, risulta improprio considerarlo un imperatore.\nPanaca.\nLe \"panaca\" erano le famiglie imperiali ed erano \"dirette\" da uno dei figli del sovrano con l'eccezione dell'erede al trono. A memoria dell'inca defunto si occupavano della conservazione della mummia e di trasmettere alle generazioni future, l'uso del quipu e le arti (in particolare musica e pittura).\nIl consiglio imperiale.\nSi tratta del massimo organismo consigliare nei confronti dell'Inca. Era formato da otto persone:\nStoria.\nLa storia degli Inca non poggia su documenti scritti. La scrittura non era conosciuta nell'impero andino prima dell'arrivo degli Spagnoli, se si fa eccezione per i \"quipu\", strumenti di registrazione costituiti da cordicelle munite di nodi la cui interpretazione rimane comunque oggetto di discussione.\nGli Inca, tuttavia, si erano ingegnati per fissare i dati salienti della loro storia, costituendo un apposito corpo di saggi incaricati, anche con l'ausilio dei quipu, di registrare gli avvenimenti passati. A partire da Pachac\u00fatec, il nono sovrano della dinastia, queste memorie viventi erano inoltre integrate da alcune pitture in cui erano riprodotte le vicende pi\u00f9 importanti della vita dei vari regnanti, opportunamente purgate da eventi poco edificanti. Integravano questo duplice sistema le tradizioni conservate nelle varie famiglie dei singoli sovrani, ognuna gelosamente rispettosa dei particolari esclusi dalla storiografia ufficiale.\nI primi ricercatori Spagnoli che si interessarono alla storia passata del popolo appena conquistato non ebbero chiaro questo particolare e, interrogando indiscriminatamente i vari custodi delle passate tradizioni, registrarono fatti talvolta discordanti. Tuttavia le differenze riguardavano, quasi esclusivamente, i particolari intesi diversamente dalle varie famiglie, ma non influenzavano la storia degli Inca vista nel suo complesso.\nOrigine del Tawantinsuyu.\nSi ritiene che il Cuzco degli Inca sia stato fondato nel XIII secolo con i connotati di un villaggio fortificato, sviluppato intorno a un tempio originario. Della vita del mitico Manco C\u00e1pac, l'eroe primordiale fondatore, sono noti pochi particolari oltre a quelli della sua origine divina. Esaminando le vicende dei regni, sempre leggendari, dei suoi discendenti, da suo figlio Sinchi Roca, al suo successore Lloque Yupanqui, abbiamo l'impressione di una esistenza tribale del nucleo originario teso ad allacciare alleanze con le etnie vicini tramite legami matrimoniali.\nIn questa fase i signori del Cuzco non si differenziano affatto dalle altre trib\u00f9 con cui cercavano di avere rapporti pacifici e i limitati scontri in cui si trovarono coinvolti erano riconducibili alle inevitabili rivalit\u00e0 che sconvolgevano periodicamente l'esistenza dei primi colonizzatori delle Ande. Per lo pi\u00f9 si trattava di affrontamenti per il possesso di pascoli o di colture che non si traducevano in vere e proprie guerre, ma si risolvevano in sporadiche scaramucce.\nL'unica importante caratteristica che differenzia gli Inca dell'epoca dai loro vicini \u00e8 la costruzione del tempio del Sole all'interno della loro citt\u00e0 e l'attrazione che il culto, ivi esercitato, cominci\u00f2 a esercitare anche presso le etnie circostanti. Dall'esame dei racconti mitici si ricava l'idea che il potere sacerdotale, avvalendosi del prestigio della sua funzione cultuale, abbia esercitato una sorta di predominio anche nei confronti dei regnanti che, di fatto, abitavano nel tempio.\nFormazione dello Stato.\nUn cambiamento sostanziale nella societ\u00e0 inca si registra con l'avvento al trono del quarto sovrano, il figlio di Lloque Yupanqui conosciuto come Mayta Capac. Innanzitutto il suo epiteto, \"Capac\", gi\u00e0 patrimonio del mitico Manco, lo indica come un signore assoluto, mentre i suoi predecessori erano stati illustrati con quello di \"\"Sinchi\" che \u00e8 proprio di un capo militare o di \"Yupanqui\"\" che \u00e8 solo un attributo qualificativo inteso come \"memorabile\".\nSotto la sua guida gli Inca affrontarono per la prima volta una vera e propria guerra per conseguire il predominio della vallata del Cuzco. A farne le spese fu una trib\u00f9 consanguinea, quella degli Alcabizas che si ritenevano discendenti da un fratello di Manco, l'altrettanto mitico Ayar Uchu. La nuova politica del sovrano non dovette incontrare l'approvazione del clero che intendeva conseguire la propria preminenza, su tutto il territorio, con l'esercizio della funzione sacerdotale, ma la vittoria dell'intraprendente sovrano mise a tacere, per il momento, le sue rimostranze. Il contrasto tra i due poteri, quello sacerdotale e quello regale \u00e8 comunque evidente nei racconti del regno di Mayta Capac che viene ricordato, oltre che per il suo indiscusso valore militare, per la sua lotta contro le huaca, gli idoli sacri degli Inca.\nL'opposizione tra i due poteri era destinata ad accentuarsi durante il regno di suo figlio, Capac Yupanqui che mostr\u00f2 una volont\u00e0 di continuazione dell'indirizzo governativo di Mayta Capac. Il nuovo sovrano cre\u00f2 anzitutto una confederazione di cui gli Inca si posero a capo. Le trib\u00f9 limitrofe furono, ben presto, invitate a raggrupparsi in questa alleanza e quelle recalcitranti vennero costrette ad allinearsi con la forza. Fu questo il caso dei Quechua e degli Aymara che divennero, da allora, formalmente alleati, ma di fatto soggetti al Cuzco.\nLe armate di Capac Yupanqui erano cos\u00ec giunte fino alle rive del mitico lago Titicaca e avevano riconquistato la regione di origine degli Inca, accrescendo il prestigio del sovrano presso il suo popolo, ma alcune sue iniziative, in campo religioso, lo avevano invece reso inviso ai sacerdoti. Alcuni racconti fanno di lui il fondatore di un nuovo culto, quello di \"Tonapa\", una divinit\u00e0 che sarebbe sorta dal grande lago e che si sarebbe dichiarata nemica di tutte le huaca. In ogni caso, anche a non voler dar credito a questa estremizzazione della sua posizione religiosa, \u00e8 evidente la sua politica di contenimento del potere sacerdotale che il sovrano intendeva rendere subordinato a quello regale.\nCapac Yupanqui mor\u00ec avvelenato apparentemente per una congiura familiare, ma i sospetti cadono ovviamente sui rappresentanti del clero che il sovrano osteggiava. Non a caso il suo successore Inca Roca edific\u00f2 la sua reggia fuori dal tempio che venne lasciato sotto il dominio dei sacerdoti. In questa occasione si concretizz\u00f2 anche un importante cambio di dinastia. Fino alla morte di Tupac Yupanqui i sovrani erano appartenuti alla fazione Hurin Cuzco, letteralmente il Cuzco di sotto, ossia quella parte della citt\u00e0 dove era collocato il tempio. Con l'avvento al trono di Inca Roca, che era un rappresentante di Hanan Cuzco, ossia della parte alta, i futuri regnanti saranno sempre scelti in questa met\u00e0 ed eleggeranno la loro dimora nella parte superiore della citt\u00e0, lasciando il tempio al potere sacerdotale.\nComunque con l'ascesa al trono del nuovo sovrano i due poteri, regale e sacerdotale, risultarono divisi senza apparenti interferenze dell'uno sull'altro. Inca Roca dispieg\u00f2 tutta la sua attivit\u00e0 per accrescere il territorio dello Stato impegnandosi in numerose guerre, per la maggior parte vittoriose e non si immischio in problemi di ordine religioso come avevano fatto i suoi predecessori. Lo scontro pareva terminato, ma il consolidamento delle strutture statali inca non poteva operarsi senza risolvere il dualismo che ne minava la stabilit\u00e0.\nUna delle pi\u00f9 importanti azioni belliche del nuovo sovrano fu un regolamento di conti con la potente trib\u00f9 degli Ayarmacas che gli aveva rapito il figlio con l'intento di arrestare la sua aggressivit\u00e0. Recuperato il principino, che per poco non era stato messo a morte, le armate del Cuzco mossero contro i nemici sconfiggendoli ripetutamente in battaglia.\nInca Roca fu un sovrano attivo e poderoso e sotto la sua guida il piccolo regno conobbe un periodo di prosperit\u00e0 imponendosi all'esterno sui suoi avversari e stabilizzando le sue strutture all'interno grazie a delle riforme illuminate. Furono create delle scuole e vennero incanalate le acque dei torrenti che bagnavano la citt\u00e0 e che saltuarialmente la inondavano, favorendo nel contempo il miglioramento delle tecniche agricole. Tuttavia la forza dello Stato Inca era ancora troppo legata alle capacit\u00e0 personali del suo sovrano e bast\u00f2 infatti che il suo successore si dimostrasse debole e irresoluto perch\u00e9 tutto l'edificio minacciasse di crollare.\nYahuar Huacac, il figlio di Inca Roca non aveva il carattere del padre. Forse era debole di salute come pare indicare il suo nome che significa \"colui che piange sangue\", forse era rimasto frustrato dalle terribili vicende che ne avevano segnato la fanciullezza, ma in ogni caso di lui non si ha memoria per nessun fatto notevole se non appunto il rapimento di cui era stato vittima.\nLa sua morte segn\u00f2, invece, una tappa importante per la storia inca. Secondo Cieza de Leon venne assassinato da una torma di soldati di una trib\u00f9 confederata che aveva incautamente lasciato entrare armati nel Cuzco. La sua fine, per poco, non segn\u00f2 anche quella della citt\u00e0 perch\u00e9 i suoi uccisori, esaltati dall'omicidio del sovrano, misero a ferro e fuoco il Cuzco e furono scacciati dagli Inca solo al termine di una cruenta battaglia strada per strada.\nLa sua inettitudine minacci\u00f2 di travolgere la stessa istituzione monarchica scaduta di prestigio agli occhi dei cittadini che pensarono di dare il potere a una oligarchia composta dai suoi membri pi\u00f9 prestigiosi. Nel tumulto generale riusc\u00ec tuttavia a imporsi un personaggio rispettato da tutti. Si trattava di un inca del pi\u00f9 nobile lignaggio, il suo nome era Hatun Topa, ma tutti lo chiamavano Viracocha e appunto con quel nome venne assunto al trono. Sarebbe stato Viracocha Inca, l'ottavo sovrano del Cuzco. Apparteneva alla casata degli Hanan Cuzco.\nL'impero.\nI regni dei primi sovrani inca sono considerati protostorici in quanto basati su racconti leggendari che possono essere riferiti a personaggi idealizzati, per cui gli avvenimenti loro attribuiti hanno un valore indicativo e non comportano necessariamente una reale corrispondenza alla realt\u00e0, assumendo, invece il valore di mito.\nIl regno di Viracocha Inca viene invece considerato semistorico, perch\u00e9 i fatti narrati, pur non potendo essere accreditati come avvenuti esattamente cos\u00ec come sono stati tramandati, hanno trovato sufficienti riscontri in tradizioni di altre trib\u00f9 andine per poter essere storicamente accettati, almeno nelle loro linee generali.\nViracocha \u00e8 stato un grande sovrano che ha contribuito in modo notevole alla edificazione dello Stato incaico. Assunto il potere in un'epoca di torbidi, ha dovuto, durante i primi anni di regno, badare a respingere i tentativi di ripristinare le antiche gerarchie. Gli Hurin Cuzco tentarono in effetti di riappropriarsi del trono, forse appoggiati dal clero e, per un corto lasso di tempo, occuparono addirittura la capitale, ma dovettero desistere dal loro tentativo davanti alla determinazione del sovrano.\nLa contesa con il potere sacerdotale continu\u00f2 tuttavia, con connotati di una lotta sotterranea, mentre il sovrano dirigeva i suoi sforzi ad aumentare i domini del regno. La prima campagna degna di nota di Viracocha si svolse sul Collao, l'altipiano intorno al Titicaca e consolid\u00f2 la potenza Inca in una zona da sempre contesa. Negli anni successivi gli eserciti Inca, ormai forza egemone della regione, ampliarono notevolmente i loro confini a scapito delle etnie vicine costrette a entrare nella loro confederazione.\nQuando era ormai avanti negli anni, Viracocha si trov\u00f2 confrontato a un pericoloso avversario. La minaccia veniva dai \"Chanca\", una stirpe bellicosa della contrada di Ayacucho che, nel Nord del paese, si era ritagliato un potere equivalente a quello degli Inca. I Chanca appartenevano a una razza guerriera che probabilmente aveva dato il colpo di grazia al decaduto Stato dei Huari, assai potente prima dell'arrivo degli Inca. Si consideravano espressione delle forze della natura delle lagune di \"Choclococha\" e \"Urococha\" e avevano una loro lingua, il \"puquina\". Amavano la guerra in quanto tale e non ambivano a consolidare il loro potere, ma piuttosto si dedicavano a una serie di razzie che colpivano i loro vicini. Assai determinati in battaglia, terrorizzavano i loro nemici con acconciature minacciose, pitturandosi il viso di colori vivaci e acconciando i capelli in lunghe treccine.\nIl momento per scontrarsi con un cos\u00ec temibile avversario cadeva male a proposito per gli Inca. Il loro sovrano, ormai anziano, aveva perduto il suo spirito combattivo e l'erede che si era scelto non aveva alcuna attitudine guerriera. Viracocha, in effetti, aveva associato al potere regale uno dei figli, nato da una concubina che gli era particolarmente cara. Costui, noto come Inca Urco, era dedito ai piaceri e aveva una natura grossolana e volgare che lo rendeva detestabile agli occhi dei suoi sudditi. Con questi presupposti, la notizia dell'arrivo dei Chanca semin\u00f2 il panico nella corte del Cuzco che cerc\u00f2 ogni mezzo per scongiurare il pericolo senza combattere.\nA questo atteggiamento non fu estraneo il comportamento del corpo sacerdotale che, stando a una cronaca raccolta da uno spagnolo anonimo, si alle\u00f2 addirittura con gli invasori. Si tratta della relazione anonima, dai pi\u00f9 attribuita a Blas Valera che esplicitamente denuncia le mene del clero peruviano che, pur di abbattere il potere regio, avrebbe preso contatti con i capi dei Chanca. In questo contesto Viracocha e suo figlio Urco decisero di abbandonare la capitale e di ritirarsi in un'altura fortificata chiedendo merc\u00e9 al nemico.\nGli Inca per\u00f2 non erano tutti d'accordo con il loro sovrano e la parte sana della nazione avrebbe preferito combattere fino alla morte piuttosto che arrendersi senza lottare, ma erano abituati a obbedire a un capo e senza ordini non si decidevano ad agire. Quando si present\u00f2 un principe per guidarli furono in molti ad armarsi per seguirlo. L'uomo della provvidenza era un figlio legittimo di Viracocha di appena vent'anni, il suo nome era quello di Inca Yupanqui, ma sarebbe stato in seguito conosciuto con l'appellativo di Pachac\u00fatec che, in lingua quechua vuol dire \"Il riformatore del mondo\". \nContro ogni aspettativa Inca Yupanqui riusc\u00ec a vincere i Chanca in una sanguinosa battaglia ai margini del Cuzco e ad allontanare il pericolo dalla capitale. Suo padre, per\u00f2, non volle riconoscergli il merito della vittoria e si ostin\u00f2 a preferirgli l'imbelle Urco. Inca Yupanqui non se ne dette per inteso e, appoggiato da tutti i suoi parenti e dalla massa dei sudditi si prepar\u00f2 ad affrontare i Chanca che erano di ritorno, ebbri di voglia di rivincita. Ancora una volta lo scontro fu estremamente sanguinoso e, ancora una volta, gli Inca conseguirono la vittoria distruggendo per sempre la potenza dei loro avversari.Questa volta la decisione di Viracocha non poteva sovrastare quella del suo popolo e il vincitore assunse il comando divenendo il nono sovrano del Cuzco.\nInca Yupanqui non amava il potere per il potere ed era animato dalla volont\u00e0 di rendere il suo Stato potente e memorabile. Per prima cosa si dette a ricostruire la citt\u00e0 edificando un nuovo tempio in ringraziamento della vittoria. Il clero fu ovviamente colpito e una salutare riforma ne limit\u00f2 considerevolmente i poteri subordinandolo, per sempre, a quello regale. Il Cuzco risult\u00f2 completamente trasformato e abbellito da sontuosi palazzi distribuiti tra le famiglie pi\u00f9 fedeli. Il nuovo sovrano fece anche rivedere la storia dei suoi antenati e un corpo di saggi ricostru\u00ec le vicende dei precedenti sovrani, sovraintendendo alla raffigurazione pittorica delle loro gesta su apposite tavole conservate nel tempio. Il suo genio formativo si dispieg\u00f2 in tutti i campi e impresse alle strutture inca quell'ammirevole equilibrio che avrebbe impressionato anche gli Spagnoli.\nIn un altro campo l'opera del riformatore doveva per\u00f2 trovare la sua pi\u00f9 completa realizzazione, quella cio\u00e8 della trasformazione dello Stato in un impero. \nFino ad allora gli Inca avevano ampliato il proprio potere confederando le etnie soggette in un'alleanza di cui erano i capi indiscussi, ma che riconosceva l'autonomia degli aderenti sia su un piano formale, sia su un piano sostanziale. Il disegno di Inca Yupanqui, ormai universalmente noto come Pachac\u00fatec, fu quello di costituire un impero incaico in cui i popoli si sarebbero dovuti fondere, rinunciando a una propria sovranit\u00e0 nazionale. Le singole caratteristiche sarebbero state conservate, cos\u00ec come le credenze religiose e le gerarchie locali, ma i capi delle varie comunit\u00e0 sarebbero stati, da allora in poi, soggetti al Cuzco. In cambio i vari distretti avrebbero ottenuto la protezione del potere centrale e si sarebbero inseriti in un sistema di ridistribuzione delle risorse con reciproca soddisfazione.\nUn sistema di tale natura non poteva essere accettato senza resistenze e Pachacutec bas\u00f2 la sua opera di persuasione principalmente su quella dei suoi eserciti che, ormai, apparivano invincibili. Ci\u00f2 nonostante furono necessarie numerose guerre per convincere i popoli pi\u00f9 recalcitranti a rinunciare alla propria sovranit\u00e0. Il sovrano intraprese personalmente una serie di campagne che portarono rapidamente le insegne del Cuzco lontano dalla capitale.\nI suoi successori avrebbero continuato la sua opera, primo di tutti suo figlio T\u00fapac Yupanqui che animato, al pari del padre, da un imperialismo divorante dedic\u00f2 tutta la sua vita a campagne militari. Sotto gli ordini di Pachacutec, Tupac Yupanqui si spinse verso nord ed ebbe ragione delle trib\u00f9 di Jauja e di Cajamarca. Ebbe poi l'audacia di confrontarsi con il potente regno dei Chim\u00f9 e, dimostrandosi ottimo stratega, ne vinse la resistenza senza combattere, soltanto con la minaccia di distruggere i canali che permettevano di rendere fertili le vallate costiere, altrimenti sabbiose. Riprese le armi si affrett\u00f2 a piegare l'opposizione dei Ca\u00f1ari e a spingersi fino al litorale, occupando la regione di Tumbez e l'isola di Puna.\nEra tale la sua bramosia di conquista che, avendo avuto notizia dell'esistenza di ricche isole in mare aperto, non esit\u00f2 a far imbarcare il suo esercito su una flotta di balse, costruite per l'occasione, e a lanciarsi nelle onde dell'Oceano sparendo all'orizzonte. Rest\u00f2 in mare per undici mesi e torn\u00f2 con delle spoglie bizzarre: una sedia di ottone e la pelle e una mandibola di cavallo nonch\u00e9 alcuni indigeni di pelle scurissima. Gli studiosi di storia incaica si interrogano ancora oggi sulla collocazione di queste isole del Pacifico.\nDopo la morte del padre, Tupac Yupanqui non desist\u00e9 dalla sua politica di conquiste. Per prima cosa si avventur\u00f2 nella selva amazzonica, ma la foresta vergine, umida e malsana, ebbe ragione dei rudi montanari del Cuzco che furono costretti a retrocedere. Si volse allora verso meridione e, passando per le Ande, giunse nell'odierno Cile dove trov\u00f2 un popolo fierissimo disposto a combattere fino alla morte per la propria libert\u00e0. Si trattava degli Araucani che avrebbero dato tanto filo da torcere anche agli Spagnoli e Tupac Yupanqui, considerando la distanza che lo separava dalle sue linee, decise di soprassedere alla conquista. Il confine venne fissato al Rio Maule e venne steso un trattato di alleanza formale con i capi locali, dopodich\u00e9 gli Inca tornarono in patria. Tupac Yupanqui dovette anche affrontare alcune congiure, ma ormai era stanco e malato e si ritir\u00f2 in un'amena propriet\u00e0 di campagna per chiudere la sua vita lontano dalle armi. Suo figlio avrebbe continuato l'impresa.\nHuayna C\u00e1pac era molto giovane quando giunse al trono e, per di pi\u00f9, il suo diritto al comando dell'impero era contestato da alcuni potenti parenti. Il nuovo sovrano dovette dedicarsi, con l'aiuto della madre e dei suoi fedeli, a consolidare il suo potere e, per parecchi anni si tenne discosto dalle pratiche militari. Quando infine si accinse a seguire l'esempio dei suoi avi, si diresse per prima cosa in Cile dove l'autorit\u00e0 degli Inca era in aperto declino. Il sovrano era giovane, ma non avventato e comprese, come gi\u00e0 aveva compreso suo padre prima di lui, che sostenersi con le armi in quella regione era assai pericoloso e prefer\u00ec usare l'arte della diplomazia. Nomin\u00f2 rappresentanti degli Inca i capi locali e questi, lieti del prestigio acquisito, gli tributarono omaggio, dopodich\u00e9 le armate imperiali poterono tornare al Cuzco con l'onore intatto.\nQuando giunse la notizia che le terre del Nord si erano ribellate Huayna Capac era gi\u00e0 tornato al Cuzco e non perse tempo ad accorrere, con i suoi eserciti, a Tumibamba, la citt\u00e0 in cui era nato durante una precedente campagna del padre. In questa citt\u00e0 pose la sua base per le operazioni che lo avrebbero occupato per il resto della vita. In effetti Huayna Capac, malgrado una ultradecennale attivit\u00e0 militare nelle regioni del Nord, non consegu\u00ec conquiste importanti. La sua fu piuttosto un'opera di consolidamento dell'impero edificato da Pachacutec e da Tupac Yupanqui.\nLa conquista era stata resa agevole dalla potenza degli eserciti del Cuzco, ma la pacificazione dei territori e la loro integrazione nell'edificio imperiale si sarebbe rivelata una pratica faticosa, lunga e logorante e inframmezzata da numerose rivolte che avrebbero agitato per molti anni le trib\u00f9 sottomesse. Alla fine della sua esistenza Huayna Capac aveva comunque raggiunto il suo scopo. L'impero degli Inca si estendeva dal fiume Ancasmayo, a Nord dell'Ecuador, al rio Maule nella regione del Cile e l'unit\u00e0 dell'immenso territorio era ormai conseguita.\nAltri sarebbero stati i pericoli destinati a minare la solidit\u00e0 dell'immensa costruzione politica. L'estensione del territorio avrebbe favorito l'autonomia delle regioni del Nord che sarebbe sfociata in una guerra civile tra due dei suoi figli: Hu\u00e1scar sovrano del Cuzco e Atahuallpa signore di Quito. Una minaccia ancor pi\u00f9 gravida di conseguenze si profilava, per\u00f2, all'orizzonte: gli Spagnoli stavano preparando la conquista del Per\u00f9.\nDopo la conquista spagnola.\nDopo la caduta del Tawantantansuyu, i conquistadores soppressero le tradizioni e la cultura del popolo inca. Gli spagnoli obbligavano inoltre un membro di ogni famiglia a lavorare fino alla morte nelle miniere di Potos\u00ed (Bolivia). Quando questi moriva (normalmente entro uno o due anni) la famiglia di appartenenza doveva sostituirlo. Sicch\u00e9 molti aspetti storico-culturali fondamentali sono andati persi, e di altri (tra cui l'uso dei quipu, il sistema di acquedotti e una parte significativa del simbolismo religioso) poco ancora ci \u00e8 noto.\nCon la morte di Atahualpa, gli spagnoli posero nei primi anni della conquista alcuni imperatori fantoccio. Tupac Huallpa Inca, conosciuto dalle fonti spagnole come Tubalipa, fu infatti sottoposto all'autorit\u00e0 del nuovo governatore spagnolo nel 1533 , quando, ucciso, venne sostituito da Manco II Inca che tuttavia si ribell\u00f2 rifugiandosi tra le impervie Ande a Vilcabamba fino al 1538. Gli successe Sayri Tupac Inca che mantenne l'autonomia di un proprio regno locale fino al 1570; gli successe Titu Cusi Yupanqui (1563-1571) a cui segu\u00ec per breve tempo il nuovo sovrano locale Tupac Amaru, ultimo principe inca regnante. Fuggito da Vilcabamba dopo strenua resistenza, venne catturato nella foresta amazzonica e giustiziato nel 1572.\nNel XVIII secolo, a seguito della repressione coloniale, vi furono alcuni episodi di ribellione delle popolazioni amerinde. Uno dei pi\u00f9 significativi fu quello messo in opera da T\u00fapac Amaru II (1738-1781) nel 1781, finito con l'uccisione di questi per squartamento. Un'altra rivolta fu capeggiata da T\u00fapac Catari nell'Alto Per\u00f9, l'attuale Bolivia. Questi, assieme al nipote di T\u00fapac Amaru II, mise sotto assedio la citt\u00e0 di La Paz per alcuni mesi. Anche in questo l'esercito coloniale mise fine alla rivolta e ne uccise i capi.\nNell'epoca contemporanea, sono stati presenti fino agli anni novanta, alcuni movimenti rivoluzionari che si sono ispirati alle rivolte di oltre due secoli prima, tra i quali \"Movimiento Revolucionario Tupac Amaru\" (MRTA) in Per\u00f9 e Bolivia, \"Sendero Luminoso\" in Per\u00f9, \"Tupamaros\" in Uruguay.\nSociet\u00e0.\nLingue e dialetti.\nLa lingua ufficiale dell'impero era il quechua (o \"Runa Simi\"), parlato in tutto il Tahuantinsuyu. Venivano parlate, in forma minore, anche le lingue originarie dei vari popoli annessi.\nLa nobilt\u00e0 parlava, come lingua segreta, il puquina chiamato anche \"incasimi\" in quanto idioma originario dell'omonima etnia. Pi\u00f9 tardi, a questa lingua, si attribuirono origini divine in quanto si credeva che la famiglia reale avesse discendenze divine.\nNella cultura di massa.\n\u2022 Il film d\u2019animazione Disney \u201cLe follie dell\u2019imperatore\u201d, \u00e9 ambientato durante il periodo degli Inca."}
{"id": "2824063", "revid": "37056", "url": "https://it.wikipedia.org/wiki?curid=2824063", "title": "Dinastia Pandya", "text": ""}
{"id": "2824066", "revid": "37056", "url": "https://it.wikipedia.org/wiki?curid=2824066", "title": "Dinastia Rashtrakuta", "text": ""}
{"id": "2824067", "revid": "37056", "url": "https://it.wikipedia.org/wiki?curid=2824067", "title": "Dinastia Shishunaga", "text": ""}
{"id": "2824069", "revid": "486946", "url": "https://it.wikipedia.org/wiki?curid=2824069", "title": "Fox TV", "text": ""}
{"id": "2824070", "revid": "1149807", "url": "https://it.wikipedia.org/wiki?curid=2824070", "title": "Bason", "text": ""}
{"id": "2824071", "revid": "486946", "url": "https://it.wikipedia.org/wiki?curid=2824071", "title": "Fox Television", "text": ""}
{"id": "2824072", "revid": "293377", "url": "https://it.wikipedia.org/wiki?curid=2824072", "title": "Dinastia Shunga", "text": ""}
{"id": "2824081", "revid": "124792415", "url": "https://it.wikipedia.org/wiki?curid=2824081", "title": "Catullo Gadda", "text": "Carriera.\nInteressato al nuovo sport del calcio, entr\u00f2 come difensore nella e, nel 1901, pass\u00f2 al , formando con Hans Heinrich Suter la terza linea dell'undici titolare che il 5 maggio 1901 vinse a Genova contro il il primo scudetto della storia rossonera.\nDopo questo successo lasci\u00f2 le scene calcistiche. Torn\u00f2 ad avere che fare col pallone nel 1906, durante un viaggio di lavoro in Portogallo, quando conobbe Jos\u00e9 Monteiro da Costa, l'uomo che si stava occupando di rifondare il dopo molti anni di inattivit\u00e0. Entrato a far parte della nuova compagine, si ritrov\u00f2 ad essere subito il giocatore pi\u00f9 esperto della rosa e per questo si prese l'incarico di guidare i compagni in campo. \u00c8 perci\u00f2 considerato il primo allenatore nella storia del ."}
{"id": "2824083", "revid": "122914936", "url": "https://it.wikipedia.org/wiki?curid=2824083", "title": "Pacino di Buonaguida", "text": "Biografia.\nIl primo documento che parla di Pacino risale al 1303, anno in cui il giovane artista, definito come \"artifex publicus in arte pictorum\", interrompe la sua collaborazione con il pittore Tambo di Serraglio, presso il quale forse aveva condotto il suo apprendistato: questo colloca con buona approssimazione la sua presunta data di nascita a circa un ventennio prima.\nL'unica opera firmata da Pacino \u00e8 un polittico raffigurante la \"Crocifissione con i santi Nicola, Bartolomeo, Florenzio e Luca\" (oggi conservato alla Galleria dell'Accademia di Firenze), che porta l'iscrizione , e che in origine si trovava sull'altare principale della chiesa di San Firenze.\nLa sua pittura \u00e8 caratterizzata da uno stile arcaico fortemente legato ai canoni della fine del XIII secolo e influenzato dalle prime opere di Giotto.\nIl catalogo delle sue opere \u00e8 costituito da un'ampia serie di miniature; in particolare si segnalano le iniziali istoriate di alcuni codici:\nAltre sue miniature sono a Cambridge (Fitzwilliams Museum), a Venezia (Fondazione Cini) e New York (Pierpont Morgan Library).\nPacino \u00e8 documentato per l'ultima volta nel 1330, quando si iscrive alla Arte dei Medici e Speziali di Firenze."}
{"id": "2824085", "revid": "37056", "url": "https://it.wikipedia.org/wiki?curid=2824085", "title": "Dinastia Nanda", "text": ""}
{"id": "2824086", "revid": "194702", "url": "https://it.wikipedia.org/wiki?curid=2824086", "title": "Pacino di Bonaguida", "text": ""}
{"id": "2824089", "revid": "767487", "url": "https://it.wikipedia.org/wiki?curid=2824089", "title": "Meymand", "text": "Meymand (Persiana: \u0645\u064a\u0645\u0646\u062f) \u00e8 una citt\u00e0 dello shahrest\u0101n di Firuzabad, circoscrizione di Meymand, nella provincia di Fars. Aveva, nel 2006, una popolazione di 8.615 abitanti."}
{"id": "2824093", "revid": "458754", "url": "https://it.wikipedia.org/wiki?curid=2824093", "title": "Museo napoleonico", "text": ""}
{"id": "2824102", "revid": "643494", "url": "https://it.wikipedia.org/wiki?curid=2824102", "title": "Musei napoleonici", "text": "I musei napoleonici sono istituzioni e luoghi della memoria, principalmente dedicati a Napoleone Bonaparte o all'epoca nella quale egli visse e oper\u00f2.\nTali realt\u00e0 museali sono sparse in tutto il mondo e uno studio commissionato nel 2000 dal comune di Alessandria, ne ha censite 285.\nLa maggior concentrazione \u00e8 chiaramente in Francia, dove se ne contano 64, seguita dall'Italia con 33, da Germania e Polonia con 18 e dal Belgio con 15 musei napoleonici."}
{"id": "2824107", "revid": "1305772", "url": "https://it.wikipedia.org/wiki?curid=2824107", "title": "Societ\u00e0 Dalmata di Storia Patria", "text": "La Societ\u00e0 Dalmata di Storia Patria (SDDSP) era un istituto sorto successivamente all'annessione di Zara all'Italia al termine della prima guerra mondiale, nell'ambito del progetto statale di creazione delle Deputazioni di storia patria, sciolta nel 1935 e confluita nella Deputazione di Storia Patria per le Venezie. \n\u00c8 stata rifondata a Roma nel 1961 come associazione privata con sede nel Lazio.\nStoria.\nLa storia della Societ\u00e0 Dalmata di Storia Patria s'interseca con la storia dell'Adriatico orientale e delle spinte irredentistiche italiane verso la Dalmazia.\nAl termine della Prima guerra mondiale, col trattato di Rapallo non era stata annessa all'Italia la parte della regione promessa dal Patto di Londra, bens\u00ec solo la piccola exclave di Zara e l'isola di Lagosta. All'epoca si ritenne per\u00f2 che Zara (antica capitale del Regno di Dalmazia) potesse costituire un perenne \"faro della latinit\u00e0\", custode storica delle memorie della Dalmazia e simbolo stesso di irredentismo.\nLa SDDSP venne quindi creata il 26 marzo 1926, allo scopo di studiare la storia della cosiddetta \"Dalmazia storica\", comprendente tutta la regione dal Golfo del Quarnaro alle Bocche di Cattaro. In ci\u00f2 il compito della SDDSP fu sostanzialmente diverso rispetto alle altre Deputazioni e Societ\u00e0 di Storia Patria, giacch\u00e9 era l'unica il cui oggetto di studi eccedeva in grandissima parte i territori appartenenti al Regno d'Italia.\nIl primo presidente della SDDSP fu il bibliotecario Giuseppe Praga, segretario federale del Partito Nazionale Fascista e direttore del locale Archivio di Stato e della rinomata Biblioteca Comunale Paravia.\nAppena fondata, la SDDSP inizi\u00f2 le pubblicazioni delle due collane \"Atti e Memorie della Societ\u00e0 Dalmata di Storia Patria\" e \"Studi e Testi\". Perso per\u00f2 lo slancio iniziale anche a seguito di alcuni frizioni interne, la SDDSP venne ufficialmente sciolta nel 1935, nell'ambito di un ampio progetto di riorganizzazione degli studi storici in Italia attuato dal regime fascista, divenendo la \"Sezione dalmata\" della \"Regia Deputazione di Storia Patria per le Venezie\", con sede in Venezia.\nL'entrata in guerra dell'Italia, la successiva sconfitta e l'esodo pressoch\u00e9 totale degli italiani di Dalmazia provocarono la cessazione di ogni attivit\u00e0.\nPer iniziativa di alcuni esuli dalmati, la societ\u00e0 venne rifondata nel 1961 a Roma (presidente Vincenzo Fasolo), integrando per\u00f2 al proprio interno via via un numero sempre maggiore di studiosi non dalmati. Nel 1970 si riattiv\u00f2 a Venezia la Sezione dalmata all'interno della Deputazione di Storia Patria per le Venezie, di modo che attualmente due distinte societ\u00e0 o deputazioni in Italia hanno come oggetto di studio la storia della Dalmazia.\nLa SDDSP di Roma ricominci\u00f2 nel 1961 la pubblicazione della collane di \"Atti e Memorie\" e nel 2002 la collana \"Studi e Testi\", iniziando anche un'attivit\u00e0 di organizzazione di mostre e convegni, in collaborazione con universit\u00e0 italiane e straniere, oltre che con primari enti di ricerca o fondazioni. Sono anche stati realizzati varii convegni storici direttamente ed in collaborazione con diverse Istituzioni culturali. Nel 2012, per la pubblicazione del catalogo d'una mostra su Vincenzo Fasolo, fu iniziata la terza serie di pubblicazioni sociali, \"Aussili\".\nDi rilievo il lavoro di inventariazione - tuttora in atto - di tutti fondi delle magistrature linguisticamente italiane prodottesi in Istria, Fiume e Dalmazia e conservati negli archivi sloveni, croati, serbi e montenegrini.\nPresidenza e soci.\nA far data dalla creazione, la SDDSP ebbe i seguenti presidenti:\nSezione dalmata della Regia Deputazione di Storia Patria per le Venezie.\nOmonima associazione a Roma. \nFra i soci della SDDSP furono da annoverare alcune fra le pi\u00f9 importanti personalit\u00e0 del loro tempo, in qualche modo collegate all'Adriatico orientale, sia per motivi di studio, che per nascita che in certi casi per la loro visione irredentistica. Fra di essi (in ordine alfabetico): Arduino Agnelli, Arnolfo Bacotich, Paolo Barbi, Carlo Battisti, Luigi Bauch Giuliano Bonfante, Paolo Boselli, Lorenzo Braccesi, Antonio Cippico, Arturo Cronia, Giotto Dainelli Dolfi, Gabriele D'Annunzio, Renzo De Felice, Giorgio Del Vecchio, Alessandro Dudan, Aldo Duro, Luigi Federzoni, Roberto Ghiglianovich, Carlo Ghisalberti, Antonio Just Verdus, Natale Krekich, Elio Lodolini, Giovanni Maver, Ester Mazzoleni, Pompeo Gherardo Molmenti, Giovan Battista Pellegrini, Giorgio Petrocchi, Oscar Randi, Paolo Rumiz, Giuseppe Sabalich, Francesco Salata, Giovanni Spadolini, Antonio Tacconi, Lucio Toth, Ugo Tucci, Adolfo Venturi, Attilio Tamaro, Alberto Tenenti, Salvatore Valitutti, Gioacchino Volpe."}
{"id": "2824128", "revid": "1272592", "url": "https://it.wikipedia.org/wiki?curid=2824128", "title": "Luigi Wagner", "text": ""}
{"id": "2824137", "revid": "125576", "url": "https://it.wikipedia.org/wiki?curid=2824137", "title": "In cantus", "text": ""}
{"id": "2824139", "revid": "300067", "url": "https://it.wikipedia.org/wiki?curid=2824139", "title": "Kennedy McIntosh", "text": ""}
{"id": "2824142", "revid": "287204", "url": "https://it.wikipedia.org/wiki?curid=2824142", "title": "Jaroslav Korolev", "text": ""}
{"id": "2824143", "revid": "481349", "url": "https://it.wikipedia.org/wiki?curid=2824143", "title": "Vittima della moda", "text": ""}
{"id": "2824144", "revid": "30610", "url": "https://it.wikipedia.org/wiki?curid=2824144", "title": "Baruffi (Impruneta)", "text": "Baruffi \u00e8 una frazione del comune di Impruneta in Italia.\nEtimologia.\nLa frazione, che apparteneva un tempo al territorio di Galluzzo, ebbe nome dalla una nobile famiglia locale dei \"Baruffi\", della quale esistono testimonianze risalenti al XV secolo.\nGeografia.\nLa frazione sorge su una collinetta a circa 200 metri di altitudine sul livello del mare, a 1 km circa dalla frazione di Tavarnuzze e a circa 3,5 km dal capoluogo.\nSulla base del censimento 2014, Baruffi conta 301 abitanti.\nRaggiungibile solo tramite strade sterrate fino a pochi anni fa, l'asfaltatura della strada \u00e8 avvenuta negli ultimi anni ottanta e nei primi anni novanta del Novecento.\nLuoghi d'interesse.\nNella frazione \u00e8 ubicata la Villa Belvedere, edificio risalente alla prima met\u00e0 del XV secolo.\nProdotti tipici.\nNell'ambito del territorio fiorentino, la localit\u00e0 \u00e8 conosciuta tra le massaie per il \"coniglio alla baruffina\", una ricetta culinaria che prevede la cottura del coniglio \"in bianco\" in padella, solo con aggiunta di olio extra vergine di oliva, sale, rosmarino e una sfumatura di vino bianco.\nAttivit\u00e0 sportive e ricreative.\nLa posizione panoramica, la presenza di molti spazi verdi e la vicinanza a molti piccoli centri, fanno di Baruffi una meta di camminate ed escursioni di trekking, soprattutto nel fine settimana e nella bella stagione.\nIl Baruffi FC, locale squadra di calcio nata nel 2015, parteciper\u00e0 al campionato di terza categoria fiorentina."}
{"id": "2824153", "revid": "1748167", "url": "https://it.wikipedia.org/wiki?curid=2824153", "title": "Elisabetta Manfredini", "text": "Biografia.\nElisabetta (Elisa) Antonia Manfredini nacque a Bologna il 2 giugno 1780 dal compositore e teorico della musica Vincenzo Manfredini e da Maria Monari. La famiglia Manfredini era una famiglia di musicisti: un bisnonno fu trombonista, il nonno Francesco Manfredini fu compositore e violinista, lo zio Giuseppe Manfredini un famoso cantante castrato, mentre un altro zio paterno, Antonio, fu sacerdote e anche violinista.\nNel 1799, all'et\u00e0 di diciannove anni, Elisabetta perse suo padre. Si spos\u00f2 nel febbraio del 1802 con Vincenzo Antonio Guarmani e nel marzo 1810 inizi\u00f2 la sua carriera di soprano nell'azione sacra di Stefano Pavesi \"Il trionfo di Gedeone\", rappresentata al teatro del Corso della citt\u00e0 felsinea. Quello stesso mese conobbe Gioacchino Rossini in occasione di un concerto vocale tenuto all'Accademia de' Concordi di Bologna e l'anno successivo, il 23 aprile 1811, fu accolta come membro dell'Accademia filarmonica.\nEbbe presto l'opportunit\u00e0 di lavorare con Rossini, che gi\u00e0 nel 1812 la volle in \"Ciro in Babilonia\" per il ruolo di Amira composto appositamente per lei. \"Ciro in Babilonia\" ebbe decine di riprese negli anni successivi. Rossini cre\u00f2 altri tre ruoli per la sua voce, l'ultimo dei quali fu quello della protagonista in \"Adelaide di Borgogna\".\nLa Manfredini si esib\u00ec pi\u00f9 volte al teatro La Fenice di Venezia, alla Scala di Milano, e al Teatro Argentina di Roma.\nLa Manfredini si esib\u00ec ancora in due opere di Mayr, \"La Rosa bianca e la Rosa rossa\" nel 1819 a Lucca, e \"Medea in Corinto\" a Bergamo nel 1820, e nelle opere di Rossini \"Otello\", \"Eduardo e Cristina\", \"Aureliano in Palmira\" e \"Zelmira\" in rappresentazioni tenute a Bergamo, Perugia, Modena, Macerata e Ferrara dal 1820 al 1824. Dopo questa data non si hanno pi\u00f9 notizie della Manfredini, della quale s'ignora il luogo e la data della morte.\nL'arte operistica di Elisabetta Manfredini \u00e8 riconosciuta ancora oggi: Dennis Libby scrive che ebbe \u00abuna carriera di grande successo\u00bb, mentre Elizabeth Forbes conclude la sua nota biografica dicendo che \u00aba giudicare dalla musica composta per lei da Gioachino Rossini, ebbe una voce di eccezionale flessibilit\u00e0\u00bb. Per la Grasso-Caprioli, fu un \u00absoprano lirico di coloratura, specializzata in ruoli di eroine preromantiche tanto fragili quanto perseguitate [...] La critica, unanimemente favorevole, le riconobbe sicure doti vocali, offuscate talvolta da un'eccessiva freddezza interpretativa\u00bb.\nRuoli e scene.\n(La data si riferisce alla prima rappresentazione):"}
{"id": "2824169", "revid": "647919", "url": "https://it.wikipedia.org/wiki?curid=2824169", "title": "Saxon-Selle Italia", "text": ""}
{"id": "2824178", "revid": "834", "url": "https://it.wikipedia.org/wiki?curid=2824178", "title": "Sandy Goss", "text": ""}
{"id": "2824179", "revid": "62004", "url": "https://it.wikipedia.org/wiki?curid=2824179", "title": "Campionati del mondo di ciclocross 2009", "text": "I Campionati del mondo di ciclocross 2009 (en. \"2009 UCI Cyclo-cross World Championships\") si svolsero a Hoogerheide, nei Paesi Bassi, il 31 gennaio ed il 1\u00ba febbraio 2009."}
{"id": "2824182", "revid": "633110", "url": "https://it.wikipedia.org/wiki?curid=2824182", "title": "HMS Centurion (1911)", "text": "La HMS \"Centurion\" \u00e8 stata una nave da battaglia della Royal Navy britannica, seconda della classe \"King George V\". Venne costruita nei cantieri di Devonport ed entr\u00f2 in servizio il 22 maggio 1913, a circa un anno dallo scoppio della prima guerra mondiale.\nDisegno e descrizione.\nLa classe \"King George V\" fu disegnata come versione pi\u00f9 grande e migliorata della precedente classe \"Orion\". La \"Centurion\" ebbe una lunghezza fuoritutto di 181,1 m, un baglio massimo di 27,2 m e un'immersione di 8,7 m. Dislocava 25'9000 t con carico normale. L'equipaggio contava 862 tra ufficiali e marinai al completamento.\nLe navi della classe \"King George V\" erano propulse da due set di turbine a vapore Parsons a innesto diretto, ognuno collegato a due alberi con relative eliche, che usavano il vapore creato dalle 18 caldaie a carbone Babcock &amp; Wilcox. Le turbine sviluppavano 20'000 kWe furono scelte per dare alle navi la velocit\u00e0 di 21 nodi. Durante le prove in mare del 19-20 febbraio 1913 la \"Centurion\" raggiunse la velocit\u00e0 di 22,4 nodi da una potenza di 25'750 kW. Aveva un'autonomia di 6'310 miglia nautiche alla velocit\u00e0 di crociera di 10 nodi.\nCorazzatura e armamento.\nCome la classe \"Orion\", la classe \"King George V\" fu equipaggiata con 10 cannoni Mark V da 343 mm in 5 torrette binate idrauliche, tutte sull'asse di simmetria. Le torrette erano chiamate 'A', 'B', 'Q', 'X' e 'Y', da prua a poppa. L'armamento secondario consisteva in 16 cannoni Mark VII da 102 mm. Otto di questi erano montanti sul castello di prua, quattro sul cassero e quattro in casematte sul lato dello scafo davanti alla prima torretta a prua. Quattro cannoni da 47 mm a salve erano anche a bordo. La nave era equipaggiata anche con tre tubi lanciasiluri sommersi da 533 mm, uno su ogni fiancata e uno a poppa, con 14 siluri immagazzinati.\nLe navi della classe \"King George V\" erano protette da una cintura corazzata al galleggiamento da 305 mm che si estendeva tra le barbette. I ponti veriavano di spessore tra 25 e 102 mm con la porzione pi\u00f9 spessa a protezione della timoneria a poppa. Le torrette principali erano spesse 279 mm e sostenute da barbette spesse 254 mm.\nServizio.\nLa prima guerra mondiale.\nAl momento dell'ingresso in servizio la \"Centurion\" venne assegnata al 2\u00ba Squadrone da battaglia, guidato dalla sorella \"King George V\". Partecip\u00f2 con la \"Grand Fleet\" alla battaglia dello Jutland al comando del Capitano Michael Culme-Seymour, terza della linea di battaglia della Prima Divisione dopo la \"King George V\" e l'\"Ajax\".\nDopo aver servito nel Mare del Nord, per un periodo al comando di Roger Keyes, venne trasferita nel Mediterraneo orientale nel 1918 insieme alla \"Superb\" per supervisionare la resa dell'Impero ottomano. Nel 1919 venne inviata nel Mar Nero durante l'intervento alleato nella guerra civile russa.\nPeriodo interguerra e secondo conflitto mondiale.\nCon la firma del Trattato navale di Washington la \"Centurion\" venne radiata e trasformata in nave bersaglio nel 1924 per rimpiazzare la \"Agamennon\". Mantenne questo ruolo con base a Portsmouth fino all'aprile 1941, quando venne mascherata con soprastrutture in legno per assomigliare alla nave da battaglia \"Anson\" allora in costruzione nei cantieri di Portsmouth.\nIl 4 aprile 1941 l'Ammiragliato propose che ad un bombardamento del porto di Tripoli da parte della \"Mediterranean Fleet\" potesse seguire il blocco della rada affondando la \"Centurion\" nell'imboccatura del porto. L'Ammiraglio Andrew Cunningham, Comandante in Capo della Mediterranean Fleet, rifiut\u00f2 la proposta a causa della scarsa velocit\u00e0 della nave e della forte presenza aerea nemica.\nNel giugno 1942 partecip\u00f2 alla battaglia di mezzo giugno, simulando la presenza di un'ulteriore nave da battaglia. Tra il 1942 ed il 1944 rimase ancorata al largo di Suez come nave antiaerea e per impedire attivit\u00e0 della Regia Marina italiana nella zona grazie ai finti cannoni da 343\u00a0mm che convinsero i comandanti nemici a non avvicinarsi alla zona.\nL'ultima missione della \"Centurion\" fu quella di partecipare allo sbarco in Normandia venendo affondata il 9 giugno 1944 come barriera frangiflutti per un Mulberry Harbour nei pressi di Arromanches-les-Bains. I tedeschi pensarono che l'unit\u00e0 fosse stata affondata dal tiro delle loro batterie della 352. Divisione con una forte perdita di vite umane. I difensori delle spiagge notarono infatti il basso numero di marinai che abbandonarono la nave, che in realt\u00e0 era manovrata in tutto da 70 marinai."}
{"id": "2824184", "revid": "1305772", "url": "https://it.wikipedia.org/wiki?curid=2824184", "title": "Amity", "text": ""}
{"id": "2824189", "revid": "767487", "url": "https://it.wikipedia.org/wiki?curid=2824189", "title": "Jahrom", "text": "Jahrom (farsi \u062c\u0647\u0631\u0645) \u00e8 il capoluogo dello shahrest\u0101n di Jahrom, circoscrizione Centrale, nella provincia di Fars. Aveva, nel 2006, una popolazione di 103.023 abitanti. Vi sono coltivazioni di cereali, agrumi e palme da datteri. Secondo Ahmad Kasravi, uno storico e filologo iraniano, il nome \"Jahrom\" significa \"posto caldo\", un'altra interpretazione etimologica lo definisce \"posto verde\"."}
{"id": "2824191", "revid": "125419879", "url": "https://it.wikipedia.org/wiki?curid=2824191", "title": "Agenda 21", "text": "L'Agenda 21 \u00e8 un ampio e articolato programma di azione scaturito dalla \"Conferenza sull'ambiente e lo sviluppo delle Nazioni Unite\" o \"Summit della Terra\", tenutosi a Rio de Janeiro nel 1992. Esso costituisce una sorta di manuale per la riduzione della popolazione del pianeta \"da qui al XXI secolo\".\nStoria.\nLe Nazioni Unite, nel 1987, tramite il rapporto \"Our Common Future\" hanno introdotto il concetto di \"sviluppo sostenibile\" ripreso successivamente al summit delle Nazioni Unite tenutosi a Rio de Janeiro nel 1992.\nNel 1997, l'Assemblea generale delle Nazioni Unite tenne una sessione speciale per valutare i progressi dei primi cinque anni dall'approvazione dell'Agenda 21 (Rio+5). L'Assemblea riconobbe il carattere di disparit\u00e0 del progresso e ne identific\u00f2 i tratti caratteristici, compresa la crescente globalizzazione, che ampliano le disparit\u00e0 di reddito e continuano il deterioramento dell'ambiente. Una nuova risoluzione (S-19/2) dell'Assemblea generale promise nuove azioni. Ne consegue un eccessivo numero di disagi riguardanti le disparit\u00e0.\nIl piano di esecuzione concordato nel Summit mondiale sullo sviluppo sostenibile (Earth Summit 2002 o WSSD) conferm\u00f2 l'impegno delle Nazioni Unite per il pieno adempimento dell'Agenda 21, insieme al raggiungimento degli obiettivi di sviluppo del millennio e ad altri accordi internazionali.\nCaratteristiche.\nConsiste in una pianificazione completa delle azioni da intraprendere a livello mondiale, nazionale e locale dalle organizzazioni delle Nazioni Unite, dai governi e dalle amministrazioni in ogni area in cui la presenza umana ha impatti sull'ambiente.La cifra \"21\" che fa da attributo alla parola \"Agenda\" si riferisce al XXI secolo, in quanto temi prioritari di questo programma sono le emergenze climatico-ambientali e socio-economiche che l'inizio del terzo Millennio pone inderogabilmente dinnanzi all'intera umanit\u00e0.\nL'Agenda 21 \u00e8 quindi un piano d'azione per lo sviluppo sostenibile, da realizzare su scala globale, nazionale e locale con il coinvolgimento pi\u00f9 ampio possibile di tutti i portatori di interesse (stakeholders) che operano su un determinato territorio.\nStruttura del programma d'azione.\nCostituito da 40 capitoli, divisi in 4 parti:\nL'attuazione.\nLa Commissione sullo sviluppo sostenibile ha il ruolo di supervisione e controllo sullo sviluppo sostenibile, ed ha avuto il ruolo di commissione preliminare per gli incontri e le sessioni sull'esecuzione dell'Agenda 21.\nLa Divisione per lo sviluppo sostenibile delle Nazioni Unite ha il ruolo di segretariato per la Commissione, e lavora all'interno del contesto dell'Agenda 21. L'esecuzione da parte degli stati membri \u00e8 volontaria.\nAgenda 21 Locale: \"pensare globalmente, agire localmente\".\n\u00c8 un processo partecipativo e democratico che, nella sua definizione ed attuazione, coinvolge tutti i settori; \u00e8 altres\u00ec un processo di definizione degli obiettivi ambientali e di costruzione delle condizioni per metterli in pratica: consenso, interesse, sinergie, risorse umane e finanziarie.\nL'esecuzione dell'Agenda 21 \u00e8 stata quindi programmata per includere interventi a livello internazionale, nazionale, regionale e locale. In alcuni Stati le autorit\u00e0 locali hanno preso iniziative per la realizzazione del piano localmente, i \"Local Agenda 21\", come raccomandato nel capitolo 28 del documento: "}
{"id": "2824193", "revid": "889336", "url": "https://it.wikipedia.org/wiki?curid=2824193", "title": "Daverio (disambigua)", "text": ""}
{"id": "2824217", "revid": "1126756", "url": "https://it.wikipedia.org/wiki?curid=2824217", "title": "Rosella Mancini", "text": "Biografia.\nFiglia di una nota famiglia di industriali del settore oleario, nasce a Monopoli, in Puglia nel 1920. \nInsofferente della vita borghese e provinciale si laurea in Lettere Classiche e Filosofia. Nel 1950 pubblica \u201cMomenti e fluttuazioni\u201d il suo primo libro di poesie, che verr\u00e0 ben presto tradotto in francese.\nTrasferitasi a Roma inizia subito a collaborare con riviste letterarie e partecipa al dibattito culturale della capitale, distinguendosi come poetessa, traduttrice, critica letteraria, corrosiva epigrammista. Nel 1959 pubblica un libro di traduzioni, sonetti e odi, di John Keats.\nInizia cos\u00ec una carriera che alterna momenti di visibilit\u00e0 pubblica e consenso a lunghe fughe esistenziali, che via via la porteranno ad abbandonare la scena letteraria.\nNel 1986 pubblica \u201cMadre, mia figlia\u201c, con prefazione di Adele Cambria.\nNegli anni \u201880/'90 vedono alla luce le raccolte: \u201cGatti e Code\u201c (1989) con prefazione di Luce d'Eramo, \u201cLa Piuma e il piombo\u201c e \u201cGatti Stellari e Terrestri\u201c (1995). \n\u00c8 morta a Roma il 22 ottobre 1995 dopo una lunga malattia.\nRosella Mancini, la cui poesia \u00e8 caratterizzata da una visione intimista e da uno stile raffinatissimo, \u00e8 stata annoverata tra le maggiori poetesse italiane del \u2018900 dal critico Ferruccio Ulivi."}
{"id": "2824218", "revid": "726373", "url": "https://it.wikipedia.org/wiki?curid=2824218", "title": "Men of Valor", "text": "Men of Valor \u00e8 un videogioco sparatutto in prima persona per PC e Microsoft Xbox. \u00c8 stato sviluppato da 2015, Inc., e pubblicato da Vivendi Universal e pubblicato il 19 ottobre, 2004. \"Men of Valor\" \u00e8 basato su \"Unreal engine\" e simula il combattimento di fanteria durante la guerra del Vietnam.\nIn \"Men of Valor\" il giocatore impersona il Caporale e poi Primo Sergente Dean Sheppard, afroamericano originario dell'Oklaoma (di cui non viene mai precisato se sia un coscritto o un volontario) e la sua squadra di Marine attraverso sedici missioni durante la guerra del Vietnam, incluse missioni durante l'offensiva del T\u00eat.\nOperazioni e missioni.\nAddestramento (in una sconosciuta base dei Marine in Vietnam)\nAppena giunto in Vietnam Sheppard deve affrontare l'addestramento di base per combattere nelle future battaglie.\n\u0110\u00e0 N\u1eb5ng (8 marzo - 18 agosto, 1965)\nNel marzo 1965 una brigata di Marines fu dispiegata nella provincia sudvietnamita di Da Nang; la popolazione era pacifica, ma nell'area operavano alcune migliaia di guerriglieri Vietcong. Ai crescenti attacchi della guerriglia i Marines risponderanno con altrettanta crudele determinazione. La prima missione inizia come un giorno tranquillo, con i Marines Sheppard, Smooth, Brillantina ed Hoss (a parte l'ultimo sono tutti afroamericani) che giocano a football. Quando un lancio di razzi devasta la base, Sheppard viene mandato dal tenente Zook in una squadra di pattuglia nella foresta circostante. Durante il pattugliamento i Marines cadono in un'imboscata dei Vietcong, ma riusciranno a respingere gli attaccanti con gravi perdite.\nI Marines conducono un rastrellamento in una zona controllata dai Vietcong, ma cadono in imboscate e subiscono gravi perdite, inclusi due soldati del plotone di Sheppard (Tony ed \"Eyes\"). La missione \u00e8 resa ancor pi\u00f9 difficile perch\u00e9 vi sono due reporter da proteggere. Al termine della battaglia il tenente Zook, infuriato per le perdite subite e convinto che il nemico rioccuperebbe i villaggi dopo poco tempo, d\u00e0 ai suoi uomini l'ordine di bruciare le capanne. I due reporter, che pure sono stati salvati dai Marines durante gli scontri, dichiarano che i soldati americani hanno bruciato villaggi indifesi e ucciso civili innocenti, quando invece i civili erano fuggiti all'inizio della battaglia. \nAssegnato provvisoriamente al MACVSOG, Seppard deve affiancare un capitano nel difficile compito di catturare un colonnello Vietcong, per scoprire i piani del nemico circa un'imminente offensiva.\nIl plotone di Sheppard, al quale si unisce l'operatore radio ed interprete Pat Hodges (amico d'infanzia di Sheppard) partecipa alla prima massiccia offensiva della guerra. L'obiettivo \u00e8 distruggere le posizioni difensive del 1\u00ba Reggimento Vietcong. Alla fine Zook e i suoi uomini devono, su ordine del capitano Dundridge, prestare soccorso ad una colonna caduta in un'imboscata. Zook perde la vita mentre lancia un fumogeno per segnalare i bunker di mitragliatrici nemici da colpire; questa perdita, nonostante la vittoria, lascia un grande dolore tra tutti i membri del plotone.\nTriangolo di Ferro (8 gennaio 1966 - 26 gennaio, 1967)\nSheppard e Hodges sono trasferiti a Saigon per addestrare ed supportare un reparto di Ranger ARVN (truppe scelte sudvietnamite) in operazioni contro - insurrezionali in una zona soprannominata \"Il Triangolo di Ferro\" o Warzone C, una vasta regione a nord della capitale sudvietnamita controllata dalla guerriglia. I due Marines e tre Ranger ARVN vengono inviati nella zona per tendere un'imboscata ad un convoglio di rifornimenti e per attaccare e distruggere dei depositi di riso ed armi dei guerriglieri. Casualmente la squadra individua un tunnel e Sheppard deve infiltrarsi nelle gallerie per trovare documenti, mappe ed altre informazioni sulle forze ostili. Infine la squadra dovr\u00e0 difendere la posizione in attesa dell'elicottero per l'evacuazione. Le perdite inflitte ai vietcong saranno considerevoli, ma anche due soldati sudvietnamiti perderanno la vita negli scontri. \nUn reparto aviotrasportato americano e sudvietnamita attacca una colonna di vietcong in ritirata verso il confine cambogiano. L'elicottero su cui vola Sheppard \u00e8 abbattuto; Sheppard, Hodges e due Ranger ARVN coprono l'evacuazione del pilota, poi diventano una squadra d'attacco, incaricata di distruggere depositi di riso ed armi e posizioni della contraerea nemica. Quando un secondo elicottero viene abbattuto la squadra dovr\u00e0 soccorrere i piloti, uno dei quali gravemente ferito. I Vietcong smettono di fuggire e accerchiano i sei soldati all'interno di una chiesa semidistrutta; in questo modo per\u00f2 si rendono un bersaglio per l'aviazione americana. Un bombardamento al napalm provoca il massacro degli attaccanti e la fuga dei pochi guerriglieri superstiti, mentre i sei soldati vengono recuperati da un elicottero.\nBase americana di Khe Sanh (25 aprile - 28 aprile, 1967)\nSheppard e Hodges sono riassegnati al loro vecchio plotone, sotto il comando del capitano Dundridge; alla squadra \u00e8 assegnata anche una nuova recluta, una vera testa calda, Jamie, il fratello minore di Sheppard. La squadra deve andare in pattuglia lungo un fiume ed intercetta numerose forze ostili, sia vietcong sia truppe regolari nordvietnamite (per la prima volta nella guerra Sheppard e i suoi amici si trovano ad affrontare le truppe NVA). Dopo essersi rifornita di mine e munizioni, infine, la squadra dovr\u00e0 tendere un'imboscata ad un numeroso contingente nemico in avvicinamento e per poco i Marines non vengono accerchiati e sopraffatti. Non si sa per quale ragione, ma alla missione non partecipa Smooth. \nNel cuore della notte le truppe NVA e vietcong attaccano i Marines e questi, a corto di munizioni, devono ritirarsi sulle posizioni difensive pi\u00f9 arretrate. Una volta fermata l'offensiva nemica si scatena il contrattacco americano, per riconquistare le posizioni perse all'inizio. La battaglia \u00e8 vinta, ma Hodges viene ucciso alla fine dello scontro. Sheppard, scosso dalla perdita dell'amico fraterno e promosso sergente poco dopo, \u00e8 trasferito ad Hue.\nOffensiva del T\u00eat, Tra Hue e Khe Sanh (1\u00ba febbraio - 29 febbraio 1968)\nNella notte tra il 31 gennaio ed il 1\u00ba febbraio 1968 ebbe inizio l'Offensiva del Tet, che coinvolse tutte le citt\u00e0 del Vietnam del Sud. Le forze comuniste sembrarono prendere il sopravvento, ma il successivo contrattacco americano e sudvietnamita ribalt\u00f2 l'esito dello scontro, anche se l'impopolarit\u00e0 per la guerra in Vietnam da allora in poi divenne sempre pi\u00f9 forte. Hue, ex capitale dell'Impero del Vietnam e citt\u00e0 sacra, non era stata toccata dalla guerra fino ad allora, ma con l'Offensiva del Tet fu ridotta in macerie. Sheppard ed Hoss, entrambi prossimi alla scadenza del loro tour in Vietnam, si stanno godendo settimane di relativa calma, quando all'improvviso la base \u00e8 attaccata dalle truppe NVA e Vietcong. Sheppard deve aiutare le truppe americane ed australiane a difendere il quartier generale MACV dall'attacco comunista.\nSotto il comando del capitano Dundridge, Sheppard, Hoss e gli altri Marines prendono parte al contrattacco per riconquistare un quartiere di Hue alle forze NVA. L'obiettivo principale \u00e8 il palazzo del governatore. Il combattimento prosegue poi fino ad una chiesa. Al termine della battaglia i Marines rinvengono una fossa comune con oltre 50 civili sudvietnamiti trucidati senza motivo dall'NVA.\nQuesta missione \u00e8 l'ultima ambientata durante la battaglia di Hue. Seppard e Hoss sono posti sotto il comando del capitano sudvietnamita Nguyen Van Bao per assistere le forze combinate dei Marines e dei Ranger ARNV nell'ultima fase della battaglia. Nella prima parte della missione le truppe alleate devono aprirsi la strada combattendo tra i pochi quartieri ancora in mano alle forze NVA e Vietcong (molto insidiosi saranno i tiratori scelti e le mitragliatrici, inoltre il nemico conta anche su mezzi corazzati e unit\u00e0 lanciarazzi) per raggiungere il quartier generale della Divisione sudvietnamita che difende la citt\u00e0. Una volta messe in rotta le forze comuniste che assediavano il quartier generale sudvietnamita inizier\u00e0 la seconda parte della missione, che consiste nel riconquistare il Palazzo della Pace, cio\u00e8 l'ex residenza imperiale vietnamita. Nel Palazzo, patrimonio culturale del Paese, si sono ben trincerate le truppe NVA per l'ultima resistenza alle forze sudvietnamite ed americane. Alla fine della battaglia il capitano Van Bao ordiner\u00e0 ai suoi uomini di ammainare la bandiera del Vietcong (lo stendardo con una stella gialla su sfondo rosso e azzurro) e di sostituirla con la bandiera della Repubblica del Vietnam (lo stendardo con tre linee rosse su sfondo giallo).\nTra il gennaio e l'aprile 1968 fu combattuta una delle pi\u00f9 note battaglie della guerra, l'assedio di Khe Sanh. Un'armata di 40.000 soldati NVA e Vietcong circondava una guarnigione di appena 5.000 soldati americani e sudvietnamiti, la quale dovette far ricorso al massiccio supporto aereo e d'artiglieria per non essere sopraffatta; la battaglia sarebbe terminata con le forze alleate che spezzavano l'assedio comunista. Sheppard e Hoss, preoccupati per i loro compagni a Khe Sahn, decidono di tornare alla base. La missione inizia nel peggiore dei modi, col capitano Dundridge che viene ucciso dal fuoco della contraerea nemica, ma i due Marines riescono a raggiungere le trincee. Trovato il comandante del plotone, il capitano Maynard, Sheppard ed Hoss lo aiutano a respingere un attacco nemico, quindi gli domandano dei loro amici. Jamie, Brillantina e Smooth si trovano in un posto d'osservazione e sono attaccati dal nemico, la loro situazione \u00e8 critica e hanno richiesto il supporto aereo. Sheppard ed Hoss risalgono il fiume fino al posto d'osservazione, respingono un attacco nemico e iniziano a fuggire prima del bombardamento. Jamie \u00e8 ferito e il fratello lo deve prendere in spalla e continuare a combattere fino al randez vous. \nLa missione ed il gioco terminano con un filmato, che mostra i Marines che tornano alla base mentre i bombardieri americani massacrano le truppe NVA attaccanti. Per la loro impresa Sheppard e gli altri avrebbero meritato una medaglia, ma il generale Westmoreland non si fece mai vivo. Sheppard e Hoss furono rimpatriati un paio di giorni dopo, cos\u00ec come Smooth, Brillantina e Jamie a distanza di qualche mese (quest'ultimo avrebbe passato il resto del suo servizio nel Vietnam in infermeria). Sheppard conclude dicendo che l'esperienza in Vietnam \u00e8 stata al tempo stesso bella e terribile, per le forti amicizie strette e per il dolore dei compagni caduti; e infine che il legame tra coloro che sono sopravvissuti, anche se magari si sono persi di vista per anni, non potr\u00e0 mai essere spezzato."}
{"id": "2824235", "revid": "92723", "url": "https://it.wikipedia.org/wiki?curid=2824235", "title": "Principi di Barcellona", "text": ""}
{"id": "2824243", "revid": "272884", "url": "https://it.wikipedia.org/wiki?curid=2824243", "title": "Societ\u00e0 dalmata di storia patria", "text": ""}
{"id": "2824249", "revid": "287204", "url": "https://it.wikipedia.org/wiki?curid=2824249", "title": "Matthias Pintscher", "text": "Biografia.\nPintscher ha studiato composizione con Giselher Klebe e Manfred Trojahn. Nella sua formazione \u00e8 stato influenzato dagli incontri con Hans Werner Henze, Helmut Lachenmann, Pierre Boulez e Peter E\u00f6tv\u00f6s.\nHa ricevuto diversi riconoscimenti tra cui il primo premio nel concorso di composizione Hitzacker (1992), il premio Rolf Liebermann e il premio per l'Opera della Fondazione K\u00f6rber di Amburgo, nel 2000 ha ricevuto il Premio di Composizione del Festival Estivo di Salisburgo. \nPintscher \u00e8 salito alla ribalta internazionale per la prima volta nel 1998 con l'opera \u201cThomas Chatterton\u201d rappresentata alla Semper Opera di Dresda, poi nel 2004 con la sua seconda opera \u201cL'espace dernier\u201d andata in scena all'Opera Nazionale di Parigi. La sua crescente reputazione lo ha portato a comporre opere significative per i maggiori interpreti e orchestre del mondo.\nNel 2002 \u00e8 stato composer-in-residence dell'Orchestra di Cleveland, la stagione successiva lo ha visto alla Konzerthaus di Dortmund, nel 2005 al Festival di Lucerna, il biennio 2006-07 con la Radio Symphony Orchestra di Saarbr\u00fccken e quello seguente alla Philharmonie di Colonia, nel 2008-09 svolge l'incarico di artist-in-residence dalla Radio Symphony Orchestra di Stoccarda.\nNella veste di direttore d'orchestra Matthias Pintscher lavora regolarmente con le principali orchestre e formazioni sia in Europa che negli Stati Uniti. Dal 2007 \u00e8 docente di composizione alla Hochschule f\u00fcr Musik und Theater di Monaco di Baviera e direttore artistico dello Studio Heidelberg al Festival della Primavera di Heidelberg."}
{"id": "2824260", "revid": "430604", "url": "https://it.wikipedia.org/wiki?curid=2824260", "title": "SS 107", "text": ""}
{"id": "2824261", "revid": "1371684", "url": "https://it.wikipedia.org/wiki?curid=2824261", "title": "Campionati del mondo di ciclocross 2008", "text": "I Campionati del mondo di ciclocross 2008 (en. \"2008 UCI Cyclo-cross World Championships\") si svolsero a Treviso, in Italia, il 26 ed il 27 gennaio 2008."}
{"id": "2824267", "revid": "196390", "url": "https://it.wikipedia.org/wiki?curid=2824267", "title": "Automotrici FCE ADe 07-10", "text": ""}
{"id": "2824270", "revid": "216401", "url": "https://it.wikipedia.org/wiki?curid=2824270", "title": "Katherine Compton", "text": ""}
{"id": "2824278", "revid": "6923", "url": "https://it.wikipedia.org/wiki?curid=2824278", "title": "Classe Song", "text": "Tipo 039 (designazione cinese: S20 o anche classe Wuhan-C) \u00e8 il nome con la quale \u00e8 conosciuta una classe di sottomarini da attacco in servizio e largamente utilizzati dalla Marina dell'Esercito Popolare di Liberazione della Repubblica Popolare Cinese. Il suo nome deriva dalla dinastia Song.\nPropulsione.\nI motori dei quali sono dotate le unit\u00e0 sono di costruzione della azienda tedesca MTU. questa classe sarebbe oggetto di aggiornamenti al sistema di propulsione che verrebbe progressivamente aggiornato ad un impianto di tipo AIP (\"Air-independent propulsion\": le cosiddette \"celle a combustibile\")\nArmamento.\nMissili.\nI battelli non sono dotati di missili balistici, essendo sottomarini d'attacco. Sono state fatte invece prove per lanciare missili antinave YJ-82, ma i test effettuati negli anni novanta non hanno dato risultati soddisfacenti.\nSiluri.\nLe unit\u00e0 sono dotate di 6 tubi lanciasiluri da 21\" (533\u00a0mm), dai quali possono sparare anche i missili YJ-8.\nElettronica di bordo.\nSonar.\nI battelli montano un sonar attivo TSM 2225 di costruzione francese (Thomson), ed un sonar conforme passivo laterale di costruzione locale.\n\u00c8 montato a prua della barca e funziona in modalit\u00e0 passiva e attiva. \u00c8 usato sia per la ricerca che per mirare a un bersaglio.\nStoria.\nI battelli costruiti fino ad oggi dovrebbero essere tra 10 e 20, e dovrebbero diventare comunque 20 entro il 2010.\nUnit\u00e0 della Classe Song della People's Liberation Army Navy\nServizio.\nIn questo momento, la classe Song \u00e8 la pi\u00f9 moderna classe di sottomarini convenzionali in dotazione alla PLAN; vi sono 3 unit\u00e0 in servizio a tutto il 2003 e altre 2 in costruzione."}
{"id": "2824281", "revid": "287204", "url": "https://it.wikipedia.org/wiki?curid=2824281", "title": "Arturs Stalbergs", "text": ""}
{"id": "2824282", "revid": "729019", "url": "https://it.wikipedia.org/wiki?curid=2824282", "title": "Edward Russell, I conte di Orford", "text": "Dopo aver prestato servizio ancora come giovane ufficiale nella Battaglia di Solebay nel corso della Terza guerra anglo-olandese, prest\u00f2 servizio come capitano nelle operazioni nel Mediterraneo contro i Pirati barbareschi.\nRussel fu uno dei \"Sette Immortali\", un gruppo di nobili inglesi che inviarono l'Invito a Guglielmo, un documento che chiedeva a Guglielmo, principe d'Orange di deporre re Giacomo II d'Inghilterra. Ponendosi di base nei Paesi Bassi, prest\u00f2 servizio come segretario del principe Guglielmo durante la pianificazione dell'invasione dell'Inghilterra e della conseguente Gloriosa Rivoluzione. Egli si impegn\u00f2 personalmente per provvedere un adeguato supporto navale alla Guerra guglielmita in Irlanda sino al termine degli scontri quando venne comandato Comandante in Capo delle forze anglo-olandesi che combatterono la flotta francese a Barfleur e ne distrussero molte navi nel successivo attacco a Le Hague durante la Guerra dei Nove anni.\nRussell fu il primo Primo Lord dell'Ammiragliato durante il regno di Guglielmo III e mantenne tale incarico poi anche sotto il regno di Giorgio I. Fu inoltre parlamentare per le costituenti di Launceston, Portsmouth e per il Cambridgeshire.\nBiografia.\nI primi anni e l'inizio della carriera.\nFiglio di Sir Edward Russel, figlio a sua volta di lord Francis Russell, IV conte di Bedford, e di Penelope Hill, Edward Russell frequent\u00f2 il St John's College di Cambridge ed entr\u00f2 a far parte della Royal Navy nel 1666. Promosso tenente nel 1671, venne nominato quarto in comando sulla HMS \"Advice\" e poi venne trasferito come terzo in comando sulla HMS \"Rupert\" con la quale combatt\u00e9 per la prima volta quando una flotta anglo-francese combinata venne attaccata da quella olandese guidata dall'ammiraglio Michiel de Ruyter, nella Battaglia di Solebay presso le coste del Suffolk nel maggio del 1672, durante la Terza guerra anglo-olandese.\nPromosso capitano il 10 giugno 1672, Russell ottenne di essere nominato quinto in comando sulla HMS \"Phoenix\" e quindi venne trasferito come quarto in comando sulla HMS \"Reserve\" in servizio nel Mediterraneo, impiegato nelle operazioni contro i Pirati barbareschi nel febbraio del 1675, e quindi come terzo in comando sulla HMS \"Defiance\" nel dicembre del 1677. Venne quindi portato sulla HMS \"Swiftsure\" come terzo in comando nel marzo del 1678 e fu quindi quarto in comando sulla HMS \"Newcastle\" nell'agosto del 1680. Nel 1683 cess\u00f2 ogni impiego dal momento che tutti i membri della famiglia Russell erano ormai caduti in disgrazia presso il re, dopo la scoperta del coinvolgimento di Lord Russell nel Rye House Plot.\nLa fortuna tra i \"Sette Immortali\".\nRussell rimase profondamente deluso dal comportamento di Giacomo II e abbracci\u00f2 con gioia le cospirazioni che si stavano tenendo per detronizzarlo, pur sapendo di rischiare non solo la propria carriera, ma anche la propria vita. Egli fu quindi uno dei \"Sette Immortali\", un gruppo di nobili francesi che sottoscrissero l'Invito a Guglielmo, un documento col quale si chiedeva a Guglielmo, principe di Orange di deporre re Giacomo II nel giugno del 1688. Russell si trasfer\u00ec quindi nei Paesi Bassi e prest\u00f2 servizio come segretario personale del principe Guglielmo per la pianificazione dell'invasione dell'Inghilterra e della successiva Gloriosa Rivoluzione nel novembre del 1688.\nDopo la guerra, Russell, parallelamente alla propria carriera militare nella marina inglese, inizi\u00f2 una carriera politica che lo port\u00f2 nel 1689 ad essere eletto nelle file del partito dei Whigs per Launceston, venendo quindi nominato Treasurer of the Navy. Promosso direttamente al rango di ammiraglio nel maggio del 1689, Russell ottenne il comando della flotta del Canale della Manica e venne nominato secondo in comando sulla HMS \"Duke\", riuscendo a bloccare un intervento francese in quello stesso anno. Sempre nel 1689 si trasfer\u00ec a Chippenham Park nel Cambridgeshire dove rimase sino alla propria morte, rimodellando ed ingrandendo Chippenham Park che ancora oggi domina la parte meridionale del villaggio.\nRussell venne eletto membro del parlamento per Portsmouth alle elezioni del marzo del 1690. Scort\u00f2 Maria Anna del Palatinato-Neuburg, futura consorte di Carlo II di Spagna, da Flushing a Coruna nella primavera del 1690. Divenne Lord Commissioner of the Admiralty presso l'Admiralty board sotto la presidenza di Thomas Herbert, VIII conte di Pembroke nel giugno del 1690. Dopo lo sfacelo della Battaglia di Beachy Head del luglio del 1690, l'ammiraglio conte di Torrinton cadde in sfavore e Russel, con la sua promozione ad Ammiraglio della Flotta, divenne \"de facto\" comandante in capo dell'intera marina inglese dal dicembre del 1690. Forn\u00ec con questo suo ruolo il supporto navale necessario alla Guerra guglielmita in Irlanda sino alla fine degli scontri nell'ottobre del 1691.\nNell'autunno del 1690, Russell insult\u00f2 gli olandesi per il fallimento di un blocco contro la Francia e venne pertanto mantenuto Lord Commissioner nel gennaio del 1691. Nominato comandante della HMS \"Britannia\", fu comandante in capo delle forze anglo-olandesi contro la flotta francese nella Battaglia di Barfleur del maggio del 1692, durante la Guerra dei Nove anni. Alle 10.00 del giorno della battaglia, l'ammiraglio francese Anne Hilarion de Tourville al comando della \"Soleil Royal\", attacc\u00f2 la nave ammiraglia di Russell ma gi\u00e0 alle 13.00 Tourville venne costretto a ritirarsi per le ingenti perdite subite e per i danni alla nave. Russell quindi si dedic\u00f2 a distruggere gran parte della flotta francese in un attacco notturno alla Battaglia di Le Hague del giugno del 1692.\nPer un disaccordo col conte di Nottingham, Russell diede le dimissioni dall'incarico di comandante in capo della marina nel dicembre del 1692. Gli ammiragli Henry Killigrew, Ralph Delaval e Cloudesley Shovell vennero posti a capo della flotta insieme nel gennaio del 1693. Dopo il disastroso attacco di Smirne nella battaglia di Capo San Vincenzo del giugno del 1693, tutti gli ammiragli si dimetterono e Russell torn\u00f2 al proprio incarico nel novembre di quello stesso anno.\nRussell divenne Primo Lord dell'Ammiragliato nel First Whig Junto del maggio del 1694 e nel giugno del 1694 si imbarc\u00f2 con una flotta per il Mediterraneo, divenendo il primo comandante navale inglese a trascorrere un intero inverno a Cadice (anzich\u00e9 salpare come era solito fare all'inizio dell'autunno alla volta della madrepatria). Venne eletto quindi membro del parlamento inglese per il Cambridgeshire nel 1695 e venne creato Barone Shingay, Visconte Barfleur e Conte di Orford il 7 maggio 1697. Accusato di essersi indebitamente appropriato di fondi destinati al mantenimento della flotta, dal 1698 si ritir\u00f2 a vita privata nella propria residenza di campagna. Pur non proseguendo oltre con le accuse, egli decise di dimettersi dall'incarico di Primo Lord dell'Ammiragliato e Tesoriere della Marina quando il First Whig Junto decadde nel maggio del 1699. Nel 1700 si dedic\u00f2 alla costruzione di Orford House ad Ugley, nell'Essex.\nRussell ritorn\u00f2 al proprio incarico di Primo Lord dell'Ammiragliato nel novembre del 1709 con la coalizione del Ministero Godolphin-Marlborough ma lasci\u00f2 nuovamente il proprio incaric\u00f2 quando il Ministero Harley, spiccatamente tory, ottenne il potere nell'ottobre del 1710. Venne nominato per la terza volta Primo Lord nel Ministero Townshend nell'ottobre del 1714 ed il 27 settembre dell'anno successivo divenne Lord Luogotenente del Cambridgeshire, lasciando nuovamente il proprio incarico come Primo Lord nell'aprile del 1717. Mor\u00ec a Covent Garden a Londra il 26 novembre 1727 e venne sepolto nella cripta dei Russell nella chiesa di St Michael a Chenies.\nMatrimonio.\nNel novembre del 1691, Russell spos\u00f2 sua cugina, lady Margaret Russell, figlia minore del V conte di Bedford (poi I duca di Bedford), ma la coppia non ebbe eredi."}
{"id": "2824286", "revid": "287204", "url": "https://it.wikipedia.org/wiki?curid=2824286", "title": "Mickael Mokongo", "text": ""}
{"id": "2824289", "revid": "39884", "url": "https://it.wikipedia.org/wiki?curid=2824289", "title": "Go-ky\u014d", "text": ""}
{"id": "2824295", "revid": "287204", "url": "https://it.wikipedia.org/wiki?curid=2824295", "title": "Rock Show", "text": "Rock Show \u00e8 un album di Enrico Ruggeri, pubblicato nel 2008. \u00c8 rimasto cinque settimane nella classifica FIMI, raggiungendo come picco la 13\u00aa posizione. Si tratta di un concept album autobiografico."}
{"id": "2824309", "revid": "729019", "url": "https://it.wikipedia.org/wiki?curid=2824309", "title": "1. Infanterie-Division (Wehrmacht)", "text": "La 1. Infanterie-Division della Wehrmacht fu una divisione di fanteria tedesca attiva nella seconda guerra mondiale. Venne costituita a K\u00f6nigsberg il 1\u00ba ottobre 1934 sotto il nome originario di Artillerief\u00fchrer I (che us\u00f2 fino al 15 ottobre 1935) sulla base dei reggimenti della vecchia 1. Infanterie-Division della Reichswehr, l'esercito tedesco nato dalla disfatta nella prima guerra mondiale del Deutsches Heer.\nPrese attivamente parte alla seconda guerra mondiale combattendo con valore soprattutto sul fronte orientale nel lungo e logorante assedio di Leningrado. Dopo aver partecipato alle aspre battaglie nei Paesi Baltici, combatt\u00e9 in difesa della Prussia orientale, da cui provenivano la maggior parte dei suoi soldati, fino al maggio 1945, quando i superstiti, dopo aver preso parte alla battaglia di K\u00f6nigsberg, in parte vennero catturati dai sovietici e in parte dai britannici nello Schleswig-Holstein, regione raggiunta da alcuni di loro via mare dalla penisola di Hel.\nDue membri famosi di quest'unit\u00e0 furono il principe Guglielmo di Prussia, ucciso nel 1940 a Nivelles, e Theodor Tolsdorff, detentore della Croce di Cavaliere con Fronde di Quercia, Spade e Diamanti.\nStoria.\nLe origini e la campagna di Polonia.\nLa 1. Infanterie-Division ebbe costituita nel \"Wehrkreis I\" (\"Regione militare n. 1\", con sede a K\u00f6nigsberg, l'attuale Kaliningrad) il 1\u00ba ottobre 1934. Composta prevalentemente da soldati reclutati in Prussia Orientale, allora il suo nome era Wehrgauleitung K\u00f6ningsberg per mascherare il riarmo segreto della Germania voluto da Adolf Hitler, nome mutato poco dopo in Artillerief\u00fchrer I. Il nome definitivo arriv\u00f2 il 15 ottobre 1935, quando il dittatore tedesco annunci\u00f2 la nascita della Wehrmacht. Il 3 febbraio 1936 avvenne il primo trasferimento a Insterburg (oggi \u010cernjachovsk). La divisione venne organizzata soprattutto utilizzando i quadri e i soldati della vecchia 1. Infanterie-Division del Reichswehr e fu uno dei reparti della nuova Wehrmacht gi\u00e0 attivi ancor prima dell'inizio della seconda guerra mondiale.\nQuando la Germania entr\u00f2 in guerra con la Polonia il 1\u00ba settembre 1939, la divisione venne attivata nella prima ondata (\"welle\") di mobilitazione, e posta agli ordini del XXVI Corpo d'armata della 3\u00aa Armata del generale Georg von K\u00fcchler, a sua volta parte del Gruppo d'armate Nord del generale Fedor von Bock. L'unit\u00e0 irruppe in territorio polacco dal confine con la Prussia Orientale puntando su Varsavia, avendo cos\u00ec il battesimo del fuoco attorno alla citt\u00e0 di M\u0142awa difesa dalla 20\u00aa divisione di fanteria polacca e dalla brigata di cavalleria \"Mazowiecka\". I fanti tedeschi attaccarono il fianco destro del nemico che per\u00f2 riusc\u00ec a tenere le posizioni, perlomeno fino a quando altre unit\u00e0 tedesche a est non minacciarono un accerchiamento costringendole cos\u00ec alla ritirata sulla Vistola.\nDopo questi duri combattimenti la 1. Infanterie-Division si spinse a sud e a est guadando i fiumi Narew e Buh Occidentale, ingaggiando scontri a W\u0119gr\u00f3w e Garwolin, terminando le operazioni a Siedlce, a est di Varsavia.\nLa lotta con l'Armata Rossa.\nRimasta in disparte durante la campagna di Francia del 1940, alla quale prese solo marginalmente parte, partecip\u00f2 invece all'operazione Barbarossa per occupare l'Unione Sovietica (1941). L'avanzata del I Corpo d'Armata, di cui faceva parte, dopo l'occupazione di Lituania e Lettonia, segn\u00f2 il passo davanti a Leningrado, che non cadde davanti alla \"blitzkrieg\" germanica costringendo la Wehrmacht ad un assedio di quasi 900 giorni, fino al 1944.\nNell'ottobre del 1943 nel frattempo il reparto fu sottoposto al XXXXVIII. Corpo d'armata corazzato del Gruppo d'armate Sud con il quale si batt\u00e9 per conquistare Kryvyj Rih. Trasferita nel marzo 1944 alla 1\u00aa Armata corazzata, rimase con questa accerchiata tra il Buh Meridionale e il Nistro, soffrendo gravi perdite per riuscire a liberarsi.\nRitirata dalla prima linea e riorganizzata, pass\u00f2 poi al Gruppo d'armate Centro rimanendo relativamente intatta dopo l'operazione Bagration sovietica scatenata nell'estate del 1944. Si distinse nella battaglia per la difesa di K\u00f6nigsberg (durata tre mesi, dal gennaio all'aprile 1945), ma i suoi effettivi non poterono far molto per risollevare l'esercito tedesco dal crollo finale. Il 9 aprile 1945 K\u00f6nigsberg cadde, e la 1\u00aa Divisione di fanteria si arrese all'Armata Rossa.\nOrdine di battaglia.\n1934\n1938\n1939: campagna di Polonia\n1942: fronte orientale, settore nord\n1943 - 1945\nDati presi da:.\nDecorazioni.\nLa 1. Infanterie-Division nella sua vita cont\u00f2 un discreto numero di decorati: 9 infatti ricevettero la Spilla per il Combattimento corpo a corpo in Oro, 150 la Croce Tedesca in Oro e 1 quella in argento; 60 inoltre si videro appuntare nel petto la Spilla d'Onore dell'Esercito e 46 vennero premiati con la Croce di Cavaliere della Croce di Ferro, delle quali 5 con Fronde di Quercia.\nComandanti.\nDati presi da:"}
{"id": "2824310", "revid": "287204", "url": "https://it.wikipedia.org/wiki?curid=2824310", "title": "Open di Francia 1988 - Singolare femminile", "text": "Steffi Graf ha battuto in finale Nata\u0161a Zvereva 6-0 6-0.\nLa finale \u00e8 durata 32 minuti, diventando cos\u00ec la pi\u00f9 breve finale di un torneo dello Slam di sempre."}
{"id": "2824319", "revid": "287204", "url": "https://it.wikipedia.org/wiki?curid=2824319", "title": "Open di Francia 1987 - Singolare femminile", "text": "Steffi Graf ha battuto in finale Martina Navr\u00e1tilov\u00e1 6-4 4-6 8-6."}
{"id": "2824320", "revid": "125714747", "url": "https://it.wikipedia.org/wiki?curid=2824320", "title": "Seconda coniugazione", "text": "In italiano, la seconda coniugazione verbale \u00e8 quella dei verbi aventi l'infinito in \"-ere\" e -\"rre\" (per sincope delle penultima vocale), erede della seconda (verbi piani con desinenza dell'infinito in \"-ere\") e terza coniugazione latina (verbi sdruccioli con desinenza dell'infinito in \"-ere\"). \nContiene all'incirca un migliaio di verbi a lemma nei dizionari, nonch\u00e9 la stragrande maggioranza dei verbi irregolari."}
{"id": "2824326", "revid": "300067", "url": "https://it.wikipedia.org/wiki?curid=2824326", "title": "Open di Francia 1986 - Singolare femminile", "text": "Chris Evert ha battuto in finale Martina Navr\u00e1tilov\u00e1 2-6 6-3 6-3."}
{"id": "2824332", "revid": "115533", "url": "https://it.wikipedia.org/wiki?curid=2824332", "title": "Flappeggio", "text": ""}
{"id": "2824336", "revid": "300067", "url": "https://it.wikipedia.org/wiki?curid=2824336", "title": "Ricky Winslow", "text": ""}
{"id": "2824338", "revid": "125936859", "url": "https://it.wikipedia.org/wiki?curid=2824338", "title": "Gisella (figlia di Pipino il Breve)", "text": "Origine.\nEra figlia femmina primogenita del Maggiordomo di palazzo di Neustria e Burgundia, poi anche di Austrasia ed infine re di tutti i Franchi, Pipino il Breve (che era figlio del Maggiordomo di palazzo di Austrasia ed in seguito maggiordomo di palazzo di tutti i regni dei Franchi, Carlo Martello) e della moglie Bertrada di Laon, figlia del conte Cariberto di Laon (ca. 695 -ca. 750) e di Bertrada di Colonia. Quindi era la sorella di Carlo Magno e Carlomanno I.\nBiografia.\nGisella nacque nel 757. Eginardo, biografo di Carlo Magno, afferma che Gisella era stata destinata alla vita religiosa fin dall'infanzia; divenne quindi una monaca nell'abbazia di Chelles, dove infine venne nominata badessa. In qualit\u00e0 di badessa di Chelles ella supervisionava uno dei pi\u00f9 importanti e prolifici \"scriptoria\" di monache attivo tra l'VIII e il IX secolo.\nNell\"'Annalium Angliae Excerpta\", Gisella, figlia di Pipino, viene citata quando ricorda che il padre venne unto re dal papa Stefano II.La storica Judith Herrin sostiene che Gisella, nel 765, fu promessa sposa (il fidanzamento fu rotto l'anno dopo) al figlio dell'imperatore bizantino, Costantino V, Leone. Secondo Eginardo, Gisella ebbe buoni rapporti con il fratello Carlo Magno, il quale \u00abla trattava con lo stesso rispetto che dimostrava alla madre\u00bb.\nSempre secondo Eginardo, Gisella mor\u00ec nell'810 nel monastero dove aveva trascorso la maggior parte della sua vita, pochi anni prima di Carlo.\nCarlo Magno e la moglie Ildegarda battezzarono la loro figlia con il nome di Gisella; la piccola Gisella sarebbe vissuta tra il 781 e l'808, ma della sua vita si conosce poco altro."}
{"id": "2824341", "revid": "767487", "url": "https://it.wikipedia.org/wiki?curid=2824341", "title": "The Last Song (film 2010)", "text": "The Last Song \u00e8 un film del 2010, diretto da Julie Anne Robinson. \u00c8 basato sul romanzo \"L'ultima canzone\" di Nicholas Sparks che ne ha scritto anche la sceneggiatura. Il film ha come protagonista Miley Cyrus, allora nota per la serie televisiva Disney \"Hannah Montana\".\nTrama.\nLa diciassettenne Veronica \"Ronnie\" Miller \u00e8 costretta dalla madre Kim a passare l'estate in una piccola cittadina della Carolina del Nord dove vive il padre da quando ha divorziato con Kim. La ragazza sulle prime accetta malvolentieri la nuova condizione e sembra intenzionata a farla pagare ad entrambi.\nTuttavia l'incontro casuale con Will Blakelee, un bel ragazzo del posto, la distrarr\u00e0 dai suoi propositi. Presto la storia d'amore con Will assorbir\u00e0 totalmente l'attenzione di Ronnie, restia ad instaurare un rapporto sereno con il padre. La chiesa del paese viene bruciata da alcuni vandali, cosicch\u00e9 il padre di Ronnie si offre come volontario per ricostruirne la vetrata principale.\nVerr\u00e0 aiutato da Jonah, il figlio pi\u00f9 piccolo, mentre Ronnie e Will sono impegnati sulla spiaggia a difendere le uova di tartaruga marina dai procioni che le vogliono mangiare.\nAppena arriva in citt\u00e0, Ronnie conosce Blaze, una ragazza, che ritrover\u00e0 vicina in tutto il suo soggiorno in Wrightsville Beach. Blaze \u00e8 innamorata di uno squilibrato che la costringe a stare insieme a lui e che intanto prova a tradirla con Ronnie. Sebbene non ci riesca, sorgono comunque degli equivoci. Infine, sebbene Blaze sia fredda nei suoi confronti, Ronnie l'aiuta.\nRonnie scopre della malattia terminale del padre che le fa riscoprire di avere una passione in comune con lui, quella per la musica. Insieme vivranno, finalmente felici anche se nel dolore, una meravigliosa ultima estate che fa riscoprire loro la gioia di stare insieme, prima del tragico epilogo.\nCuriosit\u00e0.\nIn una scena del film la protagonista (Miley Cyrus), mentre \u00e8 in macchina con Will (Liam Hemsworth), canta la famosissima canzone \"She Will Be Loved\" del gruppo statunitense Maroon 5.\nDistribuzione.\nIl film uscito negli Stati Uniti il 31 marzo 2010 e in Italia il 30 aprile.\n\"The Last Song\" \u00e8 stato pubblicato in DVD-Video e Blu-ray Disc a partire dal 17 agosto 2010 negli Stati Uniti. \u00c8 disponibile in Italia dal 29 settembre 2010.\nEdizione italiana.\nLa direzione del doppiaggio e i dialoghi italiani sono stati curati da Cinzia De Carolis per conto della Dubbing Brothers Int. Italia.\nIncassi.\nNella prima settimana il film incass\u00f2 25.590.000 di dollari. A fine maggio viene annunciato che il film ha guadagnato globalmente 88.700.000 di dollari.\nColonna sonora.\nLa colonna sonora del film comprende \"When I Look at You\" e \"I Hope You Find It\", cantate dalla stessa Miley Cyrus. La prima canzone presente nel trailer \u00e8 l'intro di \"Your Illusion\" degli Hanson, tratta dall'album \"The Walk\"."}
{"id": "2824344", "revid": "287204", "url": "https://it.wikipedia.org/wiki?curid=2824344", "title": "Battaglia di Konigsberg", "text": ""}
{"id": "2824347", "revid": "1870773", "url": "https://it.wikipedia.org/wiki?curid=2824347", "title": "Spalding (azienda)", "text": "Spalding \u00e8 una azienda di articoli sportivi fondata da Albert Spalding a Chicago nel 1876. \u00c8 specializzata nella produzione di palloni per vari sport.\n\u00c8 nota in modo particolare per i palloni da pallacanestro. Realizza prodotti anche per baseball, calcio, softball, pallavolo, football americano e golf.\nStoria.\nAlbert Spalding fond\u00f2 l'azienda nel 1876.\nNel 1892 la Spalding acquist\u00f2 Wright &amp; Ditson e AJ Reach, entrambe aziende rivali nella produzione di articoli sportivi.\nSpalding divenne una divisione della Russell Corporation dal 2003. L'acquisto dell'azienda non comprese le operazioni di Spalding nel golf, che comprendevano la Top-Flite, Ben Hogan e marchi Strata, che vennero poi acquistati dalla Callaway nello stesso anno.\n\u00c8 leader nella produzione di palloni da basket ed \u00e8 stata fornitrice ufficiale della NBA dal 1983 al 2021.\nL'azienda fornisce anche il pallone ufficiale della Arena Football League, principale campionato di football a 8 negli Stati Uniti. L'azienda produce anche borse in pelle, naturale o sintetica.\n\u00c8 stata una delle prime aziende sportive a far sponsorizzare i suoi prodotti dagli atleti. Il primo sportivo ad essere sponsorizzato dalla Spalding \u00e8 stato Pancho Gonzales, tennista che firm\u00f2 un contratto con l'azienda in esclusiva."}
{"id": "2824349", "revid": "16784", "url": "https://it.wikipedia.org/wiki?curid=2824349", "title": "V\u00e4nn\u00e4s", "text": "V\u00e4nn\u00e4s \u00e8 una cittadina (\"t\u00e4tort\") della Svezia settentrionale, situata nella contea di V\u00e4sterbotten; \u00e8 il capoluogo amministrativo della municipalit\u00e0 omonima."}
{"id": "2824352", "revid": "90900", "url": "https://it.wikipedia.org/wiki?curid=2824352", "title": "NASA Astronaut Group 6", "text": "Il NASA Astronaut Group 6 \u00e8 stato selezionato dalla NASA nell'agosto del 1967."}
{"id": "2824353", "revid": "486946", "url": "https://it.wikipedia.org/wiki?curid=2824353", "title": "Robert A. R. Parker", "text": ""}
{"id": "2824354", "revid": "247222", "url": "https://it.wikipedia.org/wiki?curid=2824354", "title": "Gino De Crescenzo", "text": ""}
{"id": "2824355", "revid": "74801", "url": "https://it.wikipedia.org/wiki?curid=2824355", "title": "Storuman", "text": "Storuman \u00e8 una cittadina (\"t\u00e4tort\") della Svezia settentrionale, situata nella contea di V\u00e4sterbotten; \u00e8 il capoluogo amministrativo della municipalit\u00e0 omonima."}
{"id": "2824356", "revid": "287204", "url": "https://it.wikipedia.org/wiki?curid=2824356", "title": "Vannas", "text": ""}
{"id": "2824359", "revid": "288300", "url": "https://it.wikipedia.org/wiki?curid=2824359", "title": "Marc Rieper-Jensen", "text": ""}
{"id": "2824361", "revid": "1546219", "url": "https://it.wikipedia.org/wiki?curid=2824361", "title": "Vindeln", "text": "Vindeln \u00e8 una cittadina (\"t\u00e4tort\") della Svezia settentrionale, situata nella contea di V\u00e4sterbotten; \u00e8 il capoluogo amministrativo della municipalit\u00e0 omonima."}
{"id": "2824364", "revid": "928766", "url": "https://it.wikipedia.org/wiki?curid=2824364", "title": "Campionato mondiale Superbike 1992", "text": "Il campionato mondiale di Superbike 1992 \u00e8 la quinta edizione del campionato mondiale Superbike riconosciuta ufficialmente dalla FIM.\nSecondo titolo per lo statunitense Doug Polen, che port\u00f2 alla vittoria la Ducati. La Casa bolognese vinse anche il titolo costruttori. In questa stagione le gare europee del mondiale sono valide anche come campionato Europeo Superbike, cui partecipano piloti europei (o con licenza di un paese europeo) non appartenenti a squadre ufficiali, con una classifica separata (vinto da Daniel Amatria\u00edn su Ducati).\nCalendario.\nLe 13 gare in calendario si svolsero in tre continenti: 9 gran premi si disputarono in Europa, 2 in Asia (Giappone e Malaysia) e 2 in Oceania (Australia e Nuova Zelanda).\nPer i gran premi europei si sono disputate due gare su circuiti italiani e spagnoli, il Gran Premio di superbike di Jarama 1992 valeva per\u00f2 come prova di Andorra e il Gran Premio di superbike del Mugello 1992 valeva come prova di San Marino. Per la prima volta il mondiale venne disputato in Belgio e Paesi Bassi.\nClassifiche.\nSistema di punteggio.\n!width=5%|Pos.||width=6%| 1|| width=6%| 2|| width=6%| 3|| width=6%| 4|| width=6%| 5|| width=6%| 6|| width=6%| 7|| width=6%| 8|| width=6%| 9|| width=6%|10|| width=6%|11|| width=6%|12|| width=6%|13|| width=6%|14|| width=6%|15|| width=6%|16&gt;\n!width=5%|Punti"}
{"id": "2824366", "revid": "1543377", "url": "https://it.wikipedia.org/wiki?curid=2824366", "title": "Silvano Toncelli", "text": "Carriera.\nIn carriera disput\u00f2 cinque stagioni in Serie B, con e (162 presenze e 23 reti fra i cadetti), e due in Serie A, con e Pro Patria (in prestito), in cui mise insieme un totale di 4 presenze nella massima serie (esordio il 13 settembre 1953 in occasione della sconfitta esterna contro la )."}
{"id": "2824369", "revid": "767487", "url": "https://it.wikipedia.org/wiki?curid=2824369", "title": "Slok", "text": "Slok (\"Schlock\") \u00e8 un film satirico a basso costo del 1973, scritto, diretto ed interpretato da John Landis.\nCostato, secondo stima, 60.000 $, il film \u00e8 uscito in Italia nel 1982.\nTrama.\nProvincia americana. Una distesa di cadaveri testimonia l'irruzione in un villaggio di un antropoide abitante dei boschi (dalla disposizione dei corpi si suppone una morte avvenuta per lo spavento generale). Sulle tracce del mostro il detective Wino, assistito da un giovane agente ritardato e tallonato da una troupe televisiva onnipresente, che trasforma la tragedia in un grande spot pubblicitario.\nSlok, cos\u00ec \u00e8 soprannominata la creatura, ha un incontro fugace con l'adolescente Mindy, che reca delle bende sugli occhi per via di un recente intervento chirurgico per curare una cecit\u00e0 congenita. Ignorando la natura del visitatore, che le si mostra docile e paziente, nasce una tenera amicizia ma le autorit\u00e0 irrompono cos\u00ec Slok fugge via rapendo la giovane.\nEpilogo tragico sul tetto di un edificio pubblico quale bizzarra rivisitazione di \"King Kong\".\nProduzione.\nOpera prima di Landis del quale \u00e8 anche interprete principale, irriconoscibile sotto la maschera, uno dei primi lavori del truccatore Rick Baker. John Landis ha realizzato il film finanziandosi con sottoscrizioni di parenti ed amici.\nPromozione.\nIl trailer, sulle note di \"Also sprach Zarathustra\", fa il verso a quello di \"\", tema ripreso all'interno del film con un singolare balletto, sempre accompagnato dal celebre motivo e con un lancio finale di banane in cielo.\nDistribuzione.\nIl film \u00e8 stato distribuito negli Stati Uniti nel marzo 1973 e in Italia nell'inverno 1982 sulla scia del successo \"Un lupo mannaro americano a Londra\"."}
{"id": "2824385", "revid": "110157", "url": "https://it.wikipedia.org/wiki?curid=2824385", "title": "Antonio Tricarico", "text": "Carriera.\nDopo l'esordio in Serie B con l'ACIVI nel campionato 1933-1934 ed un altro anno tra i cadetti come titolare nel , disput\u00f2 cinque stagioni in Serie A con la ; debutt\u00f2 in massima serie il 20 ottobre 1935 e si altern\u00f2 tra i pali della formazione alabardata con Egidio Umer, giocando da titolare nelle stagioni 1935-1936 e 1937-1938.\nTermin\u00f2 la carriera disputando un altro anno a Vicenza e successivamente due anni in terza serie con Ponziana e Mantova."}
{"id": "2824395", "revid": "327773", "url": "https://it.wikipedia.org/wiki?curid=2824395", "title": "Stadio isotopico marino", "text": "Uno stadio isotopico marino (o MIS, dall'inglese \"Marine Isotope Stages\"), o pi\u00f9 compiutamente \"stadio dell'isotopo marino dell'ossigeno\", \u00e8 uno dei periodi alternati caldi e freddi del clima terrestre, dedotti dalle variazioni del rapporto tra gli isotopi 16O e 18O dell'ossigeno presenti nei sedimenti fossili ottenuti da carotaggi di sedimenti estratti dai fondali marini.\nRapporto tra gli isotopi dell'ossigeno.\nAl variare della temperatura dell'acqua del mare, varia anche il rapporto tra gli isotopi 16O, 17O e 18O dell'ossigeno contenuto nella calcite presente nei sedimenti oceanici e accumulatasi in particolare nei gusci dei foraminiferi calcarei fossili vissuti nei vari periodi.\nNell'atmosfera la distribuzione degli isotopi \u00e8 normalmente: 99,759% (16O), 0,0374% (17O) e 0,2039% (18O) con percentuali analoghe nelle acque. Tale distribuzione \u00e8 per\u00f2 fortemente legata alla temperatura, che fa variare in modo ben conosciuto la percentuale del pi\u00f9 pesante isotopo (18O), che \u00e8 pi\u00f9 abbondante nelle acque fredde.\nPoich\u00e9 \u00e8 nota la relazione tra la curva di distribuzione percentuale degli isotopi e la temperatura, analizzando il diverso rapporto tra gli isotopi dell'ossigeno sia nel carbonato di calcio contenuto nella calcite dei sedimenti, che in quello contenuto nello scheletro dei foraminiferi fossili, si pu\u00f2 risalire con precisione alla temperatura delle acque marine del periodo in cui vissero.\nInterpretazione dei dati.\nFu presto proposto che ci potesse essere una correlazione tra le oscillazioni delle temperature marine e i cicli delle glaciazioni avvenute sulla superficie terrestre.. Questa tecnica fu quindi usata per una datazione pi\u00f9 accurata delle temperature del Pleistocene confrontando i rapporti isotopici dei reperti terrestri\ne per valutare anche il livello e la salinit\u00e0 dei mari nel Terziario e Quaternario. Questi andamenti sono stati confrontati anche con i cicli di Milankovi\u0107.\nSi \u00e8 trovato che i cicli rilevati in base ai sedimenti marini corrispondono ai cicli glaciali e interglaciali osservabili sulle terre emerse. Il grafico delle temperature cos\u00ec ottenute riproduce anche l'avanzata e il ritiro dei ghiacciai e segnala anche dettagli a livello di stadiale e interstadiale, in modo pi\u00f9 completo e dettagliato di ogni equivalente terrestre.\nAttualmente queste analisi sono completate dallo studio dei pollini fossili depositatisi, sfruttando le conoscenze acquisite dalla moderna palinologia.\nStadi.\nSono stati riconosciuti e classificati finora 103 stadi di oscillazione delle temperature, indicati a partire dall'attuale stadio identificato come MIS 1. I dati del MIS per gli ultimi 2,5 milioni di anni indicano circa cinquanta cicli di oscillazione del clima.\nLo stadio MIS 19 viene utilizzato come paragone per la comprensione dell'attuale MIS 1.\nSuddivisione.\nElenco dei primi 21 stadi pi\u00f9 recenti; a fianco di ciascun stadio \u00e8 riportata la data di inizio in migliaia di anni fa, secondo la recente classificazione di Lisiecki. I valori dei sottostadi del MIS 5 indicano il picco del sottostadio e non la sua data di inizio.\nLa lista continua fino al MIS 104 con numerazione progressiva, e con sigle che fanno riferimento alle fasi geomagnetiche della stratigrafia magnetica terrestre fino allo stadio TG4 posto circa a 6,35 Ma (milioni di anni dal presente). Si veda a tal proposito il lavoro di Lisiecki e Raymo, 2005, citato in bibliografia."}
{"id": "2824400", "revid": "1714743", "url": "https://it.wikipedia.org/wiki?curid=2824400", "title": "Remigio di Rouen", "text": "Origine.\nEra il figlio del Maggiordomo di palazzo di Austrasia ed in seguito maggiordomo di palazzo di tutti i regni dei Franchi, Carlo Martello (che era figlio di Pipino di Herstal o Pipino II maggiordomo di palazzo di tutti i regni dei Franchi e di Alpa\u00efde di Bruy\u00e8res, (ca. 650-\u2020 717), di cui non si conoscono gli ascendenti, ma l\"'Ex Chronico Sigeberti monachi\" ci informa che era sorella di un certo Dodone, domestico di Pipino II, che martirizz\u00f2 il vescovo di Liegi, San Lamberto) e di una amante di cui non si conoscono n\u00e9 il nome n\u00e9 gli ascendenti.\nBiografia.\nCos\u00ec come al fratello Geronimo ed ai fratellastri, Bernardo e Grifone, gli venne negata qualunque pretesa sull'eredit\u00e0 paterna, che spett\u00f2 ai soli figli di primo letto, Carlomanno e Pipino.\nVerso il 750 Remigio fu incaricato dal fratellastro, il maggiordomo di palazzo e futuro re di tutti i regni dei Franchi, Pipino, di recarsi a Saint-Beno\u00eet-sur-Loire, nei pressi di Orl\u00e9ans, per richiedere all'abate dell'Abbazia di Fleury la restituzione delle ossa di san Benedetto all'Abbazia di Montecassino, per espresso desiderio dell'altro fratellastro, Carlomanno, monaco a Cassino, e della Santa SedeEgli divenne arcivescovo di Rouen, nel 753, durante il regno del fratellastro Pipino il Breve.\nRemigio di Rouen accompagn\u00f2 inoltre Pipino in Italia, nel 760, assieme al fratello Geronimo e al fratellastro, Bernardo, per mediare tra Papa Paolo I e il re dei Longobardi, Desiderio.\nRemigio, secondo gli Annales Mosellani, mor\u00ec nel 787 mentre secondo l'elenco dei vescovi di Rouen, mor\u00ec nel 772.\nCulto.\nRemiglio \u00e8 anche conosciuto come \"San Remigio\"; la sua memoria ricorre il 19 gennaio. Egli fu una figura chiave nell'introduzione del rito e dei canti romani in sostituzione del rito gallicano (il canto della salmodia fu modulato secondo l'uso romano)."}
{"id": "2824409", "revid": "767487", "url": "https://it.wikipedia.org/wiki?curid=2824409", "title": "Remo Versaldi", "text": "Carriera.\nFu una bandiera del Novara per quasi due decenni; dei piemontesi, in virt\u00f9 del suo tiro potente, \u00e8 tra i marcatori pi\u00f9 prolifici; ebbe occasione di disputare per quattro volte la Serie A con la compagine piemontese. Nella stagione 1929-1930, la prima a gironi unici per Serie A e Serie B, segn\u00f2 il primo gol stagionale, pochissimi secondi dopo il fischio d'inizio dell'arbitro. Per ricordarlo, la sua squadra fece osservare dopo la sua scomparsa un minuto di silenzio in occasione della gara di Coppa Italia contro lo Spezia."}
{"id": "2824413", "revid": "125062948", "url": "https://it.wikipedia.org/wiki?curid=2824413", "title": "Elinor Fair", "text": "Inizi\u00f2 la propria carriera con il nome d'arte di Eleanor Crowe, poi cambiato in Lenore Fair per poi assumere la forma definitiva Elinor Fair.\nBiografia.\nQuando nel 1924 venne scelta come WAMPAS Baby Star, era gi\u00e0 attiva nell'ambiente del cinema da alcuni anni, mentre in precedenza aveva lavorato nel vaudeville. Diede alcune delle sue migliori prove quando fu messa sotto contratto da Cecil B. DeMille, prendendo parte a produzioni come \"Yankee Clipper\" e \"Let 'er go Gallagher\". Dopo la fine dell'epoca del muto interpret\u00f2 anche alcuni film parlati, perlopi\u00f9 in ruoli minori, prima di sparire dal grande schermo nel 1934.\nTra il 1926 e il 1929 fu sposata con l'attore William Boyd, specializzato nel ruolo del cowboy. Boyd le aveva chiesto di sposarlo in maniera davvero unica: in una scena del film \"Il barcaiuolo del Volga\" di De Mille, ad un certo punto il personaggio interpretato da Boyd dichiara il proprio amore a quello interpretato dalla Fair. Dal momento che si tratta di un film muto gli spettatori non poterono accorgersi che nella scena Boyd fece davvero la propria proposta di matrimonio davanti alla cinepresa e che la Fair accett\u00f2, sia come personaggio che nella vita.\nElinor Fair mor\u00ec nel 1957 a Seattle."}
{"id": "2824415", "revid": "413094", "url": "https://it.wikipedia.org/wiki?curid=2824415", "title": "Montagnola senese", "text": ""}
{"id": "2824416", "revid": "413094", "url": "https://it.wikipedia.org/wiki?curid=2824416", "title": "Maremma pisana", "text": ""}
{"id": "2824418", "revid": "767487", "url": "https://it.wikipedia.org/wiki?curid=2824418", "title": "Open di Francia 1985 - Singolare femminile", "text": "Chris Evert ha battuto in finale Martina Navr\u00e1tilov\u00e1 6-3 6-7(4) 7-5."}
{"id": "2824419", "revid": "413094", "url": "https://it.wikipedia.org/wiki?curid=2824419", "title": "Maremma livornese", "text": ""}
{"id": "2824421", "revid": "413094", "url": "https://it.wikipedia.org/wiki?curid=2824421", "title": "Colline pisane", "text": ""}
{"id": "2824423", "revid": "413094", "url": "https://it.wikipedia.org/wiki?curid=2824423", "title": "Colline livornesi", "text": ""}
{"id": "2824426", "revid": "767487", "url": "https://it.wikipedia.org/wiki?curid=2824426", "title": "Provincia di Mariscal Nieto", "text": "La provincia di Mariscal Nieto \u00e8 una provincia del Per\u00f9, situata nella regione di Moquegua.\nGeografia antropica.\nSuddivisioni amministrative.\n\u00c8 divisa in sei distretti:"}
{"id": "2824428", "revid": "1951708", "url": "https://it.wikipedia.org/wiki?curid=2824428", "title": "Doubleback", "text": "Doubleback \u00e8 una canzone della band statunitense hard/blues rock ZZ Top dell'album \"Recycler\", inclusa nel film \"Ritorno al futuro - Parte III\". La band ha fatto un cameo nel film suonando una versione della canzone da \"vecchio west\" assieme ad alcuni musicisti locali.\n\"Doubleback\" mantenne la prima posizione della Album Rock Tracks per 5 settimane. Ha ricevuto una nomination per un MTV Video Music Award nel 1990 per il \"Miglior Video da un Film\". La canzone \u00e8 inclusa anche in .\nVideo musicale.\nIl video musicale di \"Doubleback\" era un clip tratto dal film ed \u00e8 stato incluso nel DVD della trilogia.\nAlbum.\nOltre a \"Recycler\", \"Doubleback\" appare nelle seguenti compilation:"}
{"id": "2824430", "revid": "413094", "url": "https://it.wikipedia.org/wiki?curid=2824430", "title": "Maremma grossetana", "text": ""}
{"id": "2824435", "revid": "287204", "url": "https://it.wikipedia.org/wiki?curid=2824435", "title": "Cesare Nava", "text": "Laureato in Ingegneria civile presso il Regio Istituto Tecnico Superiore di Milano, fu politico e architetto prolifico la cui opera pi\u00f9 nota \u00e8 il palazzo della Banca d'Italia a Milano.\nCariche pubbliche.\nFra le numerose cariche pubbliche e private che lo occuparono nella sua vita fu presidente del Banco Ambrosiano, Presidente della Fiera di Milano, Presidente della Veneranda fabbrica del Duomo di Milano, Presidente della Congregazione di carit\u00e0 di Milano, membro della Commissione di vigilanza sui lavori di costruzione dell'edificio destinato a nuova sede del Parlamento e di sistemazione delle adiacenze di Montecitorio e Ministro per le terre liberate dal nemico nel Governo Nitti I (1919) con il Partito Popolare.\nPassato in seguito nel Partito Nazionale Fascista, venne nominato senatore del Regno nel 1921 e fu ministro dell'economia nazionale del governo Mussolini dal 1\u00ba luglio 1924 al 10 luglio 1925.\nRiposa al cimitero monumentale di Milano.\nOpere architettoniche.\nL'ingegner Nava \u00e8 noto, nella sua intensa e prolifica attivit\u00e0 di architetto, come progettista delle seguenti opere:"}
{"id": "2824436", "revid": "2730", "url": "https://it.wikipedia.org/wiki?curid=2824436", "title": "Open di Francia 1984 - Singolare femminile", "text": "Martina Navr\u00e1tilov\u00e1 ha battuto in finale Chris Evert 6-3 6-1."}
{"id": "2824438", "revid": "413094", "url": "https://it.wikipedia.org/wiki?curid=2824438", "title": "Maremma Senese", "text": ""}
{"id": "2824444", "revid": "115501228", "url": "https://it.wikipedia.org/wiki?curid=2824444", "title": "Identificazione con l'aggressore", "text": "L'identificazione con l'aggressore \u00e8 una delle forme d'identificazione concettualizzate dalla psicoanalisi; nello specifico \u00e8 un meccanismo di difesa introdotto da S\u00e1ndor Ferenczi e solo successivamente da Anna Freud (1936); esso indica l'assumere il ruolo dell'aggressore e dei suoi attributi funzionali, o l'imitarne la modalit\u00e0 aggressiva e comportamentale e un suo sottotipo particolare \u00e8 la cosiddetta Sindrome di Stoccolma. \nIl meccanismo \u00e8 gi\u00e0 presente e attivo durante l'infanzia: \"Il bambino introietta alcuni dei caratteri dell'oggetto ansiogeno, assimilando cos\u00ec un'esperienza angosciante appena provata\" per trasformarsi da minacciato in minacciante. \"La Freud ritiene, inoltre, che tale meccanismo di difesa contribuisca in modo determinante alla formazione del Super-Io.\" L'esperimento del 1963 di Elliot Aronson e Merrill Carlsmith sul \"giocattolo proibito\" sembra avallare tale ipotesi e dunque questo tipo di dinamica: ci si attribuisce una \"mutilazione\" del proprio desiderio pur di percepirsi autarchici, indipendenti e non sottomessi."}
{"id": "2824445", "revid": "287204", "url": "https://it.wikipedia.org/wiki?curid=2824445", "title": "Open di Francia 1983 - Singolare femminile", "text": "Chris Evert ha battuto in finale Mima Jau\u0161ovec 6-1 6-2."}
{"id": "2824446", "revid": "30318313", "url": "https://it.wikipedia.org/wiki?curid=2824446", "title": "Giroscopio laser", "text": ""}
{"id": "2824447", "revid": "2730", "url": "https://it.wikipedia.org/wiki?curid=2824447", "title": "Open di Francia 1982 - Singolare femminile", "text": "Martina Navr\u00e1tilov\u00e1 ha battuto in finale Andrea Jaeger 7-6(6) 6-1."}
{"id": "2824451", "revid": "37056", "url": "https://it.wikipedia.org/wiki?curid=2824451", "title": "Principe Filippo, duca di Edimburgo", "text": ""}
{"id": "2824453", "revid": "287204", "url": "https://it.wikipedia.org/wiki?curid=2824453", "title": "Open di Francia 1981 - Singolare femminile", "text": "Hana Mandl\u00edkov\u00e1 ha battuto in finale Sylvia Hanika 6-2 6-4."}
{"id": "2824465", "revid": "149727", "url": "https://it.wikipedia.org/wiki?curid=2824465", "title": "Induno con Frascarolo", "text": ""}
{"id": "2824467", "revid": "149727", "url": "https://it.wikipedia.org/wiki?curid=2824467", "title": "Cuasso al Monte e al Piano", "text": ""}
{"id": "2824468", "revid": "2730", "url": "https://it.wikipedia.org/wiki?curid=2824468", "title": "Open di Francia 1980 - Singolare femminile", "text": "Chris Evert ha battuto in finale Virginia Ruzici 6-0 6-3."}
{"id": "2824472", "revid": "149727", "url": "https://it.wikipedia.org/wiki?curid=2824472", "title": "Bisusco", "text": ""}
{"id": "2824473", "revid": "2730", "url": "https://it.wikipedia.org/wiki?curid=2824473", "title": "Open di Francia 1979 - Singolare femminile", "text": "Chris Evert ha battuto in finale Wendy Turnbull 6-2 6-0."}
{"id": "2824474", "revid": "447535", "url": "https://it.wikipedia.org/wiki?curid=2824474", "title": "Gustave De Molinari", "text": ""}
{"id": "2824479", "revid": "767487", "url": "https://it.wikipedia.org/wiki?curid=2824479", "title": "Open di Francia 1978 - Singolare femminile", "text": "Virginia Ruzici ha battuto in finale Mima Jau\u0161ovec 6-2 6-2."}
{"id": "2824480", "revid": "438678", "url": "https://it.wikipedia.org/wiki?curid=2824480", "title": "Rigidit\u00e0 cadaverica", "text": ""}
{"id": "2824481", "revid": "149727", "url": "https://it.wikipedia.org/wiki?curid=2824481", "title": "Biandrone", "text": ""}
{"id": "2824482", "revid": "287204", "url": "https://it.wikipedia.org/wiki?curid=2824482", "title": "Open di Francia 1977 - Singolare femminile", "text": "Mima Jau\u0161ovec ha battuto in finale Floren\u021ba Mihai 6\u20132 6\u20137 6\u20131."}
{"id": "2824484", "revid": "149727", "url": "https://it.wikipedia.org/wiki?curid=2824484", "title": "Coquio con Sant'Andrea", "text": ""}
{"id": "2824485", "revid": "149727", "url": "https://it.wikipedia.org/wiki?curid=2824485", "title": "Monvalle con Turro", "text": ""}
{"id": "2824486", "revid": "106456", "url": "https://it.wikipedia.org/wiki?curid=2824486", "title": "Ducas (storico)", "text": "\u00c8 una delle fonti pi\u00f9 importanti degli ultimi decenni dell'Impero bizantino.\nBiografia.\nDucas era nipote di Michele Ducas, personaggio che gioc\u00f2 un ruolo importante nelle guerre civili bizantine della met\u00e0 del XIV secolo. La data della sua nascita non c'\u00e8 nota, cos\u00ec come il suo nome, apparteneva sicuramente alla famiglia nobiliare bizantina dei Ducas che aveva retto il trono dell'impero nell'XI secolo. Il primo dato biografico sicuro che abbiamo sulla sua vita, \u00e8 che nel 1421 viveva a Nuova Focea in Asia Minore, dove era segretario del governatore Genovese. Durante il regno dell'ultimo imperatore bizantino Costantino XI Paleologo (1449-1453), lo ritroviamo presso la corte di Costantinopoli, dove aveva ottenuto fama come scrittore. Dopo la caduta di Costantinopoli (1453) per mano dei Turchi ottomani, si rifugi\u00f2 a Lesbo, dove entr\u00f2 al servizio della famiglia genovese dei Gattilusi. Egli and\u00f2 in varie missioni diplomatiche per conto dei Gattilusi presso la corte ottomana, riuscendo a garantire una semi-indipendenza di Lesbo fino al 1462, quando fu presa e annessa nell'impero ottomano dal sultano Mehmed II. \u00c8 noto che Ducas visse ancora dopo questo evento, ma non ne abbiamo pi\u00f9 dati biografici, anche perch\u00e9 \u00e8 proprio nel 1462 che chiude la sua cronaca.\nOpera.\nDucas \u00e8 autore di una storia dell'impero bizantino e in parte dell'impero ottomano, che va dal 1341 fino al 1462; il suo lavoro \u00e8 cos\u00ec una continuazione delle cronache di Niceforo Gregora e Giovanni VI Cantacuzeno, ed integra le cronache contemporanee di Giorgio Sfranze e Laonico Calcondila. Nell'opera c'\u00e8 un capitolo preliminare della cronologia da Adamo a Giovanni V Paleologo, com'era d'abitudine nelle storie bizantine, anche se non raffinato nello stile, la storia dell'impero narrata \u00e8 affidabile, ed \u00e8 una delle fonti pi\u00f9 preziose degli ultimi anni dell'impero bizantino. Il racconto della caduta di Costantinopoli \u00e8 di particolare importanza, in quanto Ducas fa notare che fu un forte sostenitore dell'unione della chiesa ortodossa con quella cattolica, ed \u00e8 molto severo nei confronti di coloro che hanno respinto l'idea di fare appello all'Occidente per intervenire contro gli Ottomani."}
{"id": "2824490", "revid": "767487", "url": "https://it.wikipedia.org/wiki?curid=2824490", "title": "Open di Francia 1976 - Singolare femminile", "text": "Sue Barker ha battuto in finale Ren\u00e1ta Tomanov\u00e1 6-2 0-6 6-2."}
{"id": "2824492", "revid": "37056", "url": "https://it.wikipedia.org/wiki?curid=2824492", "title": "Rania, Regina di Giordania", "text": ""}
{"id": "2824494", "revid": "149727", "url": "https://it.wikipedia.org/wiki?curid=2824494", "title": "Trevissago", "text": ""}
{"id": "2824496", "revid": "112186243", "url": "https://it.wikipedia.org/wiki?curid=2824496", "title": "Open di Francia 1975 - Singolare femminile", "text": "Chris Evert ha battuto in finale Martina Navr\u00e1tilov\u00e1 2\u20136 6\u20132 6\u20131."}
{"id": "2824497", "revid": "486946", "url": "https://it.wikipedia.org/wiki?curid=2824497", "title": "Sheikha Mozah Bint Nasser Al-Missned", "text": ""}
{"id": "2824499", "revid": "149727", "url": "https://it.wikipedia.org/wiki?curid=2824499", "title": "Caronno Ghiringhello", "text": ""}
{"id": "2824500", "revid": "404338", "url": "https://it.wikipedia.org/wiki?curid=2824500", "title": "Gornate Inferiore", "text": ""}
{"id": "2824501", "revid": "767487", "url": "https://it.wikipedia.org/wiki?curid=2824501", "title": "Open di Francia 1973 - Singolare femminile", "text": "Margaret Court ha battuto in finale Chris Evert 6\u20137 7\u20136 6\u20134."}
{"id": "2824505", "revid": "767487", "url": "https://it.wikipedia.org/wiki?curid=2824505", "title": "Riccardo Alberto Villa", "text": "Carriera.\nCresciuto nel Monza, esord\u00ec con i brianzoli il 28 marzo 1937 nella partita Reggiana-Monza (1-0). Gioc\u00f2 in Serie A all'inizio ed al termine della carriera, rispettivamente con e , ha esordito in Serie A a Modena il 28 maggio 1939 nella partita Modena-Milan (2-2). Ha giocato in Serie B con il Padova, la Pro Patria, con il e con il Como."}
{"id": "2824506", "revid": "82242102", "url": "https://it.wikipedia.org/wiki?curid=2824506", "title": "Open di Francia 1974 - Singolare femminile", "text": "Chris Evert ha battuto in finale Ol'ga Morozova 6\u20131 6\u20132."}
{"id": "2824507", "revid": "413094", "url": "https://it.wikipedia.org/wiki?curid=2824507", "title": "Maremma piombinese", "text": ""}
{"id": "2824509", "revid": "413094", "url": "https://it.wikipedia.org/wiki?curid=2824509", "title": "Maremma Massetana", "text": ""}
{"id": "2824513", "revid": "149727", "url": "https://it.wikipedia.org/wiki?curid=2824513", "title": "Premezzo", "text": ""}
{"id": "2824514", "revid": "110157", "url": "https://it.wikipedia.org/wiki?curid=2824514", "title": "Pova\u017esk\u00e1 Bystrica", "text": "Pova\u017esk\u00e1 Bystrica (in ungherese: \"V\u00e1gbeszterce\", in tedesco: \"Waagbistritz\") \u00e8 una citt\u00e0 della Slovacchia, capoluogo del distretto omonimo nella regione di Tren\u010d\u00edn."}
{"id": "2824515", "revid": "767487", "url": "https://it.wikipedia.org/wiki?curid=2824515", "title": "Open di Francia 1972 - Singolare femminile", "text": "Billie Jean King ha battuto in finale Evonne Goolagong Cawley 6\u20133, 6\u20133."}
{"id": "2824517", "revid": "36426", "url": "https://it.wikipedia.org/wiki?curid=2824517", "title": "Palazzo Prosperi Sacrati", "text": ""}
{"id": "2824526", "revid": "481666", "url": "https://it.wikipedia.org/wiki?curid=2824526", "title": "Fred Thomson", "text": "Biografia.\nNato a Pasadena da Clara e Williell Thomson, un pastore presbiteriano, era il terzo di quattro fratelli. Suo fratello Samuel Harrison Thomson frequent\u00f2 l'universit\u00e0 di Princeton, vincendo nel 1919 il titolo americano di atletica. Fred frequent\u00f2, dal 1910 al 1913, il seminario teologico di Princeton. Sposato a Gail Jepson, rest\u00f2 vedovo tre anni pi\u00f9 tardi, quando la moglie mor\u00ec di tubercolosi.\nDurante la prima guerra mondiale, Thomson serv\u00ec l'esercito, presso il 43\u00ba reggimento di artiglieria (conosciuto come il \"Mary Pickford Regiment\". Giocando a football, si ruppe la gamba. In ospedale, conobbe Frances Marion, venuta a visitare i feriti per accompagnare l'amica Mary Pickford. Tra Fred e Frances fu amore a prima vista e i due, dopo soli dieci giorni, decisero di sposarsi appena la guerra fosse finita.\nCarriera cinematografica.\nFred e Marion si sposarono il 2 novembre 1919 a New York. Inizialmente interessato a fare il regista, fin\u00ec per recitare in uno dei film di sua moglie, \"Just Around the Corner\" del 1921 che ebbe un ottimo successo nelle sale.\nNel film seguente, gli fu dato ancora un ruolo importante accanto a Mary Pickford, \"The Love Light\", scritto e diretto da Frances.\nNel 1923, Fred divent\u00f2 il protagonista del serial d'azione \"The Eagle's Talons\", dove le scene che avevano bisogno dello stuntman le interpretava lui stesso.\nFred, negli anni 1926-1927, divent\u00f2 il numero 2 negli incassi al botteghino.\nDella trentina di film interpretati da Fred Thomson, ne restano solo alcuni: \"The Love Light\" del 1921, \"A Chapter in Her Life\" del 1923, \"Thundering Hoofs\" del 1924. Tutti gli altri sono considerati film perduti."}
{"id": "2824528", "revid": "1494169", "url": "https://it.wikipedia.org/wiki?curid=2824528", "title": "Open di Francia 1971 - Singolare femminile", "text": "Evonne Goolagong ha battuto in finale Helen Gourlay 6\u20133 7\u20135."}
{"id": "2824531", "revid": "1305772", "url": "https://it.wikipedia.org/wiki?curid=2824531", "title": "Ogni giorno di pi\u00f9", "text": ""}
{"id": "2824532", "revid": "767487", "url": "https://it.wikipedia.org/wiki?curid=2824532", "title": "Wax Tailor", "text": "Comincia la carriera nel 2004 con due EP's (\"Lost The Way and Que Sera\" e \"Where My Heart's At\"). Il primo album\n\"Tales of the Forgotten Melodies\", pubblicato nel marzo del 2005, mischia hip-hop, downtempo, trip hop con dei pezzi estratti dai film, e diventa uno dei migliori album elettronici dell'anno. Il secondo album Hope &amp; Sorrow, uscito nell'aprile del 2007, \u00e8 stato molto apprezzato dai fan. \u00c8 stato nominato per \"Victoires de la Musique\" e US 'Indie music award'."}
{"id": "2824535", "revid": "228587", "url": "https://it.wikipedia.org/wiki?curid=2824535", "title": "Nov\u00e9 Z\u00e1mky", "text": "Nov\u00e9 Z\u00e1mky (in ungherese \"\u00c9rsek\u00fajv\u00e1r\", in tedesco \"Neuh\u00e4usel\") \u00e8 una citt\u00e0 della Slovacchia, capoluogo del distretto omonimo, nella regione di Nitra.\nGeografia.\nNov\u00e9 Z\u00e1mky \u00e8 situata nella Slovacchia sud-occidentale, lungo il fiume Nitra, a circa 100 km ad est di Bratislava e a 25 km a nord dalla frontiera ungherese.\nStoria.\nNov\u00e9 Z\u00e1mky fu costruita tra il 1571 ed il 1581 dal Regno d'Ungheria come fortezza a stella contro la crescente minaccia rappresentata dagli Ottomani. Dopo sei assedi falliti, i Turchi riuscirono a conquistare nel 1663 la citt\u00e0 che, sotto la nuova dominazione, divenne capoluogo della provincia ottomana che comprendeva gran parte dell'odierna Slovacchia meridionale. \nNel 1685 la citt\u00e0 fu riconquistata dalle truppe austriache guidate da Carlo V di Lorena e sei anni dopo ottenne i diritti cittadini dall'arcivescovo di Esztergom.\nCon il crollo dell'Impero austro-ungarico nel novembre del 1918 Nov\u00e9 Z\u00e1mky entr\u00f2 a far parte della neonata Cecoslovacchia. Tuttavia vent'anni dopo, a seguito del primo arbitrato di Vienna la citt\u00e0 fu assegnata all'Ungheria di Mikl\u00f3s Horthy. Al termine del secondo conflitto mondiale, dal quale usc\u00ec pesantemente danneggiata dai bombardamenti alleati, ritorn\u00f2 sotto sovranit\u00e0 cecoslovacca."}
{"id": "2824539", "revid": "149727", "url": "https://it.wikipedia.org/wiki?curid=2824539", "title": "Castel-Novate", "text": ""}
{"id": "2824545", "revid": "36426", "url": "https://it.wikipedia.org/wiki?curid=2824545", "title": "Sala dei giganti", "text": ""}
{"id": "2824547", "revid": "149727", "url": "https://it.wikipedia.org/wiki?curid=2824547", "title": "Caravate con Ronco", "text": ""}
{"id": "2824548", "revid": "149727", "url": "https://it.wikipedia.org/wiki?curid=2824548", "title": "Casal Zuigno", "text": ""}
{"id": "2824551", "revid": "149727", "url": "https://it.wikipedia.org/wiki?curid=2824551", "title": "Cuvio con Comaccio", "text": ""}
{"id": "2824552", "revid": "92723", "url": "https://it.wikipedia.org/wiki?curid=2824552", "title": "Levice (Slovacchia)", "text": "Levice (in ungherese \"L\u00e9va\", in tedesco \"Lewenz\", pronuncia \"Levizze\") \u00e8 una citt\u00e0 della Slovacchia, capoluogo del distretto omonimo, nella regione di Nitra. \u00c8 sede di una delle pi\u00f9 grandi fiere della Slovacchia.\nGeografia fisica.\nTerritorio.\nLa citt\u00e0 sorge in prossimit\u00e0 del fiume Hron, affluente del Danubio, in un territorio prevalentemente pianeggiante a ridosso di una collina di Riolite sfruttata in tempi passati per l'estrazione mineraria.\nClima.\nIl clima \u00e8 di carattere continentale, freddo d'inverno, con piogge modeste ed estati molto calde; sebbene rientri nel gruppo Cfb della classificazione dei climi di K\u00f6ppen, la sua temperatura media a gennaio supera di poco il limite minimo di -3\u00b0, raggiungendo i -2,2\u00b0.\nOrigini del nome.\nIl nome Levice letteralmente significa in italiano \"leonesse\", ma l'origine del nome risale nel 1156 quando l'arcivescovo Martinius benedisse la citt\u00e0 col nome del villaggio vicino Leua, ad oggi chiamato Star\u00e9 Levice (vecchia Levice).\nStoria.\nL'indizio pi\u00f9 antico di un centro abitato nel territorio, dove sorge la moderna citt\u00e0, risale a un documento del XIV secolo che cita che l'arcivescovo Martinus fece benedire nel 1156 la chiesa costruita a Brata, piccolo quartiere di cui ormai non \u00e8 rimasto nulla.\nAlla fine del XIII secolo venne costruito un castello per la difesa del territorio, e nei pressi del castello si svilupp\u00f2 un nuovo quartiere chiamato Grande Levice o Nuova Levice, che si espanse fino ai giorni nostri e da cui ebbe origine il nome.\nNella seconda met\u00e0 del XVIII secolo avvenne un grosso boom demografico dovuto principalmente a due investitori austriaci, Leidenfrost e Sch\u00f6eller, i quali costruirono infrastrutture, attivit\u00e0 produttive a abitazioni per i lavoratori, tra cui le dodici vie chiamate tutt'oggi con il loro numero ordinario (prima via, seconda via, ecc.). Vennero costruiti in particolare mulini e distillerie.\nMonumenti e luoghi d'interesse.\nCastello.\nIl Castello di Levice risale al XIII secolo ed \u00e8 stato costruito in stile gotico. Fa parte dei patrimoni culturali nazionali slovacchi protetti ed \u00e8 adibito a museo, sebbene non utilizzato.\nChiesa di San Michele Arcangelo.\nLa chiesa di San Michele Arcangelo \u00e8 un edificio edificato in stile neoclassico, risalente al XVIII secolo. La chiesa \u00e8 tutelata come patrimonio nazionale dal 1963."}
{"id": "2824557", "revid": "767487", "url": "https://it.wikipedia.org/wiki?curid=2824557", "title": "Pronti alla rissa", "text": "Pronti alla rissa (\"Ready to Rumble\") \u00e8 una commedia del 2000.\nTrama.\nGordie e Sean, due amici patiti di wrestling, vanno a vedere lo show del luned\u00ec sera della federazione WCW, \"Nitro\", dove lotta il loro idolo Jimmy King.\nDurante la puntata King perde il titolo di campione del mondo contro Diamond Dallas Page, che in combutta con l'organizzatore dello spettacolo gli tende una trappola modificando gli accordi presi in precedenza.\nRimasti sconvolti dall'umiliazione inflitta al loro beniamino, Gordie e Sean partono alla sua ricerca desiderosi di convincerlo a prendersi la sua rivincita: il viaggio sar\u00e0 costellato da numerose gag e porter\u00e0 all'attacco nel backstage da parte di Jimmy King su DDP, cosa che sancir\u00e0 la stipulazione della rivincita da cui King uscir\u00e0 vincitore.\nCuriosit\u00e0.\nNel film recitano molti wrestler della WCW tra i quali Diamond Dallas Page, Goldberg, Sting, \"Macho Man\" Randy Savage, Billy Kidman, X-Pac, Disco Inferno, Perry Saturn e Sid Vicious."}
{"id": "2824558", "revid": "767487", "url": "https://it.wikipedia.org/wiki?curid=2824558", "title": "I figli... so' pezzi 'e core", "text": "I figli... so' pezzi 'e core \u00e8 un film del 1981 diretto da Alfonso Brescia.\nTrama.\nTommaso Maffettone \u00e8 un onest'uomo che tenta di sbarcare il lunario come scaricatore di porto e suonatore ambulante. Nonostante le difficolt\u00e0 economiche, vive felice in un popoloso condominio assieme alla moglie Matilde. Quando la donna scopre di essere incinta, la coppia \u00e8 al settimo cielo ma ben presto le cose precipitano, poich\u00e9 soffocato dal cordone ombelicale. La donna inoltre \u00e8 soggetta anche ad asportazione dell'utero e quindi definitivamente non potr\u00e0 avere figli. Tommaso decide di adottare un neonato orfano, Feliciello, dicendo alla moglie che era il loro bambino e tacendole la tragica morte della loro creatura. Il bambino \u00e8 figlio di una relazione extraconiugale tra un certo Lorenzo Berisi (uomo senza scrupoli) e una ballerina francese di nome Vivienne. Poco tempo dopo, Matilde muore e Tommaso resta solo con Feliciello da crescere. Si mostra come un padre premuroso e amorevole. Un giorno per\u00f2 il vero padre di Feliciello, Lorenzo Berisi (che aveva abbandonato la fidanzata incinta per poi morire dando la luce Feliciello), riesce a ritrovare il ragazzino e, approfittando della sua ricchezza e del suo potere, riesce a strapparlo a Tommaso. Lo scopo di riconoscere il bambino dopo ben 10 anni \u00e8 per impadronirsi dell'eredit\u00e0 della madre naturale di Feliciello che di diritto spetta al bambino."}
{"id": "2824559", "revid": "110157", "url": "https://it.wikipedia.org/wiki?curid=2824559", "title": "Topo\u013e\u010dany", "text": "Topo\u013e\u010dany (in ungherese \"Nagytapolcs\u00e1ny\", in tedesco \"G\u00f6llnitz\") \u00e8 una citt\u00e0 della Slovacchia, capoluogo del distretto omonimo, nella regione di Nitra.\nHa dato i natali all'astronomo \u013dubor Kres\u00e1k."}
{"id": "2824565", "revid": "287204", "url": "https://it.wikipedia.org/wiki?curid=2824565", "title": "483 (numero)", "text": "Quattrocentottantatr\u00e9 (483) \u00e8 il numero naturale dopo il 482 e prima del 484."}
{"id": "2824570", "revid": "1060", "url": "https://it.wikipedia.org/wiki?curid=2824570", "title": "Penitenza (Sacramento)", "text": ""}
{"id": "2824576", "revid": "31269", "url": "https://it.wikipedia.org/wiki?curid=2824576", "title": "Partiz\u00e1nske", "text": "Partiz\u00e1nske [PARtiza: nske] (fino al 1949 denominato \"Ba\u0165ovany\" [batjovani]) in lingua ungherese \"Simony\" [\u015dimonj]) \u00e8 una citt\u00e0 della Slovacchia capoluogo del distretto omonimo nella regione di Tren\u010d\u00edn.\nStoria.\nUn tempo c'era una fortezza, ma nel 1411 \"Sigismondo\" diede il permesso di costruire una nuova fortezza sulla riva del fiume Nitra. Nel 1910 vivevano nella citt\u00e0 458 persone, per lo pi\u00f9 slovacchi. La citt\u00e0 appartenne al comitato ungherese di Bars fino al 1919, per poi passare alla Cecoslovacchia.\nNel 1939 l'imprenditore ceco Tom\u00e1\u0161 Ba\u0165a fond\u00f2 una fabbrica di scarpe. Fece costruire per i lavoratori assunti tipiche case di mattoni con un conseguente aumento della popolazione. Nel 1949, la citt\u00e0 ha cambiato il suo nome in Partiz\u00e1nske, in onore dei partigiani che qui erano stati addestrati e che hanno partecipato alla rivolta nazionale slovacca che ha avuto luogo nel 1944, contribuendo a porre fine all'occupazione nazista nel paese.\nGeografia fisica.\nLa citt\u00e0 si trova sotto la montagna \"Tribe\u010d\", dove confluiscono il fiume Nitra e il fiume Nitrica.\nCose da vedere.\nMonumenti.\nIl registro nazionale e culturale dei monumenti in Slovacchia ha dieci monumenti nella citt\u00e0 di Partiz\u00e1nske\nInfrastrutture e trasporti.\nPartiz\u00e1nske \u00e8 attraversata dalla linea ferroviaria numero 140che va da Nov\u00e9 Z\u00e1mky a Prievidza. Nel complesso in una citt\u00e0 ci sono tre fermate: la stazione principale (dove si fermano i treni veloci) e due fermate (dove i treni veloci non si fermano). Vicino alla stazione ferroviaria si trova la stazione degli autobus, raggiungibile dal centro della citt\u00e0 attraverso un sottopassaggio.\nEsperanto.\nIn citt\u00e0 ci sono stati diversi eventi esperantisti come il seminario internazionale di E@I e nel 2006 la Giovent\u00f9 Esperantista Slovacca (SKEJ) ha organizzato un laboratorio creativo con oggetto \"Stel(ar)o\".\nDall'estate del 2011 nella \"casa dei servizi\", proprio accanto al municipio di Partiz\u00e1nske si trova il primo ufficio di E@I."}
{"id": "2824584", "revid": "287204", "url": "https://it.wikipedia.org/wiki?curid=2824584", "title": "Giovanni Canano", "text": "Biografia e opere.\nGiovanni Canano \u00e8 ricordato per aver scritto un resoconto del fallito assedio di Costantinopoli del 1422, da parte degli Ottomani guidati dal sultano Murad II, l'opera si chiama \u0394\u03b9\u03ae\u03b3\u03b7\u03c3\u03b9\u03c2 \u03c0\u03b5\u03c1\u1f76 \u03c4\u03bf\u1fe6 \u1f10\u03bd \u039a\u03c9\u03bd\u03c3\u03c4\u03b1\u03bd\u03c4\u03b9\u03bd\u03bf\u03c5\u03c0\u03cc\u03bb\u03b5\u03b9 \u03b3\u03b5\u03b3\u03bf\u03bd\u03cc\u03c4\u03bf\u03c2 \u03c0\u03bf\u03bb\u03ad\u03bc\u03bf\u03c5 \u03ba\u03b1\u03c4\u1f70 \u03c4\u1f78 \u03c3\u03c5\u03b9? \u1f14\u03c4\u03bf\u03c2. Canano attribu\u00ec la sopravvivenza della capitale bizantina grazie all'intervento miracoloso della Madonna, il racconto si differenzia dalla cronaca contemporanea di Giovanni Anagnostes, che descrive gli assedi di Costantinopoli e la caduta di Tessalonica (1430). Canano nella sua opera fa una frequente polemica religiosa, e scrivere in lingua greca volgare, in contrapposizione all'atticismo di Anagnostes e Critoboulo, che nello stile si ispiravano ai classici, un ideale che era stato il principio base per tutti gli scrittori che miravano ad un buono stile, concetto in uso nell'impero romano e in tutta la lunga storia dell'impero bizantino.\nGiovanni Canano \u00e8 solitamente identificato con Canano Lascaris, che si rec\u00f2 in Scandinavia e Islanda tra il 1438 e il 1439, Canano si interess\u00f2 alla monetazione di Stoccolma e Bergen, Si rec\u00f2 in Svezia, Norvegia, visit\u00f2 la residenza del re di Danimarca a Copenaghen. Nella descrizione del suo viaggio in Islanda, Canano chiama i suoi abitanti di che egli chiama \"mangiatori di pesce. Canano visit\u00f2 anche il Mar Baltico andando in Livonia, Prussia, Pomerania, Schleswig, Danimarca e Gran Bretagna."}
{"id": "2824588", "revid": "1543377", "url": "https://it.wikipedia.org/wiki?curid=2824588", "title": "Formula Super Vee", "text": "La Formula Super Vee era una categoria di vetture a ruote scoperte creata a scopo promozionale per i prodotti Volkswagen. L'idea della Formula Super Vee \u00e8 generalmente attribuita a Josef Hopen, che lavorava come Special Vehicles Manager per Volkswagen in America. Fu Hopen a vendere l'idea per la nuova formula alla SCCA, che nel novembre 1969 decise di lanciare un campionato da disputarsi nel 1971, lasciando il tempo di preparare le vetture.\nStoria.\nPer lanciare la nuova Formula, Hopen commission\u00f2 a Gene Beach, un costruttore di vetture di Formula Vee, la progettazione e la costruzione della prima Super Vee e present\u00f2, a video, questa vettura alla 24 ore di Daytona. Beach era uno dei primi tre costruttori di Formula Vee con Autodynamics e Formcar. Una seconda Super Vee fu progettata e costruita da Ray Caldwell dell'Autodynamics e fu presentata, a video, al New York Auto Show. Altri costruttori seguirono, da costruttori specializzati nelle Formula Vee come Zink ad aziende attive in varie categorie come Lola. John Zeitler, che costru\u00ec la sua prima vettura nello stesso tempo di Beach e Caldwell, vinse la prima gara per queste vetture a Lime Rock Park nel 1970, gara corsa assieme alle Formula Ford.\nInizialmente la serie prevedeva motori da 1600\u00a0cm\u00b3 con raffreddamento ad aria di tipo 3 (come nel Maggiolino) o tipo 4 (come nella vettura sport Volkswagen-Porsche 914), in seguito si decise che il tipo 4 fosse la versione migliore. Tuttavia questo motore non era prodotto con questa cilindrata ridotta, quindi VW decise di produrne una versione speciale da 1600\u00a0cm\u00b3, tramite la sua divisione industriale motori, con pistoni pi\u00f9 piccoli: l'unit\u00e0 127V.\nCome tutte le formule la Formula Super Vee cambi\u00f2 progressivamente i regolamenti. Inizialmente, ad esempio, le vetture correvano senza alettoni e usavano freni a tamburo al posteriore, pi\u00f9 tardi furono permesse le appendici alari e i freni a disco posteriori. Anche le gomme, pur essendo gi\u00e0 state introdotte le slick nelle competizioni, per le Super Vee erano previste con battistrada scolpito e solo pi\u00f9 avanti furono ammesse le slick.\nLe regole originali specificavano che il cambio non dovesse essere fabbricato dalla Hewland, azienda specializzata in cambi per vetture da competizione, quindi le Super Vee correvano con delle scatole VW a rapporti fissi. Tuttavia, in Europa, una azienda chiamata Metso inizi\u00f2 la fabbricazione di scatole come quelle della Hewland, che avevano la possibilit\u00e0 di cambiare i rapporti, scegliendo i pi\u00f9 adatti per ogni circuito e per utilizzarle si interpret\u00f2 alla lettera il regolamento, perch\u00e9 erano state bandite le scatole Hewland ma non era stato specificato che erano da usarsi le sole scatole VW a rapporti fissi. Una volta che le vetture iniziarono a essere equipaggiate con le scatole Metso le regole cambiarono permettendo anche le scatole Hewland. Questo cambiamento regolamentare, combinato a un'iniziale offerta di denaro da parte della Hewland ai piloti che usavano i suoi prodotti mise Metso fuori dal mercato, sebbene l'azienda producesse scatole anche per altre categorie come la Formula Ford.\nMolto pi\u00f9 tardi, le regole riguardanti il motore furono rese pi\u00f9 aperte, permettendo il raffreddamento ad acqua derivato dalla Volkswagen Golf (o Rabbit come era conosciuta in Nordamerica). I motori raffreddati ad acqua rimpiazzarono inevitabilmente quelli raffreddati ad aria meno competitivi e la SCCA, negli USA, permise un motore raffreddato ad aria da 1700\u00a0cm\u00b3, per recuperare la competitivit\u00e0 dopo che si erano affermati i raffreddati ad acqua.\nL'ultima versione delle Super Vee corse negli Stati Uniti, perch\u00e9 solo l\u00ec la serie continu\u00f2 per anni dopo che era sparita ovunque. Solo a met\u00e0 degli anni ottanta, negli USA, a questa serie, che spesso fu definita come la serie \"Mini-Indy\", subentr\u00f2 la Formula Atlantic come formula propedeutica per le Indycar. Nella prima met\u00e0 degli anni ottanta Ron Tauranac progett\u00f2 la Ralt RT5 che ebbe il monopolio virtuale della serie."}
{"id": "2824593", "revid": "1488558", "url": "https://it.wikipedia.org/wiki?curid=2824593", "title": "Silvia Massarelli", "text": "Carriera.\nNata e cresciuta a Roma, si \u00e8 diplomata al Conservatorio di Santa Cecilia in pianoforte, composizione e direzione d'orchestra; in seguito si \u00e8 trasferita a Parigi dove, borsista del Governo Francese e in seguito della Fondazione Nadia et Lili Boulanger, ha studiato al Conservatoire National Superieur de Musique di Parigi ottenendo il Premier prix all'unanimit\u00e0 della giuria.\nAssistente di M. W. Chung all\u2019Op\u00e9ra Bastille di Parigi.e di Laurent Petit-Girard all\u2019Op\u00e9ra Comique di Parigi, Massarelli ha collaborato con musicisti di fama internazionale quali Michel Dalberto, Martin Spandenberg, clarinetto solo dei Muncher Philharmoniker, Claude Delangle e Jean-Yves Fourmeau, sax Solo dei Berliner Philharmoniker.\nHa diretto prime assolute di numerosi compositori fra cui Jacqueline Fontyne, Edison Denisov, Lowell Liebermann, Eric Tanguy, Thierry Escaich, Lorenzo Palomo e ha partecipato al Nordic Days Musical Festival di Reykjavik. \u00c8 stata invitata da numerose orchestre di grande prestigio fra le quali : New York Philharmonic, Wiener Kammer Orchester, Orchestre du Capitol de Toulouse, Orchestre des Concerts Lamourex, Orchestre Symphonique de Mulhouse, Orchestre Phylarmonique des Pays de la Loire, Orchestre Symphonique et Lyrique de Nancy, Orchestre Symphonique de Tours, Haendel Festspiele Orchester di Halle, Podlasie Opera and Philharmonic di Bialystok, Cyprus Symphony Orchestra, Ecuador State National Orchestra. Nel 1993 ha vinto il Grand Prix di Direzione d'Orchestra al concorso internazionale di Besa\u00e7on, Francia.\nFra le numerose orchestre italiane da lei dirette, l'Orchestra Filarmonica di Torino, e l'Orchestra Sinfonica Nazionale della Rai; i suoi prossimi impegni includono la partecipazione con l'OFT al Festival MITO e il debutto alla Salle Philharmonie di Parigi."}
{"id": "2824595", "revid": "76963", "url": "https://it.wikipedia.org/wiki?curid=2824595", "title": "Richard Biggs", "text": "Biggs si diplom\u00f2 alla scuola di teatro della University of Southern California.\nL'attore \u00e8 noto per il personaggio del Dottor Stephen Franklin nella serie televisiva Babylon 5.\nIl 1\u00ba agosto 1998 spos\u00f2 Lori Gerber, da cui ebbe due figli, Richard James III e Hunter Lee.\nAll'et\u00e0 di 13 anni divenne completamente sordo da un orecchio e parzialmente sordo dall'altro. Forse per questa ragione decise di devolvere il denaro ricavato dalla vendita di autografi alle convention di fantascienza alla fondazione di una scuola per bambini sordi nella contea di Orange.\nMor\u00ec il 22 maggio 2004 a Los Angeles, in seguito a una dissecazione aortica."}
{"id": "2824596", "revid": "486946", "url": "https://it.wikipedia.org/wiki?curid=2824596", "title": "Elenco di duchi d'Aquitania", "text": ""}
{"id": "2824598", "revid": "1504506", "url": "https://it.wikipedia.org/wiki?curid=2824598", "title": "Elenco di re di Arles", "text": ""}
{"id": "2824602", "revid": "804", "url": "https://it.wikipedia.org/wiki?curid=2824602", "title": "Luther Perkins", "text": "Biografia.\nLuther Perkins nacque a Memphis, nel Tennessee. Presto la famiglia si spost\u00f2 in Mississippi dove Luther crebbe. Suo fratello Thomas Perkins inizi\u00f2 una carriera come musicista, diventando discretamente famoso.\nPerkins ritorn\u00f2 a Memphis nell'estate del 1953 all'et\u00e0 di 25 anni lavorando come meccanico in una sala di macchine. Dopo qualche giorno di lavoro, un altro meccanico, Marshall Grant, and\u00f2 a lavorare nella stessa sala. Poco dopo, Grant, and\u00f2 con un altro meccanico, conosciuto come \"Red\", a suonare della musica con alcuni amici. Grant suonava la chitarra acustica e Red una chitarra Steel. Quando scopr\u00ec che Luther suonava bene, decise di invitarlo a suonare. Un giorno Marshall e Luther portarono le loro chitarre al lavoro e, mentre suonavano, un meccanico, Roy Cash, si sedette vicino ascoltando. Pochi giorni dopo, Roy, disse a Marshall che aveva un fratello nell'aviazione, J.R, che suonava la chitarra. Lui rispose che avevano bisogno di uno che sapesse suonare. Roy continu\u00f2 a parlare ai due di suo fratello. Nel giugno del 1954, disse loro che stava andando a prendere suo fratello J.R alla stazione dei bus. Appena si incontrarono, J.R e Luther iniziarono a parlare. Luther, Marshall, J.R e \"Red\" decisero di incontrarsi per suonare. Un venerd\u00ec notte dell'agosto del 1954, i quattro si riunirono. Marshall li invit\u00f2 tutti a casa sua. Presero gli strumenti e iniziarono a suonare musica Gospel. Dopo quella giornata decisero di incontrarsi un altro venerd\u00ec. Presto divent\u00f2 una routine. Appena ascoltarono la prima incisione di Elvis Presley parlarono del fatto che dovevano cercare di suonare qualcosa dello stesso genere. Luther disse che sapeva dove poteva comprare una chitarra elettrica e Marshall rispose dicendo che poteva prendere un basso e imparare a suonarlo. Cos\u00ec, il giorno dopo andarono a comprare la chitarra elettrica. Quando erano nel negozio, il venditore disse a Luther che aveva un basso. Ne parl\u00f2 con Marshall chiedendogli se era interessato e senza esitazioni lo compr\u00f2 per 25 dollari. Durante l'incontro il trio non aveva idea di come si accordasse un basso, cos\u00ec Marshall suon\u00f2 la chitarra acustica insieme a J.R mentre Luther suon\u00f2 quella elettrica. Appena impararono ad accordare il basso, si riunirono di nuovo a casa di Marshall e cercarono di suonare qualcosa. Partirono con l'accordo di MI passando poi ad altri accordi, sempre pi\u00f9 velocemente ed entro la fine della notte, suonarono molte canzoni con solo tre cambiamenti di accordi. Quando Luther si allontan\u00f2 per un momento, Marshall disse agli altri che gli piaceva molto il suo modo di suonare. Gli altri lo approvarono. Questo stile era unico e diverso dagli altri, ma al momento non se ne rendevano conto. Dicevano semplicemente che tentavano di suonare nel miglior modo possibile. Decisero di andare nello Studio di registrazione della Sun Record per parlare con il proprietario Sam Philips. Gli parlarono del fatto che avevano arrangiato qualche canzone. Lui propose di organizzare un giorno per fargli sentire qualcosa. Stabilito il giorno, i quattro si incontrarono davanti allo studio. Ma Red disse loro che aveva dei problemi nell'accordare la chitarra steel e non poteva suonare. Allora Marshall, Luther e J.R andarono da soli. Suonarono qualche canzone Gospel. Vennero rifiutate da Philips, che per\u00f2 vide in loro uno stile musicale diverso da quello che si sentiva tutti i giorni. Concluse dicendo di tornare un'altra volta con qualche canzone diversa. Una settimana dopo J.R disse loro che nell'aviazione aveva scritto una canzone che si chiama Hey Porter, per\u00f2 non aveva una base. Allora si incontrarono per metterci insieme una melodia. Per prima cosa gli serviva un'introduzione musicale, per\u00f2 Luther non aveva orecchio e non era ancora capace di inventarla. Per introduzione infatti usarono una semplice nota. Nel settembre del 1954, dopo mesi di esercizi, erano pronti per suonare in pubblico. La loro prima apparizione in pubblico fu nella chiesa Galloway United Methodist. Inizi\u00f2 cos\u00ec la loro carriera come musicisti.\nIl suo modo unico di suonare.\nLuther \u00e8 conosciuto per il suo semplice ma efficace modo di suonare la chitarra elettrica. Per le melodie infatti, metteva semplicemente la mano sopra al ponte della chitarra bloccando le corde. Nel mentre suonava, alternando il basso e la melodia dell'accordo. Usava soltanto chitarre Fender Esquire, Jaguar e Jazzmaster ed amplificatori Fender.\nConcerto alla prigione di Folsom.\nLa pi\u00f9 famosa e importante apparizione di Luther Perkins \u00e8 quella tenuta nel concerto nella prigione di Folsom il 13 gennaio del 1968. Quel giorno insieme a Johnny Cash e i Tennesse Three c'erano anche gli Statler Brothers, Carl Perkins e la \"quasi\" moglie di Cash, June Carter. Fecero due apparizioni in quella prigione (Folsom State Prison in Repressa, California). Entrambi i concerti sono stati registrati ma non filmati. Le ultime registrazioni musicali con Luther alla chitarra sono nell'album The Holy Land di Johnny Cash.\nLa morte accidentale.\nLa notte tra il 4 e il 5 agosto 1968, al ritorno da uno dei soliti concerti, Luther aveva come pensiero fisso quello di pescare un pesce, visto che la moglie, Margie, insisteva che non ci sarebbe riuscito. Verso le 5:00 di mattina, Luther si svegli\u00f2 per andare a pesca. Riusc\u00ec a prendere un pesce gatto e lo mise in cucina con accanto un biglietto per sua moglie: \"Visto? Ti dicevo che sarei riuscito a prendere un pesce!\" (\"See I told you I could catch a fish.\"). A quel punto, sdraiatosi, si addorment\u00f2. Dorm\u00ec con la sigaretta in mano, e quando accidentalmente gli cadde in terra, la casa si ricopr\u00ec di fumo e fiamme. Un'ora dopo, sua figlia Kathy and\u00f2 in cucina e vide il corpo del padre bruciato. Svegli\u00f2 Margie, che chiam\u00f2 subito i pompieri. Poi, chiam\u00f2 Cash il prima possibile. Arriv\u00f2 subito con Marshall e Carl Perkins. Luther venne portato all'ospedale di Handersonville. Il 50% del corpo del musicista era bruciato. Quando Cash e gli altri entrarono per vederlo, capirono che il loro amico non si sarebbe pi\u00f9 svegliato. Luther mor\u00ec per gravi ustioni e inalazioni di fumo. Era l'8 agosto del 1968. Al funerale, quando Cash riusc\u00ec a rimanere per un attimo da solo vicino alla bara, disse: \"Grazie Luther\". Il giorno dopo il Grand Ole Opry gli dedic\u00f2 un minuto di silenzio."}
{"id": "2824603", "revid": "889336", "url": "https://it.wikipedia.org/wiki?curid=2824603", "title": "Albano Janku", "text": "Carriera.\nInternazionale dal 2002 al 2010. Attivo quasi esclusivamente a livelli giovanili, ha diretto molto di frequente partite tra nazionali Under-21, valide come qualificazioni agli europei di categoria. Oltre a ci\u00f2, gli sono stati affidati turni preliminari di quella che era la Coppa UEFA, oggi Europa League.\nIl suo esordio internazionale in gare tra nazionali maggiori \u00e8 San Marino - Cipro 0-1, giocata il 22 agosto 2007 e valida per le qualificazioni agli Europei del 2008.\n\u00c8 stato un arbitro UEFA di quarta categoria."}
{"id": "2824605", "revid": "37056", "url": "https://it.wikipedia.org/wiki?curid=2824605", "title": "Lista dei monarchi delle Asturie", "text": ""}
{"id": "2824606", "revid": "37056", "url": "https://it.wikipedia.org/wiki?curid=2824606", "title": "Elenco di duchi di Borgogna", "text": ""}
{"id": "2824607", "revid": "37056", "url": "https://it.wikipedia.org/wiki?curid=2824607", "title": "Elenco dei conti di Barcellona", "text": ""}
{"id": "2824613", "revid": "37056", "url": "https://it.wikipedia.org/wiki?curid=2824613", "title": "Elenco di re di Borgogna", "text": ""}
{"id": "2824620", "revid": "254059", "url": "https://it.wikipedia.org/wiki?curid=2824620", "title": "\u00c1sbyrgi", "text": "\u00c1sbyrgi, il Rifugio degli Dei, \u00e8 un canyon situato nell'Islanda del nord. \u00c8 lungo 3,5\u00a0km, e largo 1,1\u00a0km, circondato da maestose mura di roccia alte 100\u00a0m, che ospitano nidiate di fulmar durante il periodo della nidificazione. La gola \u00e8 sorprendentemente alberata da una vera e propria foresta di betulle, che possono arrivare anche a 8\u00a0m d'altezza, salici, larici cespugli e muschi. Al centro corre per pi\u00f9 della met\u00e0 della sua lunghezza, una solitaria e ripidissima rocca, chiamata Eyjan, l'Isola. Vi \u00e8 anche un lago chiamato Botnstj\u00f6rn. Una strada conduce al cuore della vallata.\nLe rocce sono veramente particolari. Sulla loro struttura a riccio i geologi fanno molte ipotesi ma \u00e8 la leggenda a dare la spiegazione: sono le ghignanti facce di un gruppo di Elfi pietrificati da un mago dispotico. \nPi\u00f9 scientifiche le spiegazioni sui pillows (cuscini), dovuti ad una lava viscosa che avanza a blocchi, o sui tunnel lavici: la parte esterna di un rivolo di lava si solidifica, mentre all'interno la massa calda scorre via lasciando un canale vuoto. La lava a corda invece \u00e8 il risultato di una lava pi\u00f9 fluida che si avvolge su s\u00e9 stessa.\nGi\u00e0 dall'interno del canyon ci si pu\u00f2 facilmente accorgere che la muraglia rocciosa che lo circonda forma un immenso ferro di cavallo, la forma risulta ancora pi\u00f9 sorprendente ed evidente se si osserva l'area dall'alto. La leggenda vuole che \u00c1sbyrgi abbia avuto origine da uno degli otto zoccoli del cavallo di Odino, Sleipnir, Colui che Scivola Veloce. Secondo la mitologia, di color grigio, dotato di otto zampe, \u00e8 il migliore cavallo che esista, il pi\u00f9 veloce, in grado di cavalcare il cielo e le acque, e anche lungo gli altri mondi. Secondo alcune fonti Sleipnir porta delle rune incise sui denti.\n\u00c1sbyrgi ebbe origine da due catastrofiche alluvioni dell'ultimo periodo post-glaciale dello J\u00f6kuls\u00e1 \u00e1 Fj\u00f6llum originate dal parziale scioglimento del Vatnaj\u00f6kull, a pi\u00f9 di 150\u00a0km verso sud, a causa di eruzioni sotto il ghiaccio, la prima 8- anni fa, la seconda anni fa. Il fiume in seguito cambi\u00f2 il suo corso, ed attualmente scorre 2\u00a0km pi\u00f9 ad est.\n\u00c1sbyrgi significa letteralmente Rifugio degli dei Asi, la leggenda narra che, quando il popolo islandese trad\u00ec gli antichi dei e gett\u00f2 i loro simulacri nella cascata di Go\u00f0afoss, questi non abbandonarono l'Islanda, ma si rifugiarono ad \u00c1sbyrgi, da cui continuano ancora oggi a vegliare sul paese.\nIl mito vuole anche che \u00c1sbyrgi sia uno dei luoghi pi\u00f9 popolati dall'hulduf\u00f3lk, il Popolo Nascosto."}
{"id": "2824623", "revid": "37056", "url": "https://it.wikipedia.org/wiki?curid=2824623", "title": "Lista dei sovrani di Russia", "text": ""}
{"id": "2824626", "revid": "106908", "url": "https://it.wikipedia.org/wiki?curid=2824626", "title": "Schiano", "text": ""}
{"id": "2824627", "revid": "37056", "url": "https://it.wikipedia.org/wiki?curid=2824627", "title": "Lista degli Emiri di al-Andalus", "text": ""}
{"id": "2824628", "revid": "908101", "url": "https://it.wikipedia.org/wiki?curid=2824628", "title": "Suzanne Adams", "text": "Studi\u00f2 a Parigi ed esord\u00ec nel 1894 all'Op\u00e9ra Garnier, apparendo pi\u00f9 volte al Metropolitan Opera di New York e al Covent Garden di Londra in ruoli di soprano lirico.\nFu anche apprezzata in esecuzioni di oratori e in concerti da camera."}
{"id": "2824629", "revid": "287204", "url": "https://it.wikipedia.org/wiki?curid=2824629", "title": "Coppa di Francia 1978-1979", "text": "La stagione 1978-79 \u00e8 stata la 62\u00aa edizione della Coppa di Francia."}
{"id": "2824630", "revid": "69794", "url": "https://it.wikipedia.org/wiki?curid=2824630", "title": "Mieczys\u0142aw \u0141opatka", "text": ""}
{"id": "2824631", "revid": "123899461", "url": "https://it.wikipedia.org/wiki?curid=2824631", "title": "Bombe nei palazzi in Russia", "text": "In seguito all'invasione del Daghestan da parte delle Forze armate russe, i ribelli islamici dei territori occupati risposero all'offensiva russa con una serie di attentati dinamitardi ai danni di alcune abitazioni di Mosca e Volgodonsk. Il ciclo di bombe uccise 293 persone e contribu\u00ec a instaurare un forte clima di paura e tensione in tutta la nazione, alla luce del fatto che la rappresaglia dei ribelli si era mostrata non pi\u00f9 solo nelle lande cecene e daghestane, ma anche nella profonda Russia metropolitana.\nLa serie di attentati fu rivendicata da un gruppo allora sconosciuto, l\"'Esercito per la Liberazione del Daghestan\", che avrebbe operato in base a collaborazioni con ribelli islamisti. Nelle due settimane di attentati continui che colpirono diverse abitazioni, le autorit\u00e0 lavorarono in una corsa contro il tempo per trovare e disinnescare pi\u00f9 esplosivi possibili.\nIl 4 settembre 1999, l'esplosione di una palazzina che ospitava le famiglie di poliziotti russi fece 62 vittime. I successivi attentati, che si protrassero nelle successive due settimane, fecero complessivamente 293 morti. Le autorit\u00e0 russe, primo fra tutti l'allora Presidente Boris Yeltsin, accusarono degli attentati i separatisti ceceni. Tuttavia alcuni uomini politici di alto profilo negli Stati Uniti, tra i quali l'affarista russo Boris Berezovsky e il senatore John McCain, sostennero invece che gli attentati erano stati preparati dai servizi segreti russi con lo scopo di scatenare una campagna contro i separatisti ceceni per giustificare la successiva invasione della Cecenia. Queste affermazioni vennero successivamente confermate dall'ex agente segreto russo Alexander Litvinenko nel libro \"\". Il 29 settembre 1999 le autorit\u00e0 russe chiesero alla Cecenia l'estradizione dei responsabili materiali degli attentati, ed il giorno successivo le forze di terra russe iniziarono l'invasione della Cecenia.\nAccuse di cospirazione.\nDiversi membri del mondo politico russo furono accusati di aver organizzato o essere complici degli attentati allo scopo di \"preparare\" opinione pubblica alle politiche decisionali per la campagna di guerra contro la Cecenia, la cui invasione era gi\u00e0 stata pianificata a partire dal marzo 1999 . Secondo altre versioni, invece, le bombe furono messe in atto per predisporre una sorta di \"colpo di Stato\", in conseguenza del quale al governo sarebbe poi dovuto salire Vladimir Putin (che fece dell'intervento in Cecenia il cavallo di battaglia della propria candidatura), cosa che effettivamente avvenne. In accordo con queste teorie, il golpe ebbe successo e fu organizzato dall'FSB. Il presidente Putin, una volta salito al governo, dichiar\u00f2 come le accuse d'infiltrazione del FSB negli attentati erano deliranti e prive di senso, dal momento che in Russia non ci sarebbero state persone nei servizi segreti capaci di crimini contro la propria gente."}
{"id": "2824632", "revid": "370187", "url": "https://it.wikipedia.org/wiki?curid=2824632", "title": "Lista dei Wali di al-Andalus", "text": ""}
{"id": "2824633", "revid": "287204", "url": "https://it.wikipedia.org/wiki?curid=2824633", "title": "Mieczyslaw Lopatka", "text": ""}
{"id": "2824636", "revid": "37056", "url": "https://it.wikipedia.org/wiki?curid=2824636", "title": "Lista dei re del Wessex", "text": ""}
{"id": "2824637", "revid": "287204", "url": "https://it.wikipedia.org/wiki?curid=2824637", "title": "Giuffr\u00e8", "text": ""}
{"id": "2824639", "revid": "149727", "url": "https://it.wikipedia.org/wiki?curid=2824639", "title": "Agra con Colmegna e Cassina Casneda", "text": ""}
{"id": "2824640", "revid": "300067", "url": "https://it.wikipedia.org/wiki?curid=2824640", "title": "Carlos Cabezas Jurado", "text": ""}
{"id": "2824641", "revid": "300067", "url": "https://it.wikipedia.org/wiki?curid=2824641", "title": "Carmelo Cabrera Dom\u00ednguez", "text": ""}
{"id": "2824643", "revid": "287204", "url": "https://it.wikipedia.org/wiki?curid=2824643", "title": "Carmelo Cabrera Dominguez", "text": ""}
{"id": "2824644", "revid": "599013", "url": "https://it.wikipedia.org/wiki?curid=2824644", "title": "Bedero", "text": ""}
{"id": "2824652", "revid": "149727", "url": "https://it.wikipedia.org/wiki?curid=2824652", "title": "Bedero con Brezzo", "text": ""}
{"id": "2824656", "revid": "300067", "url": "https://it.wikipedia.org/wiki?curid=2824656", "title": "Jos\u00e9 Calder\u00f3n Borrallo", "text": ""}
{"id": "2824657", "revid": "300067", "url": "https://it.wikipedia.org/wiki?curid=2824657", "title": "Jose Calderon Borrallo", "text": ""}
{"id": "2824659", "revid": "300067", "url": "https://it.wikipedia.org/wiki?curid=2824659", "title": "Josep Cargol Costa", "text": ""}
{"id": "2824662", "revid": "149727", "url": "https://it.wikipedia.org/wiki?curid=2824662", "title": "Cueglio", "text": ""}
{"id": "2824663", "revid": "300067", "url": "https://it.wikipedia.org/wiki?curid=2824663", "title": "Juan Antonio Corbal\u00e1n Alfocea", "text": ""}
{"id": "2824664", "revid": "287204", "url": "https://it.wikipedia.org/wiki?curid=2824664", "title": "Juan Antonio Corbalan Alfocea", "text": ""}
{"id": "2824667", "revid": "827882", "url": "https://it.wikipedia.org/wiki?curid=2824667", "title": "Cultura del Texas", "text": "La cultura dello Stato del Texas (Stati Uniti d'America) riflette la diversa composizione della popolazione e la storia dello Stato. \u00c8 il risultato di una mescolanza delle tradizioni del Sud degli Stati Uniti, del Messico e dell'Europa, gli antichi coloni. Si individuano ugualmente differenze regionali all'interno di questo vasto Stato del Sun Belt, inoltre confluiscono anche gli stati centrali statunitensi.\nTeatro.\nLo Houston Theater District, esteso su 17 isolati nel centro della citt\u00e0, \u00e8 il secondo quartiere dello spettacolo negli Stati Uniti nel numero di posti a sedere dietro solo a Broadway (New York): vi sono quasi 13.000 posti a sedere per spettacoli d'opera, danza, musica e teatro che attraggono oltre due milioni di spettatori ogni anno. La citt\u00e0 possiede anche altre istituzioni culturali di primo piano, come Houston Grand Opera e l'Alley Theatre.\nDanza classica.\nIl Ballet Austin \u00e8 la quarta accademia di danza classica negli USA. A Odessa il teatro Globe of the Great Southwest, la cui architettura \u00e8 basata su quella del Globe Theatre di Londra, ogni estate vede le rappresentazioni William Shakespeare; infine anche l'agglomerato Dallas-Fort Worth presenta molti teatri\nInoltre grande importanza ha lo \"Houston Ballet\", una delle pi\u00f9 grandi compagnie di danza professionale negli Stati Uniti, dove si esibiva Lauren Anderson.\nFra le ballerine famose Joshua Allen, vincitrice della quarta edizione del reality show So You Think You Can Dance.\nArte.\nLe prime forme d'arte in Texas sono quelle lasciate dai popoli nativi. Sono stati ritrovati migliaia di disegni scolpiti o dipinti su pietre, risalente all'et\u00e0 pre-colombiana: 2.000 di essi si trovano a Hueco Tanks vicino a El Paso. Gli spagnoli hanno prodotto opere d'arte religiosa per decorare le loro missioni a partire dal XVII secolo.\nPittura.\nL'arte pittorica inizi\u00f2 a svilupparsi nel XIX secolo con opere di avventurieri come George Catlin. Nel XX secolo Harold Dow Bugbee realizz\u00f2 numerosi dipinti e pitture murali aventi come soggetto la vita del cowboy. Charles Franklin Reaugh si interess\u00f2 invece della natura e della fauna texana, fondando la scuola d'arte di Dallas.\nI principali rappresentanti dell'arte moderna del XX secolo sono stati Seymour Fogel, che dipinse \"murales\" astratti su diversi edifici dello Stato negli anni 1950-1960, Robert Rauschenberg e Charles Umlauf.\nSculture.\nLa pi\u00f9 celebre scultura in Texas \u00e8 il Cadillac Ranch, situato ad Amarillo ed inaugurato nel 1974. \u00c8 costituito da un allineamento di dieci rottami di automobili, disposti in modo da dare l'impressione che siano piantate nel terreno. Un'altra molto nota \u00e8 la statua monumentale di Sam Houston, alta 20 metri, costruita nel 1991 a Huntsville dallo scultore David Adickes.\nArchitettura.\nLo Stato possiede circa 11.500 siti e monumenti storici, pi\u00f9 di 700 musei di storia locale, 40.000 siti archeologici (tra cui Alibates Flint), 46 siti di interesse storico nazionale e 2000 luoghi iscritti sul Registro Nazionale dei luoghi storici (\"National Register of Historic Places\").\nIn epoca coloniale gli spagnoli costruirono una rete di missioni cattoliche, che rifletteva nell'architettura la loro visione economica e religiosa. Tra le missioni pi\u00f9 importanti risalenti a quel periodo vi \u00e8 quella di Alamo, che fu teatro dell'omonima battaglia. L'influenza coloniale si manifest\u00f2 anche con la costruzione di fortificazioni a difesa di una regione a lungo ambita dalle varie potenze contendenti. Le citt\u00e0 ispaniche vennero create seguendo un modello che vedeva i principali edifici pubblici organizzati intorno ad una piazza, come nel caso di San Antonio, fondata nei primi anni del XVII secolo. L'architettura della piantagione caratterizza invece il Texas orientale, nella regione vicina alla Louisiana. L'architettura civile dello Stato \u00e8 ricca di questi differenti apporti, soprattutto nelle case ad un piano, costruite secondo le modalit\u00e0 del ranch, e quelle a due piani in stile georgiano..\nCon l'affiliazione del Texas agli Stati Uniti nel 1845, ogni capoluogo di contea \u00e8 stato dotato di un tribunale, spesso sormontato da una cupola. Molti di questi centri di giustizia sono stati classificati come monumenti storici. Ugualmente Austin, capitale del Texas, \u00e8 stata dotata di un campidoglio, ad imitazione di Washington.\nLa crescita economica del Texas nella seconda met\u00e0 del XX secolo, ha permesso lo sviluppo di un'architettura moderna e di qualit\u00e0. Molti architetti hanno lavorato in questo Stato: Frank Lloyd Wright, Tadao And\u014d, Louis Kahn, Ieoh Ming Pei, Philip Johnson, Renzo Piano, Steven Holl, Robert A. M. Stern, Richard Meier, e C\u00e9sar Pelli hanno progettato musei ed edifici pubblici. Lo \"skyline\" di molte citt\u00e0 \u00e8 segnato dai grattacieli: Houston possiede 29 grattacieli oltre i 150 metri e Dallas 18. L'edificio pi\u00f9 alto \u00e8 la JPMorgan Chase Tower di Houston con 305 metri, costruita nel 1982. \u00c8 seguita da Wells Fargo Plaza (Houston, 302\u00a0m, 1983) e Bank of America Plaza (Dallas, 281\u00a0m, 1985). Questi grattacieli rispecchiano la forza economica del Texas.\nMusei.\nA Houston i principali musei sono situati nel Museum District, fondato nel 1997 e con una media annua di 5,9 milioni di visitatori (dato del 2001). Tra le tante istituzioni culturali qui situate, il Museo delle Belle Arti \u00e8 il pi\u00f9 grande nel sud degli Stati Uniti e attira circa 2,5 milioni di visitatori all'anno. Il Museo di Scienze Naturali \u00e8 frequentato da circa due milioni di visitatori ogni anno e dispone di circa un milione di esemplari e oggetti delle pi\u00f9 svariate collezioni (minerali, fossili, reperti egizi e precolombiani, oggetti legati all'astronautica e animali imbalsamati africani e locali) e un notevole planetario.\nA Dallas i pi\u00f9 importanti sono il Dallas Museum of Art (opere d'arte dall'antichit\u00e0 ad oggi), il Kimbell Art Museum (pittura europea) e il Nasher Sculpture Center (scultura contemporanea).\nPer quanto riguarda le altre citt\u00e0, il Museo d'Arte Moderna di Fort Worth \u00e8 il pi\u00f9 antico museo texano (fu fondato infatti nel 1892), citt\u00e0 che ospita anche la Amon Carter Museum, la National Cowgirl Museum and Hall of Fame, la Will Rogers Memorial Center, e Bass Performance Hall, mentre il San Antonio Museum of Art presenta opere dall'Antichit\u00e0 ai nostri giorni provenienti da diverse parti del globo e il Witte Museum.\nFondato nel 1921, il Panhandle Plains Historical Museum, che si trova a Canyon University si contano circa tre milioni di articoli sulla vita dei pionieri. Nel Saint's Roost Museo di Clarendon si ricorda il passato ferroviario del nord del paese. Il Blanton Museum of Art \u00e8 un museo collegato all'Universit\u00e0 del Texas di Austin sin da quando nel 1927 l'universit\u00e0 don\u00f2 400 acri per finanziarlo.\nBiblioteche.\nLe principali biblioteche statali si trovano nelle grandi citt\u00e0. Le due pi\u00f9 importanti sono la Biblioteca di Houston, che possiede oltre 5,9 milioni di volumi, e la Perry-Casta\u00f1eda Library dell'Universit\u00e0 del Texas di Austin, che ospita circa 8 milioni di volumi ed \u00e8 pertanto l'undicesima negli USA.\nAll'interno dello Stato esistono due biblioteche presidenziali che raccolgono migliaia di documenti sull'esecutivo americano: il Lyndon Baines Johnson Library and Museum e la George Bush Presidential Library.\nEditoria.\nLetteratura.\nI primi elementi della letteratura texana furono scritti in spagnolo con storie riguardanti l'esplorazione dei conquistadores. La colonizzazione anglo-americana ispir\u00f2 la letteratura della prima met\u00e0 del XIX secolo: \"Texas\" di Mary Austin Holley (1833) \u00e8 il primo libro in lingua inglese che si occupa solo di questo Stato.\nAltre storie ricordano gli episodi della rivoluzione texana e dei loro eroi, come David Crockett: dagli anni 1830 alla Guerra di Secessione Americana gli almanacchi locali misero in scena questo personaggio in storie umoristiche e grottesche. Anche scrittori messicani scrissero sulla Rivoluzione texana, come Juan Nepomuceno Almonte (\"Noticia Estadistica Sobre Tejas\", 1835) e Jos\u00e9 Enrique de la Pe\u00f1a. Successivamente l'assedio di Fort Alamo diede luogo a molti romanzi: Augusta Evans Wilson (\"Inez: A Tale of the Alamo\", 1855), Amelia Edith Barr (\"Remember Alamo\", 1888) e William Stoddard (\"The Lost Gold of the Montezumas: A Tale of the Alamo\", 1900).\nLe storie d'avventura e di viaggi contrassegnarono invece il periodo appena successivo all'indipendenza, con libri di George Wilkins Kendall (\"Narrative of the Texan Santa Fe Expedition\", 1844) o di Frederick Law Olmsted (\"A Journey Through Texas\", 1857). Nello stesso periodo John Crittenden Duval, soprannominato dal giornalista James Frank Dobie il \"padre della letteratura texana\", in \"Early Times in Texas\" racconta la fuga dal massacro della battaglia di Goliad.\nLa poesia texana, sviluppatasi nel XIX secolo, aveva inizialmente come tema principale la memoria degli eroi del Texas, ma anche i paesaggi e la natura di questa regione. Uno dei principali poeti fu Sidney Lanier, originario della Georgia, che qui scrisse uno dei suoi libri pi\u00f9 noti, \"Retrospects and Prospects\" (1899). Anche la figura del cowboy ebbe una parte rilevante nella letteratura americana del XIX secolo, come testimonia l'opera di John Armoy Knox, Charlie Siringo, O. Henry o William Lawrence Chittenden. Infine molti scrittori europei si interessarono al Texas, come l'inglese Frederick Marryat (\"The Travels and Adventures of Monsieur Violet\", 1843), l'austriaco Carl Anton Postl (\"Cabin Book\", 1844) o il francese Gustave Aimard (\"The Freebooters, a Story of the Texas War\", circa 1860).\nLa fine del XX secolo fu contrassegnato da un crescente interesse nei confronti del folclore texano, che caus\u00f2 la fondazione della \"Texas Folklore Society\" (1909).. In risposta al successo del romanzo western \"The Virginian\" di Owen Wister, il texano Andy Adams scrisse \"The Log of a Cowboy\" (1903), un racconto immaginario che descrive un viaggio di cinque mesi per condurre 3.000 vacche da Brownsville al Montana. J. Frank Dobie e Dorothy Scarborough pubblicarono invece storie di cercatori d'oro, cacciatori, pastori, cowboy e contadini.\nLa letteratura dopo il 1945 \u00e8 stata caratterizzata da quattro grandi autori: Katherine Anne Porter, Charles William Goyen, William Humphrey e William A. Owens. Katherine Anne Porter \u00e8 considerata da molti come la pi\u00f9 importante scrittrice del Texas: ricevette infatti il Premio Pulitzer e il National Book Award nel 1966 per \"The Collected Stories\" e venne nominata tre volte per il Premio Nobel per la letteratura.\nStampa.\nTra i principali giornali pubblicati in Texas lo \"Houston Chronicle\" \u00e8 quello che presenta la maggior tiratura, tra i 500 e i 630.000 esemplari: si tratta di un quotidiano generalista fondato nel 1901 e acquistato recentemente dalla Hearst Corporation. Il settimanale \"Houston Press\" \u00e8 un giornale indipendente e letto da circa 300.000 persone.. Nell'area urbana Dallas-Fort Worth i principali quotidiani sono invece il \"The Dallas Morning News\" e il \"Fort Worth Star-Telegram\". Anche altre grandi citt\u00e0 hanno un proprio giornale: \"San Antonio Express-News\", \"Austin American-Statesman\" ed \"El Paso Times\" sono fra i pi\u00f9 conosciuti. Infine esistono anche pubblicazioni in spagnolo, come \"El Diario de El Paso\".\nCinema.\nAlcune pellicole evocano le regioni e le citt\u00e0 texane (\"Non \u00e8 un paese per vecchi\" di Joel Coen; \"Paris, Texas\" di Wim Wenders, \"In viaggio verso Bountiful\" di Peter Masterson).\nAltri come \"La febbre del petrolio\" (Jack Conway, 1940) e \"Il gigante\" (George Stevens, 1956) ricordano come il petrolio abbia fatto la fortuna di questo Stato.\nFilm correlati ad eventi storici.\nMolti film americani prendono ispirazione dalla storia e dalla societ\u00e0 di questo Stato: l'assedio di Fort Alamo ha ispirato vari film fra cui:\nL'assassinio di John F. Kennedy a Dallas, viene ripreso in vari film:\nFra gli altri film basati su avvenimenti storici \"Stella solitaria\" (Vincent Sherman, 1952) si riferisce al Texas del XIX secolo.\nFilm western.\nFra i pi\u00f9 importanti film western, che rappresentano il culmine del genere negli anni 1940-1950:\nFilm sulle tematiche sociali.\nDiversi film sono basati sulla vita del carcere, come:\nFilm horror.\nPer quanto riguarda il genere horror si ricorda:\nFilm sullo sport.\nIl mondo dello sport viene evidenziato in pellicole come:\nSerial televisivi.\nTra le pi\u00f9 importanti serie televisive si ricordano invece \"Dallas\", prodotta dalla CBS tra il 1978 e il 1991 e \"Walker Texas Ranger\", che conta un totale di 203 episodi suddivisi in nove stagioni, andata in onda sul canale CBS dal 21 aprile 1993, al 19 maggio del 2001..\nAttori.\nI principali attori nati in Texas sono:\nMentre fra i registi noti Rob S. Bowman (nato il 15 maggio 1960, noto per X-Files e ).\nCucina.\nLa cucina texana \u00e8 simile a quella del sud degli Stati Uniti, che a sua volta presenta diverse tradizioni: la \"soul food\" \u00e8 la cucina tradizionale della comunit\u00e0 afro-americana, basata su fritture accompagnate da riso e salsa piccante; quella \"cajun\" \u00e8 invece tipica degli immigrati francesi della parte orientale dello Stato. L'influenza ispanica si riflette sulla \"cucina Tex mex\", comprendente alimenti come il chili con carne, uno stufato piccante di manzo, peperoni e fagioli.\nL'importanza che ricopre l'allevamento si riversa nella tradizione del barbecue, fortemente radicato nella cultura del Texas. Vi sono diversi tipi regionali di barbecue, cotti su legno diverso: in particolare nella parte orientale dello Stato \u00e8 privilegiato il maiale con salsa di pomodoro. Il barbecue \u00e8 stato anche influenzato dalla cultura degli immigrati tedeschi, cechi e messicani, che hanno rivalutato l'utilizzo della carne bovina. Infine si segnala il \"barbecue cowboy\", tipico dell'ovest, che utilizza soprattutto carni di montone.\nIl Texas \u00e8 anche il quinto produttore negli Stati Uniti del vino. La vite venne introdotta dagli spagnoli nel XVII secolo e attualmente dispone di molte variet\u00e0.\nAnche la bibita Dr Pepper ha origine in questo Stato: venne infatti creata nel 1885 da un farmacista di Waco.\nMusica.\nMolti musicisti e cantanti sono nati in Texas e si sono particolarmente distinti in vari generi: Scott Joplin (1867-1917) per il ragtime, Selena (1971-1995) per la musica Tex-Mex, Kelly Clarkson (1982), Hilary Duff (1987), Demi Lovato (1992) Selena Gomez (1992) per la musica pop/soft rock, T-Bone Walker (1910-1975) e Stevie Ray Vaughan (1954-1990) per il blues, Janis Joplin (1943-1970), Roy Orbison (1936-1988), Meat Loaf (1947 -) e Buddy Holly (1936-1959) per il rock, Teddy Wilson (1912-1986) per il jazz, Vanilla Ice (1967) per il rap. Tra i gruppi si possono citare i Pantera (heavy metal), ZZ Top (blues-rock, hard rock), Destiny's Child (RnB) o Blue October (alternative rock). Il genere musicale \u00e8 pi\u00f9 fertile \u00e8 il country, che utilizza vari strumenti (violino, banjo, dobro, pedal-steel) e ha le sue radici nei canti tradizionali e nelle tradizioni degli immigrati anglosassoni. Presenta anche numerose varianti, come il Lubbock sound, l'outlaw country, l'honky tonk e il country pop. Un altro genere molto diffuso \u00e8 il Texas blues, fondato nei primi anni del XX secolo da artisti come Blind Lemon Jefferson (1893-1929), o Big Mama Thornton (1926-1984).\nAustin \u00e8 stata soprannominata \"la capitale mondiale della musica dal vivo\" (\"The Live Music Capital of the World\"): la citt\u00e0 ha infatti oltre 200 sale da concerto, discobar e nightclubs, molti dei quali sono concentrati sulla 6th Street. La citt\u00e0 ospita ogni anno un gran numero di festival musicali tra cui il pi\u00f9 noto \u00e8 il South by Southwest. A Dallas, il quartiere Deep Ellum \u00e8 un centro importante per la musica alternativa. Si svilupp\u00f2 nel periodo tra le due guerre per la musica jazz e blues, e in seguito accolse gruppi punk negli anni 1970\u20131980. Ad Houston viene organizzato anche un festival annuale di due giorni chiamato \"Free Press Summer Fest\".\nMolti brani musicali tradizionali evocano il Texas. \"The Yellow Rose of Texas\" \u00e8 uno dei pi\u00f9 antichi e celebri: fu composto nel XIX secolo e veniva cantato dai soldati confederati durante la guerra di Secessione. \"The Eyes of Texas\" fu invece composto da John Sinclair nel 1903 e oggi \u00e8 l'inno ufficiale dell'Universit\u00e0 del Texas ad Austin. Altri brani hanno per soggetto le citt\u00e0 texane, come \"El Paso\", \"Galveston\", \"Streets of Laredo\" e \"Is This Way to Amarillo\".\nMusica classica.\nLa musica classica prospera soprattutto nelle grandi citt\u00e0. Le prime orchestre sinfoniche sono nate a San Antonio (1904), Dallas (1911) e Houston (1913). Attualmente le due principali sono l'Orchestra sinfonica di Houston e quella di Dallas, entrambe molto attive a livello internazionale.\nFeste.\nIl dinamismo della cultura texana si manifesta con molti eventi e festival durante tutto l'arco dell'anno. A margine di competizioni sportive come lo Houston Livestock Show and Rodeo sono tenuti numerosi concerti che richiamano decine di migliaia di spettatori e costituiscono un vero e proprio evento culturale. La festa pi\u00f9 famosa \u00e8 per\u00f2 la State Fair of Texas di Dallas, che nel 2002 attir\u00f2 oltre tre milioni di visitatori. Dal 1886 si svolge ogni anno da fine settembre a met\u00e0 ottobre e d\u00e0 luogo a molteplici eventi, tra cui giochi e car show. Dal 1952 in ogni edizione \u00e8 presente un pupazzo gonfiato alto 16 metri, chiamato Big Tex, che \u00e8 divenuto il simbolo della festa."}
{"id": "2824668", "revid": "300067", "url": "https://it.wikipedia.org/wiki?curid=2824668", "title": "Jaume Comas Font", "text": ""}
{"id": "2824669", "revid": "149727", "url": "https://it.wikipedia.org/wiki?curid=2824669", "title": "Castello Valtravaglia", "text": ""}
{"id": "2824670", "revid": "767487", "url": "https://it.wikipedia.org/wiki?curid=2824670", "title": "Veccana", "text": "Veccana \u00e8 un comune italiano soppresso della Provincia di Varese, fino al 1927 in provincia di Como e precedentemente in provincia di Milano, posto sulle rive del Verbano. Fu soppresso nel 1928 quando fu aggregato al comune di Castello Valtravaglia formando l'attuale comune di Castelveccana.\nStoria.\nVeccana fu un antico comune del Milanese.\nRegistrato agli atti del 1751 come un borgo di 560 abitanti, nel 1786 Veccana entr\u00f2 per un quinquennio a far parte dell'effimera Provincia di Varese nella Lombardia austriaca per poi cambiare continuamente i riferimenti amministrativi nel 1791, nel 1798 e nel 1799.\nAlla proclamazione del Regno d'Italia nel 1805 risultava avere 639 abitanti. Nel 1809 il municipio fu soppresso su risultanza di un regio decreto di Napoleone che lo annesse a Porto, ma il Comune di Veccana fu tuttavia ripristinato con il ritorno degli austriaci, e nel 1821 fu dotato di un proprio Consiglio comunale. Nel 1853 risult\u00f2 essere popolato da 784 anime, scese a 754 nel 1871, mentre nel 1921 si registrarono 833 residenti. Fu il regime fascista a decidere nel 1928 di sopprimere definitivamente il comune, unendolo a Castello Valtravaglia."}
{"id": "2824674", "revid": "149727", "url": "https://it.wikipedia.org/wiki?curid=2824674", "title": "Cugliate", "text": ""}
{"id": "2824675", "revid": "287204", "url": "https://it.wikipedia.org/wiki?curid=2824675", "title": "Di Girolamo", "text": ""}
{"id": "2824682", "revid": "110157", "url": "https://it.wikipedia.org/wiki?curid=2824682", "title": "Fabiasco", "text": "Fabiasco \u00e8 una frazione geografica del comune di Cugliate-Fabiasco, in provincia di Varese, posta a nordovest del centro abitato, sul sentiero per Montegrino Valtravaglia.\nStoria.\nCampagnano fu un antico comune del Milanese, sottoposto per\u00f2 nel Medioevo all'autorit\u00e0 comasca.\nRegistrato agli atti del 1751 come un borgo di 130 abitanti, nel 1786 Fabiasco entr\u00f2 per un quinquennio a far parte dell'effimera Provincia di Varese, per poi cambiare continuamente i riferimenti amministrativi nel 1791, nel 1798 e nel 1799.\nAlla proclamazione del Regno d'Italia nel 1805 risultava avere solo 110 abitanti. Nel 1809 il municipio fu quindi soppresso su risultanza di un regio decreto di Napoleone che lo annesse a Marchirolo. Il Comune di Fabiasco fu tuttavia ripristinato con il ritorno degli austriaci. Nel 1853 risult\u00f2 essere popolato da 176 anime, salite a 235 nel 1871. Il processo di impoverimento demografico a causa della mancata industrializzazione della montagna continu\u00f2 nel tempo, tanto che nel 1921 si registrarono 169 residenti. Fu cos\u00ec che nel 1928 il regime fascista decise di sopprimere il comune, unendolo a Val Marchirolo, da cui sar\u00e0 poi staccato nel Secondo dopoguerra divenendo una frazione di Cugliate."}
{"id": "2824683", "revid": "1342115", "url": "https://it.wikipedia.org/wiki?curid=2824683", "title": "Www.mipiacitu", "text": "www.mipiacitu \u00e8 un singolo del gruppo musicale pop italiano Gazosa, pubblicato nel luglio 2001 dall'etichetta discografica Universal. La canzone, inserita nell'omonimo album pubblicato il 1\u00ba luglio 2001, ha riscosso successo nell'estate di quell'anno, risultandone uno dei tormentoni.\nIl singolo.\nIl singolo ha riscosso un buon successo raggiungendo la quarta posizione della classifica italiana, grazie anche al fatto che il brano \u00e8 stato utilizzato per uno spot dell'operatore telefonico Omnitel con protagonista Megan Gale, girato in Sardegna. \nLa band, che alcuni mesi prima aveva vinto il Festival di Sanremo nella categoria \"Nuove proposte\" con la canzone \"Stai con me (Forever)\", ha partecipato con questo singolo a vari eventi musicali come il \"Festivalbar\"."}
{"id": "2824684", "revid": "149727", "url": "https://it.wikipedia.org/wiki?curid=2824684", "title": "Curiglia", "text": ""}
{"id": "2824686", "revid": "287204", "url": "https://it.wikipedia.org/wiki?curid=2824686", "title": "Monteviasco", "text": "Monteviasco \u00e8 una frazione del comune italiano di Curiglia con Monteviasco, in provincia di Varese.\nSituato a nordest della sede comunale, a ridosso della linea di confine tra Italia e Svizzera (in essere dal 1516), \u00e8 un borgo montano quasi completamente isolato, non raggiunto da strade carrabili, ma unicamente da mulattiere e da una funivia, oggi non pi\u00f9 attiva.\nEtimologia.\nMonteviasco pare condividere l'etimo non solo con l'antistante paese di Viasco, ma anche con Veddo, frazione di Maccagno all'imbocco della valle, e la Val Veddasca tutta: l'Olivieri, e cos\u00ec molti prima e dopo di lui, fa derivare per aferesi da \"av\u00e8do\", \"abete\", cos\u00ec come Vedano: la doppia \"d\" sembra infatti pi\u00f9 recente. Il suffisso \"-asco\", diffuso in Norditalia, indica una dipendenza, una regione, un rifugio, ma anche un bosco; il Sertoli Salis ne sottilinea l'origine ligure.\nAlcuni ipotizzano invece che Viasco sia di areale pi\u00f9 ampio, iberoligure, trovandosi anche in Spagna.\nPer\u00f2 in un documento del 1573 i montini che stringono il patto col sacerdote Jacopo della Valle si firmano \"homini di Monti Vigliasco\", cosa che soddisfa alcune regole fonetiche, essendo pi\u00f9 plausibile la trasformazione del fonema \"gl\" in \"i\", piuttosto che non la caduta della \"d\". Vigliasco connette quindi al toponimo \"Veglia\": potrebbe derivare dal latino \"villa\" (centro minore), ma pi\u00f9 probabile la derivazione da \"vigilum\", cio\u00e8 luogo di quelli che vegliano, vigilano, forse in relazione alle scorrerie dei vicini vallesani.\nStoria.\nSecondo le diverse varianti della leggenda, quattro briganti oppure quattro soldati di stanza a Milano sotto il dominio spagnolo, si rifugiarono su questi monti per scappare dalle autorit\u00e0, senza dimenticarsi di rapire delle donne dalla vicina Biegno, dall'altra parte della vallata. I quattro portavano i cognomi di Morandi, Cassina, Dellea e Ranzoni, cognomi molto diffusi ancora oggi nella zona. Naturalmente la realt\u00e0 storica \u00e8 diversa, ma i montini sono molto affezionati alla loro particolare ascendenza, sebbene alcuni studiosi sostengano che la poco lusinghiera leggenda sia nata nei paesi circonvicini, per far dispetto a quelli di Monteviasco.\nLa regione era gi\u00e0 abitata in epoca preistorica, come dimostrano alcuni graffiti rupestri rintracciabili nell'area. I ritrovamenti archeologici datano all'et\u00e0 del bronzo. La valle era, peraltro, la maniera pi\u00f9 facile per raggiungere la porzione superiore del Lago Maggiore, a causa della presenza, dopo Maccagno, di ripide pareti scoscese che cadono dritte nel lago, come il promontorio roccioso Sasso di Pino. \u00c8 ancora visibile e agibile il Pont de l\u00e0, ponte romano che attraversa il torrente Giona nella sua prima porzione italiana.\nLe prime notizie scritte sul paese appaiono nel XII secolo e da l\u00ec \u00e8 tutto un susseguirsi di abbondanti contese, convenzioni, concessioni e diatribe giuridiche messe su carta, riguardanti i confini e i diritti agrimensori tra i vari comuni, prima, e tra Stati, poi. L'economia montana consigliava infatti che le comunit\u00e0 avessero alpeggi posti sia sui pendii a solat\u00eco che a bac\u00eco, per poter sfruttare i pascoli tutto l'anno, per questo motivo gli svizzeri sfruttavano i loro diritti sui pascoli sotto le cime del versante italiano. Gi\u00e0 nel 1185 si litigava per tagli abusivi di boschi da legna. Le pi\u00f9 grosse questioni Monteviasco le ebbe coi comuni oggi svizzeri di Breno e Vezio, ai piedi del lato orientale del Monte Lema. Nella narrativa delle lamentele non mancano naturalmente i delitti e le rapine: nel 1698 alcuni montini sottraevano otto bovini a quelli di Vezio sull'Alpe Arosio; nel 1732 gli Svizzeri presero possesso della Rattaiola, ma nel 1744 i montini arrestavano i pastori e li conducevano al carcere a Luino. Nel 1678 un Dellea di Monteviasco faceva carbone nel bosco presso Zampone: si vide arrivare alcuni armigeri Svizzeri e si dette alla fuga. Quelli gli sequestrarono cinque capre e alcuni attrezzi e li vendettero a Breno. Il \"Delea\" port\u00f2 il problema al Senato Milanese, ma si attese il Congresso di Ponte Tresa per decidere il da farsi. Si ritenne necessario far eseguire dei sopralluoghi nella zona contesa, con la promessa, da parte degli svizzeri, di restituire \"a detto Delea di Monte le robbe e denari a lui prese\", ma tale sopralluogo fu costantemente rimandato.\nNumerosi Congressi, quindi, tentarono di definire chiaramente i confini tra Svizzera e le varie compagini statali milanesi: i Lombardi spesso li facevano passare per le vette, mentre quasi ovunque passavano pi\u00f9 sotto. Con le leggi che abolirono le propriet\u00e0 condivise tra Comuni e la tecnologia che permise una pi\u00f9 corretta delineazione degli esatti confini, queste lotte che si portarono avanti fino al Settecento e oltre diminuirono fino a risolversi.\nMaria Teresa d'Austria, fissando i confini del Canton Ticino conferm\u00f2 semplicemente le preesistenti convenzioni. Per esempio, il congresso di Varese del 1752, delle 3413 pertiche di bosco e pascolo contestate da Monteviasco, ne assegna 2173 a Monte e 1238 a Breno con Vezio. Si posarono dei termini e dei ceppi recanti su ciascuna faccia gli stemmi dello Stato di Milano e dello Stato Svizzero. Le antiche Alpi Merigetto e Rattaiola furono distrutte e ricostruite dai legittimi proprietari, l'Alpe Plasio fu rasa al suolo e non pi\u00f9 riedificata. Eppure sorsero nuove contese, e per gli irriducibili ricorsi, e per i ceppi spostati di proposito o dalle forze della natura (vuoi per la neve o per le frane), nonch\u00e9 per gli errori fatti nei sopralluoghi, come il sentiero sotto le cascine Zampone non catastato perch\u00e9 ritenuto dall'Ingegnere Giuseppe Caresana di poco conto.\nNel 1200 i paesi del versante destro, settentrionale, della Val Veddasca erano consorziati in una \"Universitas\", mentre il consorzio dei paesi del vesante sinistro era chiamato \"Valle del Consiglio Maggiore\" e comprendeva Monteviasco, Curiglia, Agra, Due Cossani, Runo, Stivigliano, Dumenza e Colmegna. Le sorti delle compagini amministrative coincisero per qualche secolo con la giurisdizione religiosa: l'Universitas era tributaria della Pieve di Canobbio, ad eccezione di Indemini che seguiva le sorti di Locarno, mentre il Consiglio Maggiore era tributario della Pieve di Valtravaglia. Nel 1190 la Val Veddasca era infeudata ai Castiglioni, feudatari di varie localit\u00e0 in Brianza e in Val d'Olona. Non si sa quando, anche il versante destro della Veddasca pass\u00f2 alla pieve della Valtravaglia: in una pergamena datante 20 novembre 1418 leggiamo \"Veddasca, pieve di Valtravaglia\" e negli archivi della pieve di Valtravaglia cominciano ad apparire documenti relativi ai paesi del versante destro della Veddasca. La chiesa lasci\u00f2 a lungo legate idealmente le parrocchie alla matrice pievana da cui si staccarono, ma nel 1596 la zona \u00e8 definitivamente legata alla Valtravaglia.\nIn un primo tempo l'assistenza religiosa fu assolta dai canonici delle rispettivi pievi, dove la gente doveva spostarsi per le cerimonie maggiori, ma gi\u00e0 nel 1221 a Maccagno Inferiore venne insediato un cappellano a cui fu affidato il Consiglio Maggiore, mentre a Maccagno Superiore si hanno notizie nel 1233 di un omologo per il versante destro della Veddasca. Col tempo si ottenne di poter essere battezzati presso le chiede dotate di cappellani o rettori, evitando cos\u00ec di recarsi alla chiesa pievana.\nNel 1511 i Curigliesi ottennero di erigersi in parrocchia con proprio curato, portandosi dietro Monteviasco. La dipendenza dalla Chiesa di Santo Stefano a Maccagno Inferiore \u00e8 ricordata da un'iscrizione posta sulla sua facciata. \nUna lettera del parroco di Curiglia indirizzata alla Curia, databile tra il 1574 e il 1596, lamenta che i montini non osservino le feste, non vadano a messa n\u00e9 alla dottrina. Nella stessa lamentela anche come la chiesa di Monteviasco sia piccola, l'acquasantiera indecente, il cimitero malmesso. Eppure nel 1574 la vallata \u00e8 in festa per l'arrivo di Carlo Borromeo, il santo arcivescovo. Il popolo lo acclama, ma il verbale della visita non pu\u00f2 che confermare le pessime condizioni nelle quali versava la casa di Dio. Nel 1683 il cardinale Federico Visconti accoglie la richiesta dei montini di avere una parrocchia autonoma, con primo parroco Carlo Abtnio Barbitta di Cadero. Finalmente, nel 1748 il Cardinale Giuseppe Pozzobonelli trova i buoni esiti dei lavori di migliora chiesti quasi due secoli prima!\nNel 1416 Filippo Maria Visconti concedeva la Travaglia con Locarno e Lugano (e quindi verosimilmente coi territori dell'Universitas) a Lutero IV Rusca, che lo trasmetteva ai discendenti.\nNel 1512 gli Svizzeri occuparono il Luinese e lo tennero fino al 1526, ossia fino a Trattato di Friburgo, quando questi si ritirarono tenendosi Indemini, perch\u00e9 pieve di Locarno, prefettura svizzera dal 1503, cos\u00ec i confini di Monteviasco con Indemini, Breno e Vezio divennero confini di Stato. Nel 1525 il feudo veniva dato a Giambattista Pusterla, ma i Rusca si opposero e lo riottennero.\nNel 1590 Ercole Rusca mor\u00ec senza lasciare eredi. Fu istituito il feudo delle Quattro Valli, che comprendeva l'Universitas, il Consiglio maggiore, la Val Marchirolo e la \"Squadra di Mezzo\" (Tronzano, Pino, Germignaga, Montegrino, Grantola, Maccagno Superiore), mentre Maccagno Inferiore, feudo imperiale istituito da Ottone, rimase a s\u00e9. Il feudo fu dato nel 1603 a Giovanni Marliani, alla cui famiglia rimase fino al 1773, quando fu venduto al conte Crivelli per 37.000 zecchini gigliati.\nNapoleone, nel 1796, soppresse i feudi e da quell'anno le comunit\u00e0 vissero una propria vita amministrativa.\nRegistrato agli atti del 1751 come un borgo di 286 abitanti, nel 1786 Monteviasco entr\u00f2 per un quinquennio a far parte dell'effimera provincia di Varese della Lombardia austriaca, per poi cambiare a tre riprese i riferimenti amministrativi nel 1791, nel 1798 e nel 1799.\nAlla proclamazione del napoleonico Regno d'Italia nel 1805 il borgo risultava popolato da 464 abitanti. Nel 1809 il municipio fu soppresso su risultanza di un regio decreto di Napoleone che lo annesse per la prima volta a Curiglia, ma il Comune di Monteviasco fu tuttavia ripristinato con il ritorno degli austriaci. Nel 1853 risult\u00f2 essere popolato da 384 anime, scese a 338 nel 1871. Il processo di impoverimento demografico, legato all'abbandono dei territori di montagna, continu\u00f2 nel tempo, tanto che nel 1921 si registrarono 334 residenti. Fu cos\u00ec che nel 1928 il regime fascista decise di sopprimere il comune, unendolo definitivamente a Curiglia e riproponendo cos\u00ec l'antico modello napoleonico.\nTra la fine del XX secolo e l'inizio del XXI Monteviasco ha visto costantemente calare il numero dei propri abitanti: a novembre 2018 i residenti stabili erano circa 15, in buona misura anziani.\nInfrastrutture e trasporti.\nLa localit\u00e0 non \u00e8 raggiunta da strade carrabili: la maggior via d'accesso terrestre \u00e8 un sentiero pedonale, tracciato nel 1813 e costituito da circa un migliaio di gradini, che la collega a Ponte di Piero (punto terminale della strada provinciale 6 di Val Dumentina). Ulteriori mulattiere montane la collegano inoltre con le frazioni confinali del comune svizzero di Gambarogno, col borgo inferiore di Viasco e coi vicini alpeggi.\nPrima della mulattiera un sentiero tortuoso partiva dai Mulini di Piero, sul Giona, un altro proveniva da Viasco, che portava in fondo valle ai Mulini di Monte, sulla Viaschina, e si inerpicava ripido e breve verso Monteviasco. Oggi tali sentieri non sono pi\u00f9 individuabili.\nDal 1989 l'isolamento della localit\u00e0 \u00e8 stato mitigato dall'apertura di una funivia, con stazione di valle a Ponte di Piero, la quale tuttavia \u00e8 fuori servizio dal 2018."}
{"id": "2824687", "revid": "149727", "url": "https://it.wikipedia.org/wiki?curid=2824687", "title": "Monte Viasco", "text": ""}
{"id": "2824690", "revid": "300067", "url": "https://it.wikipedia.org/wiki?curid=2824690", "title": "V\u00edctor Claver Arocas", "text": ""}
{"id": "2824691", "revid": "287204", "url": "https://it.wikipedia.org/wiki?curid=2824691", "title": "Victor Claver Arocas", "text": ""}
{"id": "2824692", "revid": "149727", "url": "https://it.wikipedia.org/wiki?curid=2824692", "title": "Lavena", "text": ""}
{"id": "2824693", "revid": "300067", "url": "https://it.wikipedia.org/wiki?curid=2824693", "title": "Joan Creus Molist", "text": ""}
{"id": "2824694", "revid": "149727", "url": "https://it.wikipedia.org/wiki?curid=2824694", "title": "Luvino", "text": ""}
{"id": "2824696", "revid": "300067", "url": "https://it.wikipedia.org/wiki?curid=2824696", "title": "Xavi Crespo Clar\u00e1", "text": ""}
{"id": "2824698", "revid": "287204", "url": "https://it.wikipedia.org/wiki?curid=2824698", "title": "Xavi Crespo Clara", "text": ""}
{"id": "2824699", "revid": "149727", "url": "https://it.wikipedia.org/wiki?curid=2824699", "title": "Maccagno Superiore", "text": ""}
{"id": "2824701", "revid": "300067", "url": "https://it.wikipedia.org/wiki?curid=2824701", "title": "Joaquim Costa Puig", "text": ""}
{"id": "2824703", "revid": "300067", "url": "https://it.wikipedia.org/wiki?curid=2824703", "title": "Iv\u00e1n Corrales Gordo", "text": ""}
{"id": "2824704", "revid": "767487", "url": "https://it.wikipedia.org/wiki?curid=2824704", "title": "Giuditta di Betulia", "text": "Giuditta di Betulia (\"Judith of Bethulia\") \u00e8 un film del 1914 prodotto e diretto da David W. Griffith con protagonisti Blanche Sweet e Henry B. Walthall. Fu il primo lungometraggio prodotto dalla compagnia Biograph, anche se fu distribuito come secondo.\nTrama.\nBetulia \u00e8 una citt\u00e0 fortificata della Giudea, posta su una collina che blocca la strada a ogni esercito invasore. L'esercito di Nabucodonosor, guidato dal crudele Oloferne, muove verso la Giudea e mette sotto assedio la citt\u00e0, accampandosi alle sue porte. I combattimenti sono oltremodo feroci, le catapulte e gli arieti mettono a dura prova la resistenza delle mura e degli edifici, i pozzi dell'acqua sono occupati dal nemico. La citt\u00e0, tuttavia, resiste e tutti gli assalti sono respinti. Ma i soldati e gli ufficiali che vengono presi prigionieri, sono sottoposti a crudeli torture sotto lo sguardo del popolo di Betulia che assiste dalle mura. Dopo 40 giorni di assedio, la situazione si fa sempre pi\u00f9 pericolosa e la citt\u00e0 \u00e8 tentata dalla resa.La bella Giuditta, una giovane vedova devota e di nobile carattere, ha una visione che la fa decidere di sacrificarsi per il bene di tutti. Accompagnata solo da una schiava, si reca al campo di Oloferne, chiedendo udienza. Lo spietato comandante acconsente: nella sua tenda, solo con la bella ebrea, comincia un gioco di astuzia e di seduzione. Giuditta, dopo aver sedotto Oloferne, gli taglier\u00e0 la testa: prima di farlo, il suo carattere dolce e compassionevole la porter\u00e0 a dubitare di ci\u00f2 che sta per fare.Ma il pensiero della sua citt\u00e0 e del suo popolo prevalgono e Giuditta mette in atto il suo piano. Ucciso il capo dell'armata, l'esercito assiro si ritira e la citt\u00e0 di Betulia accoglie Giuditta come un'eroina.\nProduzione.\nIl film venne girato nel 1913 a Los Angeles, al Chatsworth Park di Chatsworth e negli studios di New York della nuova compagnia Biograph.Secondo IMDB, il budget per il film \u00e8 stimato in 40.000 dollari, mentre Silent Era lo stima sui 36.000 dollari.La Biograph blocc\u00f2 la lavorazione del film perch\u00e9 il progetto di Griffith prevedeva un film troppo lungo per i canoni dell'epoca, che si limitavano, nei film USA, a uno o, al massimo, a due rulli.Griffith, invece, che sapeva che in Europa e, soprattutto in Italia, venivano prodotte pellicole perfino di 6 rulli, insisteva per fare un film pi\u00f9 lungo. Si trasfer\u00ec cos\u00ec in California, per girare al di fuori del controllo della Biograph, risparmiando all'osso sui costi. La Biograph, quando il film fu finito, era cos\u00ec poco interessata al film che lo lasci\u00f2 in magazzino per un anno prima di decidersi a distribuirlo, cosa che accadde quando Griffith aveva gi\u00e0 lasciato la compagnia\nLa coreografia fu curata da Gertrude Bambrick che nei titoli viene accreditata anche come attrice in un ruolo di danzatrice assira.\nDistribuzione.\nIl copyright del film, richiesto dalla Biograph Co., fu registrato con il numero Lp1660. Il copyright della versione del 1917, mostra la data del 12 gennaio 1917 e del numero di registrazione LP10278.\nIl film venne distribuito dalla Biograph, nel 1914. In Italia usc\u00ec nello stesso anno, distribuito dalla \"Brovelli Film\".\nNel 1917, ne venne fatta una riedizione in sei rulli, dal titolo \"Her Condoned Sin\", con nuovi sottotitoli e alcune scene che non erano state incluse nella versione originale del film. La Biograph richiese un nuovo copyright per questa nuova pellicola che fu distribuita, secondo fonti dell'epoca, in pi\u00f9 di cinquanta copie in tutti gli Stati Uniti, mentre, per il mercato estero, furono spedite sessantuno copie provviste di sottotitoli tradotti in diverse lingue.\nDate di uscita.\nIMDB\nAlias\nCopie conservate.\nCopie della pellicola si trovano in numerosi archivi europei e statunitensi: alla Cinematheque Royale de Belgique di Bruxelles, alla Cinemateket-Svenska Filminstitutet di Stoccolma, alla Cineteca del Friuli di Gemona, alla George Eastman House di Rochester, al Museum of Modern Art di New York, alla Cineteca Nazionale di Roma, allo Steven Spielberg Jewish Film Archive di Gerusalemme, all'UCLA Film and Television Archive di Los Angeles, all'Academy Film Archive di Beverly Hills, al Danish Film Institute di Copenhagen, all'Harvard Film Archive di Cambridge, alla Deutsche Kinemathek di Berlino."}
{"id": "2824705", "revid": "149727", "url": "https://it.wikipedia.org/wiki?curid=2824705", "title": "Montegrino", "text": ""}
{"id": "2824706", "revid": "287204", "url": "https://it.wikipedia.org/wiki?curid=2824706", "title": "Ivan Corrales Gordo", "text": ""}
{"id": "2824708", "revid": "37056", "url": "https://it.wikipedia.org/wiki?curid=2824708", "title": "Lista dei re di Mercia", "text": ""}
{"id": "2824710", "revid": "37056", "url": "https://it.wikipedia.org/wiki?curid=2824710", "title": "Elenco di duchi, re e conti di Provenza", "text": ""}
{"id": "2824712", "revid": "716642", "url": "https://it.wikipedia.org/wiki?curid=2824712", "title": "Borough United Football Club", "text": "Il Borough United Football Club era una societ\u00e0 calcistica gallese con sede nella cittadina di Llandudno Junction, nel distretto di Conwy.\nStoria.\nIl club viene fondato nel 1954, dalla fusione di due squadre, \"Llandudno Junction\" e \"Conwy Borough\", che si trovavano in difficolt\u00e0 economiche.\nDopo una prima stagione poco soddisfacente, conclusa al 14\u00ba posto (su 18 squadre), la squadra si rinforza progressivamente, divenendo una delle formazioni pi\u00f9 competitive della \"Welsh League North\".\nNel 1958-1959 il Borough United si aggiudica il campionato settentrionale mettendo a segno 146 reti (sono emblematiche la vittoria esterna per 10-0 contro il Flint ed il 14-1 casalingo contro l'Holywell).\nDopo questa affermazione, il Borough United conclude al secondo, al terzo ed al sesto posto i seguenti tre campionati.\nLa stagione 1962-1963 \u00e8 la pi\u00f9 vincente della breve storia del club; in questa annata il Borough United, dopo aver partecipato alla FA Cup ed essersi spinto fino al terzo turno di qualificazione, vince per la seconda volta il campionato settentrionale (vincendo 27 incontri su 32), si aggiudica la \"Cookson Cup\", la \"North Wales Coast Challenge Cup\", e porta a casa soprattutto la Welsh Cup, battendo in finale il Newport County.\nLa vittoria nella coppa nazionale consente al club di accedere alla Coppa delle Coppe 1963-1964; in questa competizione i gallesi affrontano al primo turno la squadra maltese dello Sliema Wanderers. La gara d'andata, in casa degli isolani, allo stadio nazionale di G\u017cira, si conclude con un pareggio per 0-0, dopo una disavventura capitata ai giocatori del Borough; l'aereo che deve portare i giocatori a Malta ha un guasto al motore ed il viaggio dura ben 31 ore; al ritorno in Galles, i padroni di casa si impongono per 2-0 passando il turno. Agli ottavi di finale, l'avversario \u00e8 lo Slovan Bratislava, squadra cecoslovacca. Entrambi gli incontri sono appannaggio di questi ultimi; per i gallesi l'avventura nella Coppa si conclude al secondo turno.\nNella medesima stagione, il Borough United partecipa ancora alla FA Cup inglese, uscendo al secondo turno di qualificazione; in campionato mette a segno ben 134 reti, concludendo per\u00f2 al terzo posto finale. Nella Welsh Cup viene eliminato al quinto turno. Vince in compenso per il secondo anno consecutivo la North Wales Coast Challenge Cup.\nNel 1964-1965 il club partecipa nuovamente alla FA Cup inglese, uscendo al terzo turno di qualificazione; in campionato si piazza secondo; nella Welsh Cup esce ai quarti di finale dopo un doppio replay.\nNel 1965-1966 arriva un quinto posto in campionato, l'eliminazione dalla FA Cup inglese al terzo turno di qualificazione, un'eliminazione ai quarti della Welsh Cup e la sconfitta nella finale della North Wales Coast Challenge Cup per mano del Caernarfon Town.\nDopo la stagione 1966-1967, conclusa al quarto posto in campionato (e con dimenticabili esperienze in FA Cup e Welsh Cup), i proprietari del terreno di gioco Nant-y-Coed, un ordine cattolico irlandese, sfrattano la squadra. Senza campi in alternativa, dopo due anni di militanza nei campionati locali, il Borough United si scioglie nel 1969, dopo soli 15 anni di storia."}
{"id": "2824713", "revid": "43204", "url": "https://it.wikipedia.org/wiki?curid=2824713", "title": "Borough United", "text": ""}
{"id": "2824714", "revid": "196390", "url": "https://it.wikipedia.org/wiki?curid=2824714", "title": "Viconago", "text": ""}
{"id": "2824715", "revid": "37056", "url": "https://it.wikipedia.org/wiki?curid=2824715", "title": "Lista dei re dell'Essex", "text": ""}
{"id": "2824717", "revid": "155634", "url": "https://it.wikipedia.org/wiki?curid=2824717", "title": "Acilia Nord", "text": "Acilia Nord \u00e8 la trentaduesima zona di Roma nell'Agro Romano, indicata con Z. XXXII.\nIl toponimo indica anche la zona urbanistica 13B del Municipio Roma X di Roma Capitale.\nGeografia fisica.\nTerritorio.\nSi trova nell'area sud-ovest del comune, a ridosso ed esternamente al Grande Raccordo Anulare, fra il fiume Tevere a nord e via del Mare a sud-est.\nLa zona confina:\nLa zona urbanistica confina:\nGeografia antropica.\nUrbanistica.\nNel territorio di Acilia Nord si estende l'omonima zona urbanistica 13B e le aree denominate Monti San Paolo (zona \"O\" 29) e Orti di Acilia.\nSuddivisioni storiche.\nDel territorio di Acilia Nord fanno parte, da est a ovest, lungo la via del Mare, le frazioni di Centro Giano, Acilia (area nord), Villaggio San Francesco, Dragoncello e Dragona."}
{"id": "2824718", "revid": "155634", "url": "https://it.wikipedia.org/wiki?curid=2824718", "title": "Acilia Sud", "text": "Acilia Sud \u00e8 la trentatreesima zona di Roma nell'Agro Romano, indicata con Z. XXXIII.\nIl toponimo indica anche la zona urbanistica 13C del Municipio Roma X di Roma Capitale.\nGeografia fisica.\nTerritorio.\nSi trova nell'area sud-ovest del comune, a ridosso ed esternamente al Grande Raccordo Anulare, fra la via del Mare a nord-ovest e via Cristoforo Colombo a sud-est.\nLa zona confina:\nLa zona urbanistica confina:\nGeografia antropica.\nUrbanistica.\nNel territorio di Acilia Sud si estendono, oltre l'omonima zona urbanistica 13C, la zona 13A Malafede, parte della zona 13D Palocco e le aree urbane denominate Axa e Madonnetta (zona \"O\" 44).\nSuddivisioni storiche.\nDel territorio di Acilia Sud fanno parte, da est a ovest, lungo la via Ostiense, le frazioni di Casal Bernocchi, Acilia (area sud) e San Giorgio di Acilia."}
{"id": "2824719", "revid": "43204", "url": "https://it.wikipedia.org/wiki?curid=2824719", "title": "Borough United F.C.", "text": ""}
{"id": "2824720", "revid": "37056", "url": "https://it.wikipedia.org/wiki?curid=2824720", "title": "Lista dei re del Sussex", "text": ""}
{"id": "2824722", "revid": "149727", "url": "https://it.wikipedia.org/wiki?curid=2824722", "title": "Brisciago", "text": ""}
{"id": "2824724", "revid": "61424029", "url": "https://it.wikipedia.org/wiki?curid=2824724", "title": "Parco della Preistoria di Rivolta d'Adda", "text": ""}
{"id": "2824725", "revid": "149727", "url": "https://it.wikipedia.org/wiki?curid=2824725", "title": "Castello con Cald\u00e9", "text": ""}
{"id": "2824730", "revid": "37056", "url": "https://it.wikipedia.org/wiki?curid=2824730", "title": "Elenco dei Signori di Toscana", "text": ""}
{"id": "2824737", "revid": "124581580", "url": "https://it.wikipedia.org/wiki?curid=2824737", "title": "Grattachecca &amp; Fichetto", "text": "Grattachecca &amp; Fichetto (\"Itchy &amp; Scratchy\") sono due personaggi de \"I Simpson\". Non fanno parte dell'universo \"reale\" de \"I Simpson\", ma sono il cartone animato preferito di tutti i giovani di Springfield, inclusi Bart e Lisa. Sono rispettivamente un gatto e un topo che in ogni puntata cercano di uccidersi a vicenda, ed \u00e8 Fichetto ad avere sempre la meglio. Il loro nome originale \u00e8 Itchy &amp; Scratchy, traducibile in \"Pruritino &amp; Grattino\" (nomi con cui vengono chiamati in italiano esclusivamente nell'episodio \"Homer nello spazio profondo\").\nTradotta in italiano, la sequenza dei nomi durante la sigla \u00e8 invertita, dal momento che \"Itchy\" \u00e8 \"Fichetto\" e \"Scratchy\" \u00e8 \"Grattachecca\".\nStoria del cartone.\nGrattachecca \u00e8 un gatto nero con un naso rosa, due piccoli denti sporgenti e la lingua sempre di fuori che gli d\u00e0 un'espressione ottusa; Fichetto \u00e8 un topo azzurro con il muso lungo e due denti incisivi sporgenti, e indossa una giacchetta arancione (in certe occasioni viola). Entrambi indossano anche un paio di guanti bianchi e parlano poco. In ogni puntata cercano di uccidersi a vicenda (ma spesso \u00e8 il solo Fichetto a tentare di uccidere Grattachecca, che invece viene dipinto come ingenuo e bonario). Fichetto ha sempre la meglio e, grazie alla sua astuzia e al suo ingegno sadico, riesce ad uccidere Grattachecca in modi sempre inventivi e sanguinari. Pur morendo in ogni puntata, Grattachecca riappare vivo e vegeto nella successiva, pronto per essere trucidato di nuovo.\nIl cartone va in onda all'interno dello spettacolo di Krusty il Clown, trasmissione per bambini, e anche per questo \u00e8 molto seguito e amato da tutti i giovani di Springfield, in particolare da Bart e Lisa, che al termine di ogni puntata scoppiano in una fragorosa risata. Anche Homer, tuttavia, ne apprezza la crudele comicit\u00e0 e lo guarda volentieri, divertendosi sempre.\nAnche i Simpson stessi hanno collaborato alla serie: Bart e Lisa come sceneggiatori di alcuni episodi, tra cui \"La piccola bottega del barbiere degli orrori\" (essendo minorenni, usarono nonno Abraham come prestanome).\nHomer ha collaborato come doppiatore di un terzo personaggio, il cane Pucci (\"Poochie\", nell'originale), creato da un gruppo di esperti creativi per ringiovanire lo show ed eliminato dopo appena due episodi a causa del crollo verticale degli ascolti. Apparso nell'ottava stagione de \"I Simpson\" nell'episodio \"Lo show di Grattachecca e Fichetto e Pucci\" (e poi saltuariamente sotto forma di gadget e in alcuni spot televisivi), doppiato da Homer, il personaggio era una sorta di cane hippie surfista che praticava il kung-fu. Pucci era stato creato con l'intento di risollevare gli ascolti in crisi dello show di Krusty.\nCome rivelato nell'episodio \"Il giorno che mor\u00ec la violenza\", la creazione di \"Fichetto\" risale al 1919, per opera di un certo Chester J. Lampwick. Non \u00e8 chiaro chi sia il creatore di Grattachecca; ad ogni modo, Roger Meyers Sr. commise un duplice plagio ai danni di Lampwick e si appropri\u00f2 di entrambi i personaggi.\nNell'episodio \"\" si scopre che la prima apparizione del gatto risale al 1928, nel noiosissimo cartone \"Quel gatto felice\", di cui era protagonista unico:\nsarebbe caduto nel dimenticatoio, se un anno dopo non fosse stato affiancato dal topo psicopatico Fichetto nel cartone \"Vaporetto Fichetto\" (parodia di \"Steamboat Willie\").\nNonostante durante la seconda guerra mondiale \"Grattachecca e Fichetto\" fosse stato usato come mezzo di contropropaganda nazista, l'antisemita Roger Meyers, Sr., presumibile parodia di Walt Disney, era inizialmente un animatore molto amato dai bambini; avrebbe poi dato a vedere le sue inclinazioni, compromettendo la sua stessa reputazione, dirigendo un cartone intitolato \"Supermen nazisti sono nostri superiori\". Contemporaneamente alle vicende de \"I Simpson\", la casa di produzione da lui fondata \u00e8 diretta dal figlio, Roger Meyers Jr.\nL'estrema violenza della serie di Grattachecca &amp; Fichetto attira pi\u00f9 volte l'ostilit\u00e0 di Marge, che con caparbiet\u00e0 ne ottiene la temporanea sospensione nell'episodio \"Grattachecca, Fichetto e Marge\". Marge, infatti, riesce a costringere i produttori a trasmettere, in luogo del solito spettacolo di violenza comica, un episodio nel quale i due sono amici devoti e fedeli che bevono tranquilli una limonata. Anche la sigla iniziale viene cambiata per l'occasione, con Grattachecca e Fichetto che si scambiano regali invece di bastonate. L'abituale brutalit\u00e0 dello show viene comunque ripristinata con efficacia dopo l'insuccesso dell'episodio intero dello show di Krusty (addirittura si vedono gli spettatori, tutti bambini, che se ne vanno).\nUna sola volta Grattachecca ha avuto la meglio su Fichetto, ossia nell'episodio \"Homer va all'universit\u00e0\", in cui, dopo averlo legato a un palo, gli infila dei candelotti di dinamite nelle orecchie e sotto le palpebre, lo cosparge di esplosivo al plastico, gli appende due granate alle orecchie, lo circonda di casse di TNT e nitroglicerina, e infine gli punta addosso due missili nucleari, per poi accendere la miccia e fuggire. Bart e Lisa assistono ansiosi alla scena attendendo che la miccia attivi le bombe, ma proprio sul pi\u00f9 bello un nerd universitario ospitato a casa Simpson stacca la spina della televisione per usare il modem. Alla riaccensione del televisore, dovuta alle disperate proteste di Bart e Lisa, Krusty, ancora estasiato, stava gi\u00e0 chiudendo l'episodio ribadendo il fatto che un evento simile non avrebbe mai potuto ripetersi e che della puntata non ci sarebbe mai stata una replica.\nNei pressi di Springfield esiste, ed \u00e8 molto frequentato, il parco divertimenti \"GrattacheccaeFichettolandia\", il cui tema caratteristico \u00e8 ovviamente la violenza. Nell'episodio \"Grattachecca e Fichettolandia\", in un chiaro riferimento al film \"Il mondo dei robot\" di Michael Crichton, i robot del parco impazziscono, costringendo la gente a scappare.\nNel IX special di Halloween, Bart e Lisa riescono addirittura a entrare nella TV di casa per vedere da vicino i loro eroi; sennonch\u00e9, vedendoli ridere a crepapelle per il dolore di Grattachecca, il gatto e il topo si coalizzano contro di loro per ucciderli. Prima che sia troppo tardi, Homer riesce a tirarli fuori dall'apparecchio televisivo. Anche Grattachecca e Fichetto escono dal televisore, ma in dimensioni ridotte. Pertanto la famiglia decide di tenerli come animali da compagnia: Fichetto viene messo in una gabbia per criceti, e Grattachecca si innamora di Palla di neve II, e Marge quindi dice che sar\u00e0 da castrare.\nI due personaggi sono stati anche i protagonisti di una pellicola dal grande successo (banalmente, \"Grattachecca &amp; Fichetto - Il film\"): Bart, a causa di una punizione inflittagli dal padre, \u00e8 stato l'unico abitante di Springfield a perdersela. Solo all'et\u00e0 di cinquant'anni, ormai nominato giudice della Corte Suprema, Bart ottiene dal padre il permesso di assistere al tanto atteso show.\nIspirazione dei personaggi.\nNonostante le molte versioni discordanti al riguardo, gli autori de \"I Simpson\" hanno pi\u00f9 volte ribadito che per la creazione di Grattachecca &amp; Fichetto si sono ispirati alla serie animata \"Herman &amp; Katnip\". Il loro nome si ispira invece a quello di Pixie e Dixie, personaggi della serie \"Pixie, Dixie e Mr. Jinks\". Inoltre, il cartone di Grattachecca &amp; Fichetto rappresenta anche una sarcastica parodia splatter sia di \"Tom &amp; Jerry\" che di Titti &amp; Gatto Silvestro dei Looney Tunes. Pur non essendoci conferma ufficiale, il fumetto \"Squeak the Mouse\" dell'italiano Massimo Mattioli \u00e8 ritenuto anch'esso da alcuni una fonte di ispirazione per i personaggi."}
{"id": "2824742", "revid": "149727", "url": "https://it.wikipedia.org/wiki?curid=2824742", "title": "Tremenico con Avena", "text": ""}
{"id": "2824747", "revid": "270833", "url": "https://it.wikipedia.org/wiki?curid=2824747", "title": "Landkreuzer P 1500", "text": ""}
{"id": "2824748", "revid": "270833", "url": "https://it.wikipedia.org/wiki?curid=2824748", "title": "Landkreuzer P. 1000 Ratte", "text": ""}
{"id": "2824752", "revid": "812213", "url": "https://it.wikipedia.org/wiki?curid=2824752", "title": "Michael Ellis DeBakey", "text": ""}
{"id": "2824755", "revid": "300067", "url": "https://it.wikipedia.org/wiki?curid=2824755", "title": "Germain Castano", "text": ""}
{"id": "2824756", "revid": "30321995", "url": "https://it.wikipedia.org/wiki?curid=2824756", "title": "Trapianto cardiaco", "text": ""}
{"id": "2824757", "revid": "30322020", "url": "https://it.wikipedia.org/wiki?curid=2824757", "title": "Chirurgia polmonare", "text": ""}
{"id": "2824759", "revid": "767487", "url": "https://it.wikipedia.org/wiki?curid=2824759", "title": "Grzegorz Korcz", "text": ""}
{"id": "2824765", "revid": "204012", "url": "https://it.wikipedia.org/wiki?curid=2824765", "title": "Patrick Wayne Swayze", "text": ""}
{"id": "2824770", "revid": "1216132", "url": "https://it.wikipedia.org/wiki?curid=2824770", "title": "Un amore (romanzo)", "text": "Un amore \u00e8 un romanzo dello scrittore italiano Dino Buzzati ideato nel 1959 e pubblicato da Arnoldo Mondadori Editore nel 1963.\nSi tratta di un'opera del tutto eccentrica rispetto alla produzione abituale dello scrittore. Attraverso la tecnica del monologo interiore vengono analizzati i conflitti dell'uomo maturo irresistibilmente attratto dalla giovinezza, ma anche quelli del borghese colto affascinato da ci\u00f2 che \u00e8 popolare. Laide infatti rappresenta non solo il proletariato, ma anche i miti degli anni Sessanta in cui le classi incolte si stanno gettando a capofitto (le auto veloci, i night club, il consumismo montante) di cui Buzzati-Dorigo avverte, come una sorta di fascino dell'orrido, tutta la brutale energia.\nTrama.\nLa vicenda, che si svolge nella metropoli milanese, vede come protagonista Antonio Dorigo, un affermato architetto di quarantanove anni che non era stato mai capace di instaurare con una donna lo stesso rapporto di confidenza che aveva con gli amici. Per lui \"La donna, forse a motivo dell'educazione familiare, gli era parsa sempre una creatura straniera\" e con l'altro sesso riesce ad avere rapporti solamente di carattere mercenario. Antonio ha l'abitudine di frequentare la casa di appuntamenti della signora Ermelina \"... emiliana, cordiale, bonaria, ancora una bella donna, di stampo familiare, senza niente di equivoco. A sentirla parlare, si sarebbe detto che facesse la ruffiana solo per aiutare quelle povere ragazzine.\"\n\"Un mattino del febbraio 1960, a Milano, l'architetto Antonio Dorigo, di 49 anni, telefon\u00f2 alla signora Ermelina\" per un appuntamento con una ragazza che viene fissato per le tre e mezza dello stesso pomeriggio. La ragazza, cos\u00ec lo avverte Ermelina al suo arrivo, \u00e8 una ballerina della Scala minorenne. Dorigo conosce cos\u00ec Laide, diminutivo di Adelaide e, rimastone subito attratto, si innamora per la prima volta.\nMa Laide non si lascia coinvolgere sentimentalmente e intende mantenere il rapporto con Dorigo solamente sul piano sessuale. Dorigo cerca di liberarsi dall'ossessione di questo suo amore senza riuscirci e presto Laide, che ha lasciato la casa di appuntamenti della signora Ermelina, diventa la sua mantenuta pur continuando a condurre la vita di sempre, insofferente verso Dorigo che considera vecchio e invadente con la sua gelosia.\nDorigo, accecato dall'amore, non vuole rendersi conto dei vizi e delle bugie di Laide ma alla fine deve accettare la realt\u00e0 e si arrende. Dorigo comprende cos\u00ec che l'amore per la ragazza \u00e8 stata un'illusione che per\u00f2 ha riempito la sua vuota vita, fino a quel momento dominata dalla paura della morte.\nA questo punto per\u00f2, sorprendentemente, il romanzo offre un colpo di scena: passato qualche tempo, Laide e Antonio dormono ora beati nello stesso letto, mentre la ragazza, senza pi\u00f9 finzione, gli dice di aspettare un bambino. \nBibliografia.\nVittorio Caratozzolo, \"L'\u00abinverecondia categorica\u00bb di \"Un amore\" tra prostituzione testuale e necessit\u00e0\", in AA.VV., \"La saggezza del mistero\", Empoli, Ibiskos Editrice Risolo, pp.\u00a097\u2013140."}
{"id": "2824771", "revid": "1788047", "url": "https://it.wikipedia.org/wiki?curid=2824771", "title": "ASmallWorld", "text": "aSmallWorld \u00e8 un social network online incentrato su viaggi e lifestyle, caratterizzato da un sistema di accesso esclusivo.\nSeppur simile a Facebook e LinkedIn, \u00e8 considerato un network esclusivo per via delle modalit\u00e0 di iscrizione. Per farvi parte \u00e8 necessario venir invitati da un membro gi\u00e0 presente o ottenere l'approvazione di determinati utenti. Fondato da Erik Wachtmeister, conta circa 250,000 membri sparsi in tutto il mondo. L'attuale presidente e CEO \u00e8 Sabine Heller.\nCaratteristiche.\naSmallWorld condivide molte caratteristiche con altri social network, come i profili, lo \"sharing\" di foto, un calendario di eventi esclusivi, un sistema di messaggistica privata, un forum, una bacheca annunci, e, a differenza degli altri servizi simili, aSmallWorld permette agli utenti di registrare diverse citt\u00e0 come luogo di residenza.\naSmallWorld offre 70 dettagliate guide su altrettante citt\u00e0, scritte dai suoi membri che spesso votano e consigliano club, bar e ristoranti di alta qualit\u00e0. I membri posso inoltre comprare e vendere articoli esclusivi, trovare offerte di lavoro, affittare o acquistare immobili e trovare coinquilini attraverso il forum privato del sito.\naSmallWorld organizza circa 300 eventi all'anno sparsi per il mondo e ogni anno circa 200 iscritti partecipano al raduno Winter Weekend in Gstaad.\nPer i membri sono inoltre disponibili sconti e vantaggi su decine di brand e servizi quali abbigliamento, compagnie aeree, clubs e catene di hotel presenti in tutto il mondo. Ciascun iscritto possiede una tessera di membership (disegnata da Waris Ahluwalia) che consente l'utilizzo di questi vantaggi.\nMembri.\nSono diversi i personaggi del jet set internazionale che sono membri di aSmallWorld. Secondo Erik Wachtmeister, \"i membri sono persone con un'ampia rete personale, frequenti viaggiatori e molto attivi personalmente\". La maggior parte degli utenti di aSmallWorld sono Europei, ma negli ultimi tre anni la sua popolarit\u00e0 \u00e8 arrivata anche negli Stati Uniti, in linea con il trasferimento della compagnia a New York ed il grande investimento su assunzioni di personale nel 2006 e 2007 nella Grande Mela, Londra e Parigi sono le tre citt\u00e0 con il maggior numero di membri attivi. Erik Wachtmeister ha precisato che solo il 20% degli attuali membri hanno il diritto di invitare altri ad iscriversi. Secondo Wachtmeister, aSmallWorld \"tiene d'occhio il comportamento dei membri e sul serio capita di cacciare qualcuno\". Le tipiche infrazioni sono la creazione di falsi profili, l'uso di un linguaggio volgare, l'uso del sito per promozione personale, o eccessive richieste a membri che non si conoscono."}
{"id": "2824772", "revid": "773636", "url": "https://it.wikipedia.org/wiki?curid=2824772", "title": "Division 2 1981-1982", "text": "La Division 2 1981-1982 \u00e8 stata la quarantatreesima edizione della Division 2, la seconda serie del campionato francese di calcio. Composta da 36 squadre divise in 2 gironi \u00e8 stata vinta dal , che ha avuto la meglio nell'incontro per il titolo con il , comunque promosso.\nI capocannonieri sono stati Marc Pascal del Marsiglia con 18 gol per il girone A, e \u017darko Olarevi\u0107 del Le Havre insieme a Issicka Ouattara del Mulhouse con 25 gol per il girone B."}
{"id": "2824780", "revid": "30322415", "url": "https://it.wikipedia.org/wiki?curid=2824780", "title": "Supposizione", "text": ""}
{"id": "2824783", "revid": "339392", "url": "https://it.wikipedia.org/wiki?curid=2824783", "title": "\u00dcber-Ich", "text": ""}
{"id": "2824788", "revid": "767487", "url": "https://it.wikipedia.org/wiki?curid=2824788", "title": "Draco and the Malfoys", "text": "I Draco and the Malfoys sono un gruppo indie-wizard rock formato a Woonsocket, Rhode Island, nel 2004 dai fratellastri Brian Ross e Bradley Mehlenbacher. Ispirati ai colleghi Harry and the Potters, pionieri del wizard rock ispirato alla saga di \"Harry Potter\" della scrittrice inglese J. K. Rowling, i Draco and the Malfoys suonano un semplice indie rock grezzo, con testi ovviamente ripresi dalla saga del maghetto e scritti dal punto di vista dell'antagonista di Harry, Draco Malfoy.\nStoria del gruppo.\nOrigini (2004-2005).\nRoss e Mehlenbacher concepirono inizialmente i \"Draco and the Malfoys\" come parodia degli Harry and the Potters, avendoli scoperti durante un concerto ad una festa locale. Nel tardo 2004, Matt Maggiacomo invit\u00f2 gli Harry and the Potters a suonare ad uno spettacolo interamente dedicato alla saga nella sua casa a Rhode Island. Quella notte, lo stesso Maggiacomo debutt\u00f2 con il suo gruppo wizard rock The Whomping Willows, mentre il suo amico Mehlenbacher insieme al fratellastro Brian Ross suonarono per la prima volta insieme con il nome \"Draco and the Malfoys\".\nIn un suo servizio sul gruppo, ABC News ha scritto:\nUniverso di Harry Potter e convention dei fan (2006-2007).\nRoss ha rivelato, sempre nell'articolo della ABC, che la rivalit\u00e0 tra i Draco and the Malfoys e gli Harry and the Potters \u00e8 funzionale a livello di spettacolo, ma non \u00e8 reale. I membri delle due band, infatti, oltre ad essere amici, hanno affrontato un tour estivo insieme nel 2007 e collaborano spesso negli album.\n\u00c8 un concetto intrigante, due gruppi che rappresentano il personaggio pi\u00f9 amato e quello pi\u00f9 odiato nella serie di Harry Potter, entrambi celebrando la loro passione per il fantastico mondo magico con melodie orecchiabili e concerti rock adatti anche ai ragazzini.\nTuttavia, n\u00e9 i Draco and the Malfoys n\u00e9 tantomeno la loro nemesi Harry and the Potters prendono la germogliante scena wizard rock come uno scherzo, o \"perfino come qualche cugino ibrido dell'indie rock\". Il quotidiano Boston Phoenix riporta: \nEntrambi i gruppi - Draco and the Malfoys ed Harry and the Potters - prendono i propri sforzi piuttosto sul serio, specialmente in questo frangente. Nel fervore che ha seguito la pubblicazione di \"Harry Potter e i Doni della Morte\", i musicisti wizard rock sembrano aver convogliato folle sempre pi\u00f9 grandi e sempre pi\u00f9 informate sul genere ai concerti.\nPer i Draco and the Malfoys, la band \u00e8 una sorta di fuga dalle pressioni dell'ironia hipster - come gli Harry and the Potters, essi sono inclini a suonare in biblioteche e librerie. In tali luoghi, dice Ross, lui ed il suo gruppo sono solo una delle tante vie di conduzione della Pottermania. \"Con ci\u00f2, siamo tutti fan di qualcosa di pi\u00f9 grande\", egli afferma. \"Tutti vengono per passare bei momenti, mai per fare gli snob a proposito della musica, mai, mai, mai\".\nIl Boston Phoenix, a questo punto, si \u00e8 chiesto quanto il wizard rock durer\u00e0 quando non ci saranno pi\u00f9 nuove storie su cui improvvisare canzoni, in quanto il suo successo \u00e8 strettamente ed obbligatoriamente collegato alla popolarit\u00e0 della serie cartacea.\nRoss sembrava quasi triste, in effetti, professando che secondo lui il fenomeno Potter durer\u00e0 oltre la pubblicazione dei Doni della Morte. Sia lui che il suo fratellastro hanno fatto parte di gruppi che, \"se andavano a suonare a quattro ore di macchina dalla loro citt\u00e0, nessuno andava a vederli\". Se invece si tratta del coinvolgimento del wizard rock, essi hanno una base di fan consolidata in qualsiasi luogo si presentino. \"L'esperienza con il wizard rock \u00e8 stata la miglior esperienza musicale della nostra vita\", ha detto Ross. \"Non abbiamo alcuna intenzione di fermarci qui\".\nUltimo album e separazione (2008-2011).\nDraco and the Malfoys, Tom Riddle and Friends, Whomping Willows e Moaning Myrtles hanno suonato nel 2008 al festival wizard rock \"Wrockstock\", tenutosi sulla collina Ozark degli alloggi del campo estivo della YMCA. Nel 2009, il gruppo ha pubblicato il terzo album studio, \"It's A Slytherin World\", ed una raccolta intitolata \"Anthology of Slytherin Folk Music\". Tra i progetti imminenti della band, inoltre, vi \u00e8 una serie di EP, di cui il primo ad essere pubblicato sar\u00e0 \"Draco and the Malfoys Celebrate... Piracy!\". Tuttavia, dopo un'ultima serie di concerti la band decide si sciogliersi, annunciando la separazione con un messaggio su Facebook il 23 dicembre 2011.\nReunion (2013-presente).\nNel tardo 2013 la band annuncia che si sono riformati e stanno lavorando a un nuovo album, intitolato \"Cheat to Win\" e successivamente pubblicato nel 2014.\nStile musicale.\nTesti.\nRoss e Mehenbacher scrivono i testi dalla prospettiva di Draco Malfoy, vestendosi durante i concerti con l'uniforme della casa di Serpeverde di Hogwarts (cravatte verdi e argento). I loro testi anti-Potter (\"Puoi aver liberato il nostro elfo domestico, e aver fatto nascere dubbi sul nome della nostra famiglia / ma i tuoi genitori sono stati comunque abbrustoliti da una grande, incandescente fiamma verde\") erano inizialmente solo una parodia del wizard rock, ma incontrarono molto successo tra il pubblico, quindi i due membri iniziarono a prendere la loro musica pi\u00f9 sul serio. Le orecchiabili canzoni pop dei Draco and the Malfoys (un ritornello recita: \"Il mio pap\u00e0 c'\u00e8 sempre ad aprirmi tutte le porte, tu devi chiamare un patronus per cogliere uno sguardo del tuo... mio pap\u00e0 \u00e8 ricco, tuo pap\u00e0 \u00e8 morto\") fanno riferimento ai pi\u00f9 vari argomenti ed oggetti della saga del maghetto, dallo Specchio delle Brame all'incanto patronus. I testi sono generalmente ironici e prendono in giro Harry, Ron e gli altri Grifondoro. Il quotidiano \"BostonNOW\", in un'intervista, ha chiesto a Ross se si fossero mai presentati degli anti-fan ai concerti, ma l'intervistato ha risposto: \"Mai. Tutti mostrano molto supporto, sebbene a volte siano proprio i bambini che si arrabbiano e ci urlano contro perch\u00e9 scriviamo canzoni che prendono in giro Neville e Harry\". \"The Advocate\" di Stamford, Connecticut, ha riportato:\nLa coppia si \u00e8 molto divertita tentando di immaginare perch\u00e9 Draco \u00e8 cos\u00ec meschino, ha detto Mehlenbacher. I loro testi sono scritti in maniera scherzosa, e tutti i fan di Harry Potter a parte i bambini pi\u00f9 piccoli sembrano capirlo.\n\"I bambini piccoli la prendono sul piano personale\", ha detto all'\"Advocate\" Ross, 32 anni. \"Ci urlano contro\".\nStrumenti.\nEntrambi i membri del gruppo suonano la chitarra, ma mentre lo strumento di Brian \u00e8 una Fender Stratocaster, quello di Bradley \u00e8 una Fender Telecaster. Sia nelle registrazioni in studio che nei concerti, sono supportati da una batteria BOSS Dr. Rhythm. Tali strumenti rendono la loro musica pi\u00f9 simile all'hard rock, rispetto a quella dei colleghi Harry and the Potters.\nRicezione.\nI Draco and the Malfoys hanno affrontato dei tour con gli Harry and the Potters, ed entrambe le band hanno deciso un tetto base per i biglietti dei concerti di non pi\u00f9 di 10$, sebbene alcuni degli spettacoli siano stati suonati gratis. I Draco and the Malfoys, tuttavia, hanno messo a disposizione le loro canzoni per il download su iTunes, e hanno creato una pagina MySpace per permettere agli ascoltatori di fruire della loro musica."}
{"id": "2824790", "revid": "363629", "url": "https://it.wikipedia.org/wiki?curid=2824790", "title": "Autoanticorpo", "text": "Un autoanticorpo \u00e8 un'immunoglobulina il cui bersaglio antigenico non \u00e8 un agente esterno patogeno (batteri, virus, parassiti ecc.) o non-patogeno (allergeni), ma una o pi\u00f9 sostanze proprie dell'organismo stesso; in altre parole, si tratta di un anticorpo diretto contro il \"self\". Gli autoanticorpi sono in genere di classe IgG o IgM e sono spesso \"associati\" a malattie autoimmuni; \u00e8 tuttavia importante comprendere che non tutti gli autoanticorpi sono patogenetici, ovvero causa diretta di malattia.\nAutoanticorpi non organo-specifici.\nGli autoanticorpi \"non organo-specifici\" - ad esempio gli \"Anti-nucleo\" (nei vari sottogruppi o specificit\u00e0), gli \"Anti-fosfolipidi\", il \"Fattore Reumatoide\", gli \"Anti-mitocondrio\" - sono associati a malattie autoimmuni non organo-specifiche quali le connettiviti (LES, polimiosite, connettivite mista ecc.), ad artriti autoimmuni (artrite reumatoide, forme aspecifiche, forme associate alle connettiviti) ed anche a malattie autoimmuni organo-specifiche quali la Cirrosi biliare primitiva. Sono solitamente presenti ad alto titolo, spesso dotati di specificit\u00e0 inferiore al 100% (ovvero, un singolo auto-anticorpo non \u00e8 associato ad un'unica patologia, ed una patologia pu\u00f2 presentare positivit\u00e0 per pi\u00f9 auto-anticorpi). La sensibilit\u00e0 (cio\u00e8 la probabilit\u00e0 di risultare positivi in caso di patologia) \u00e8 pure variabile. Non sono patogenetici, il concetto pu\u00f2 risultare pi\u00f9 chiaro pensando ad un autoanticorpo quale l'\"Anti-mitocondrio\" (AMA): \u00e8 diretto contro antigeni \"ubiquitari\" - i mitocondri - eppure \u00e8 associato a una patologia \"organo-specifica\" come la cirrosi biliare primitiva (se fosse l'azione dell'AMA a danneggiare le cellule, tutti i tessuti ed organi ne verrebbero colpiti).\nAutoanticorpi organo-specifici.\nGli autoanticorpi \"organo-specifici\" - quali gli \"anti-insula-pancreatica\", o gli \"anti-tireoglobulina\" - sono associati a malattie autoimmuni organo-specifiche quali ad esempio il diabete mellito di tipo 1 e la Tiroidite di Hashimoto. In confronto ai non organo-specifici, questi autoanticorpi hanno titolo pi\u00f9 basso, sono altamente specifici (cio\u00e8 si associano in maniera stretta alle rispettive patologie, non essendo riscontrabili altrove), ed hanno anch'essi sensibilit\u00e0 variabile: un paziente con Hashimoto pu\u00f2 non avere positivit\u00e0 anticorpale, e viceversa la positivit\u00e0 anticorpale non implica che vi sia una tiroidite in atto. Alcuni autoanticorpi organo-specifici sono \"patogenetici\" (un esempio \u00e8 l'\"Anti-recettore del TSH\") ma nella maggior parte dei casi l'autoanticorpo non pu\u00f2 essere imputato come \"causa\" del danno d'organo e della sintomatologia. Questo fatto pu\u00f2 risultare pi\u00f9 chiaro proprio pensando che, se patogenetico, un anticorpo dovrebbe essere presente nel 100% dei pazienti, mentre cos\u00ec non \u00e8.\nAutoanticorpi patogenetici e non-patogenetici.\nUn esempio di autoanticorpo organo-specifico \"non-patogenetico\" \u00e8 l'\"anti-tireoglobulina\": associato significativamente alla tiroidite di Hashimoto, non \u00e8 per\u00f2 presente nel 100% dei pazienti, e non tende a negativizzarsi - non in modo immediato, quanto meno - con il recedere della patologia (ovvero, la distruzione della ghiandola endocrina e l'instaurazione del regime terapeutico). Il ruolo di questo tipo di autoanticorpi non \u00e8 di primum movens della patologia; l'ipotesi \u00e8 che ad un'autoimmunut\u00e0 cellulo-mediata segua la produzione di autoanticorpi in quella sede. Un esempio invece di autoanticorpo organo-specifico \"patogenetico\" \u00e8 l'\"anti-recettore per il TSH\": \u00e8 la sua presenza a causare i sintomi del Morbo di Graves, poich\u00e9 attiva in maniera costitutiva (costante e non-regolabile) il recettore del TSH portando la ghiandola tiroide a secernere il proprio ormone in quantit\u00e0 eccessive; l'\"anti-recettore per il TSH\" ha un andamento che correla con quello della patologia - infatti diminuisce o scompare sotto terapia - ed \u00e8 presente nel 100% dei pazienti alla diagnosi."}
{"id": "2824792", "revid": "599013", "url": "https://it.wikipedia.org/wiki?curid=2824792", "title": "Oregon City", "text": ""}
{"id": "2824799", "revid": "1869172", "url": "https://it.wikipedia.org/wiki?curid=2824799", "title": "Pier Paolo Peroni", "text": "Biografia.\nNato a Roma, esordisce nel mondo musicale come DJ all'et\u00e0 di 25 anni al Piper Club, nota discoteca della Capitale. Nelle discoteche romane incontra Lorenzo Cherubini, in arte Jovanotti, con il quale nasce una solida amicizia e una proficua collaborazione. Nel 1987 Jovanotti \u00e8 chiamato a Milano dal produttore Claudio Cecchetto e sei mesi dopo chiede all'amico Peroni di raggiungerlo. La sua carriera professionale \u00e8 segnata dall'incontro con Cecchetto, del quale diventa il braccio destro.\nNel 1989 approda in TV come caporedattore di \"DeeJay Television\", programma cult del panorama musicale televisivo ideato dallo stesso Cecchetto. In seguito inizia a lavorare a Radio Deejay come responsabile della programmazione musicale dal 1990 al 1994, di Radio Capital dal 1996 al 1998 e di Radio Due nel 1999.\nNel frattempo Peroni si dedica all'attivit\u00e0 di produttore discografico, che gli consente di condividere numerosi successi con i suoi artisti. Dal 1992 produce, insieme a Marco Guarnerio, il duo pop/rock 883 e successivamente diventa manager del leader della band, Max Pezzali. Ha quindi prodotto brani come \"Hanno ucciso l'Uomo Ragno\", \"Come mai\" e \"Nord sud ovest est\", di successo nei primi anni novanta in Italia.\nCon Cecchetto crea un'etichetta, la FRI (\"Free Record Independent\"), e diventa manager degli artisti legati alla casa discografica nella quale entra a far parte, dal 2003 DJ Francesco, al secolo Francesco Facchinetti, e dal 2006 la rock band legnanese Finley.\nNel 2008 \u00e8 chiamato in TV ad esprimere il suo giudizio e in veste di critico musicale entra nel cast del talent show di Rai 2 \"X Factor \u2013 Il processo\" per 3 stagioni.\nNel 2013 \u00e8 ideatore e autore, insieme a Francesco Lauber, di \"TOP DJ\", il primo format televisivo dedicato al mondo dei DJ, in onda su SkyUno e Cielo dal 13 maggio 2014.\nDopo il successo delle primi due edizioni il programma passa, per la stagione 2016, ad Italia 1.\nIl 27 marzo del 2018 esce il suo primo singolo da solista \"It takes a fool to remain sane\" rivisitazione in chiave dance elettronica della hit del 2000 del gruppo svedese The Ark.\nIl brano vede anche l'esordio di sua figlia Alice Peroni come cantante.\nVita privata.\nVive a Milano ed \u00e8 il marito della cantante Syria, dalla quale nel 2001 ha avuto la figlia Alice e nel 2012 il figlio Romeo."}
{"id": "2824801", "revid": "1337338", "url": "https://it.wikipedia.org/wiki?curid=2824801", "title": "Piana del Fucino", "text": ""}
{"id": "2824803", "revid": "125879084", "url": "https://it.wikipedia.org/wiki?curid=2824803", "title": "L'isola dei famosi (settima edizione)", "text": "La settima edizione del reality show L'isola dei famosi \u00e8 andata in onda dal 24 febbraio 2010 fino al 5 maggio 2010, ogni mercoled\u00ec e a volte di luned\u00ec in prima serata su Rai 2 per una durata di 10 settimane. La conduzione \u00e8 stata affidata sempre a Simona Ventura per il settimo anno consecutivo, affiancata in studio da vari opinionisti per ogni puntata e con la partecipazione dell'inviato Rossano Rubicondi. \u00c8 durata 71 giorni, ha avuto 22 naufraghi e 11 puntate e si \u00e8 tenuta presso Corn Island (Nicaragua).\nAnche in questa edizione al cast dei 12 \"famosi\" (2 entrati nel corso del gioco) si sono aggiunti 6 concorrenti \"non famosi\" scelti mediante appositi provini svoltisi in tutta Italia nell'anno 2009, 4 concorrenti \"figli d'arte\" che sono entrati in gioco dalla terza puntata del programma e 10 guest star.\nL'edizione si \u00e8 conclusa con la vittoria di Daniele Battaglia, che si \u00e8 aggiudicato il montepremi di 200\u00a0000 \u20ac.\nProduzione.\nIl regolamento del programma non \u00e8 variato: due gruppi di naufraghi, famosi e non famosi, sarebbero dovuti riuscire a sopravvivere in un'isola deserta senza alcuna comodit\u00e0, costruendosi un rifugio, accendendo il fuoco e procacciandosi il cibo. I concorrenti avrebbero posseduto un kit di sopravvivenza di base che quest'anno comprendeva filo e amo da pesca; pentola, telo per costruire la capanna, stuoie da usare come giaciglio, un machete e due taniche d'acqua una per la doccia e una potabile arricchita di sali minerali e integratori. Durante le settimane di permanenza sull'isola, grazie ad alcune prove collettive, i concorrenti avrebbero potuto arricchire il loro kit con nuovi oggetti.\nLe puntate serali, che sono tornate ad essere trasmesse nuovamente di mercoled\u00ec, sono state condotte anche quest'anno da Simona Ventura. L'inviato che invece ha curato i day-time ed i collegamenti con i naufraghi \u00e8 lo showman Rossano Rubicondi, gi\u00e0 concorrente nella sesta edizione del programma.\nLa location che ospita il programma non \u00e8 stata pi\u00f9 l'Honduras, bens\u00ec il Nicaragua, pi\u00f9 precisamente nell'arcipelago di Cayos Perlas sulle due isole di Corn Island, dove i partecipanti si sarebbero ritrovati tutti insieme a patire gli stenti e le privazioni dei naufraghi. I collegamenti con i naufraghi avvengono dalla \"Missione\", un ampio spazio con grandi massi, candele e canne da zucchero dove i naufraghi si riuniscono in occasione della puntata serale del mercoled\u00ec.\nPoco prima dello sbarco sull'isola i concorrenti si sono cimentati in un corso di sopravvivenza che prevedeva lo svolgimento di prove fisiche e l'acquisizione di metodi per sopportare ogni tipo di avversit\u00e0. Il ritiro si \u00e8 svolto in Valle d'Aosta tra Courmayeur e Pr\u00e9-Saint-Didier nei primi giorni del mese di febbraio 2010.\nI day-time del marted\u00ec e del gioved\u00ec pomeriggio sono stati seguiti da un dopo-isola soprannominato \"L'isola e poi...\" condotto da Linda Santaguida, concorrente della quarta edizione del reality, con la presenza fissa di altri due ex concorrenti: Den Harrow e Carlo Capponi.\nIl programma si \u00e8 concluso il 12 maggio 2010 con il gran gal\u00e0 di chiusura soprannominato \"Tutta la verit\u00e0\".\nI naufraghi.\nL'et\u00e0 dei concorrenti si riferisce al momento dello sbarco sull'isola.\nFigli d'arte.\nA questa edizione prendono parte anche quattro figli d'arte, ossia quattro figli di celebrit\u00e0 italiane che stanno affrontando l'esperienza dell'isola insieme agli altri naufraghi. Questi quattro figli d'arte sono:\nTabella delle nomination e dello svolgimento del programma.\nLegenda\nNota 1: Il gruppo dei non famosi \u00e8 immune dalle nomination e per questa ragione non vota.\nNota 2: I vincitori della prova immunit\u00e0 sono immuni dalle nomination. Famosi e Non famosi possono nominare solo concorrenti appartenenti al proprio gruppo di naufraghi. Si verifica un pari merito fra Davide Di Porto, Dario Nanni e Tracy Fraddosio. La vincitrice della prova immunit\u00e0, Aura Rolenzetti, decide di mandare al televoto Tracy Fraddosio.\nNota 3: I vincitori della prova immunit\u00e0 sono immuni dalle nomination. Famosi e Non famosi possono nominare solo concorrenti appartenenti al proprio gruppo di naufraghi. Il gruppo dei figli d'arte \u00e8 immune dalle nomination e per questa ragione non vota.\nNota 4: Daniele Battaglia, in qualit\u00e0 di nuovo concorrente \u00e8 immuni dalle nomination, per questa ragione non vota. Anche Guenda Goria, non essendo ancora sbarcata sull'isola principale, \u00e8 immune dalle nomination.\nNota 5: Domenico Nesci e Guenda Goria, in qualit\u00e0 di nuovi concorrente sono immune dalle nomination, per questa ragione non votano.\nNota 6: Per questa eliminazione si procede con una reazione a catena. A partire dal leader della settimana, ossia Luca Rossetto, ognuno deve scegliere chi vuole salvare dall'eliminazione. Alla fine, i due concorrenti non salvati sarebbero andati al televoto.\nNota 7: Oltre ai due nominati, la conduttrice Simona Ventura comunica ai concorrenti che ci sarebbe stato un terzo nominato decretato mediante il meccanismo della reazione a catena: a partire dalla leader della settimana, ossia Nina Senicar, ognuno avrebbe dovuto scegliere chi avrebbe voluto salvare dall'eliminazione. Alla fine, il concorrente non salvato, sarebbe stato il terzo nominato. A questo punto si sarebbe aperto un televoto che avrebbe decretato l'eliminazione a sorpresa di uno dei tre. Gli altri due, invece, sarebbero rimasti al televoto per tutta settimana e uno di loro avrebbe abbandonato l'isola nella puntata successiva. La terza nominata dal meccanismo della reazione a catena \u00e8 Pamela Compagnucci, mentre la nominata dal gruppo e il nominato dal leader sono rispettivamente Guenda Goria e Dario Nanni. Pamela \u00e8 stata eliminata, per questa ragione Dario e Guenda sono rimasti al televoto.\nNota 8: I concorrenti che si sono aggiudicati la prova immunit\u00e0 sono esenti dall'eliminazione. Per questa ragione, Clarissa Burt, Denis Dallan, Sandra Milo e Nina Senicar, che non hanno superato la prova, sono i candidati al televoto.\nNota 9: Diversamente dalle settimane precedenti, i naufraghi sono chiamati ad indicare due nomi per le nomination anzich\u00e9 uno.\nNota 10: I vincitori della prova immunit\u00e0 sono immuni dall'eliminazione.\nNota 11: Il leader della settimana, Daniele Battaglia, \u00e8 tenuto a mandare al televoto ben due concorrenti anzich\u00e9 uno.\nNota 12: Daniele Battaglia, in quanto leader della serata \u00e8 immune dall'eliminazione.\nNota 13: I vincitori della prova immunit\u00e0 sono immuni dall'eliminazione.\nAlleanze.\nSandra, Dennis e Nina formano gi\u00e0 dalle prime puntate un'alleanza (la cosiddetta \"Cupola\"), al fine di arrivare alla finale. Inizialmente decidono di inglobare anche Federico e Claudia, ma poco dopo li escludono e li eliminano. La loro strategia fondamentale \u00e8 quella di convincere altre persone a nominare chi vogliono loro, per mantenere la buona faccia e non essere giudicati i responsabili. Con questa tattica riescono a eliminare Loredana, Roberto, Aura e Dario; inoltre si salvano sempre dalla nomination. Questa alleanza viene per\u00f2 scoperta da Guenda durante l'ottava settimana e lei, insieme a Luca e Daniele, mandano al ballottaggio l'uno contro l'altro i membri della \"cupola\", fino a causarne l'intera eliminazione. Sandra, per tentare di resistere agli \"Scissionisti\", ingloba prima Clarissa e poi Silvia, ma nonostante ci\u00f2 viene comunque eliminata.\nLa seconda alleanza degna di nota \u00e8 quella formatasi fra Luca, Guenda e Daniele. Inizialmente aveva il buon proposito di ribellarsi alla strategia della \"cupola\", ma poi si sostituisce ad essa proprio come organo manipolativo del gruppo. Infatti, oltre ai tre membri originali della \"Cupola\", eliminano anche Silvia e Clarissa, incolpandoli di colpe inesistenti. Questa alleanza riesce nel suo intento, poich\u00e9 i suoi tre membri arrivano alla finale a tre.\nLe prove.\nProve del fuoco.\n1\u00aa prova del fuoco\n2\u00aa prova del fuoco\n\u00a01\u00aa sfida\u00a0\n\u00a02\u00aa sfida\u00a0\n\u00a03\u00aa sfida\u00a0\n\u00a0Risultato finale\u00a0\nProve ricompensa.\n1\u00aa prova ricompensa: \"Tanto fango quanto pesa!\"\n2\u00aa prova ricompensa\n3\u00aa prova ricompensa\n4\u00aa prova ricompensa: \"Barrelle mobili\"\n5\u00aa prova ricompensa: \"Zattera a traino\"\n6\u00aa prova ricompensa: \"Prova del pendolo\"\n\u00a0Risultato finale\u00a0\n7\u00aa prova ricompensa: \"Prova del pendolo II\"\n8\u00aa prova ricompensa: \"Prova d'italiano\"\n9\u00aa prova ricompensa: \"Prova a prendermi\"\n10\u00aa prova ricompensa: \"Ghiaccio sulla bilancia\"\n11\u00aa prova ricompensa: \"Occhio al dettaglio\"\nProve Leader.\n1\u00aa prova leader: \"Bracieri in equilibrio\"\nLegenda:\n\u00a0\u00a0\u00a0\u00a0 Leader della settimana\n\u00a0\u00a0\u00a0\u00a0 Famoso\n\u00a0\u00a0\u00a0\u00a0 Non Famoso\n\u00a0\u00a0\u00a0\u00a0 Figlio d'arte.\n2\u00aa prova leader: \"Soli alla meta\"\n\u00a01\u00aa manche: uomini\u00a0\n\u00a02\u00aa manche: donne\u00a0\n\u00a0Manche finale\u00a0\nLegenda:\n\u00a0\u00a0\u00a0\u00a0 Passa alla manche finale/Leader della settimana\n\u00a0\u00a0\u00a0\u00a0 Famoso\n\u00a0\u00a0\u00a0\u00a0 Non Famoso\n\u00a0\u00a0\u00a0\u00a0 Figlio d'arte.\n3\u00aa prova leader: \"Le spade nella boccia\"\n4\u00aa prova leader: \"Il diavolo tentatore\"\nLegenda:\n\u00a0\u00a0\u00a0\u00a0 Leader della settimana\nS: Squalificato per irregolarit\u00e0\n\u00a0\u00a0\u00a0\u00a0 Famoso\n\u00a0\u00a0\u00a0\u00a0 Non Famoso\n\u00a0\u00a0\u00a0\u00a0 Figlio d'arte.\n5\u00aa prova leader: \"Canopy\"\nLegenda:\n\u00a0\u00a0\u00a0\u00a0 Passa alla scontro finale.\n\u00a0\u00a0\u00a0\u00a0 Famoso\n\u00a0\u00a0\u00a0\u00a0 Non Famoso\n\u00a0\u00a0\u00a0\u00a0 Figlio d'arte.\n\u00a0Scontro finale\u00a0\n6\u00aa prova leader: \"Recupera e corri!\"\n7\u00aa prova leader: \"Appesi al palo\"\n8\u00aa prova leader: \"Prova del fuoco\"\nProve immunit\u00e0.\n1\u00aa prova immunit\u00e0: \"Pali in equilibrio\"\n\u00a0Non famosi\u00a0\n\u00a0Famosi\u00a0\nLegenda:\n\u00a0\u00a0\u00a0\u00a0 Vincitore dell'immunit\u00e0\n\u00a0\u00a0\u00a0\u00a0 Famoso\n\u00a0\u00a0\u00a0\u00a0 Non Famoso\n2\u00aa prova immunit\u00e0: \"Il percorso di Playa Martha\"\n\u00a0Non famosi\u00a0\n\u00a0Famosi\u00a0\nLegenda:\n\u00a0\u00a0\u00a0\u00a0 Vincitore dell'immunit\u00e0\n\u00a0\u00a0\u00a0\u00a0 Famoso\n\u00a0\u00a0\u00a0\u00a0 Non Famoso\n3\u00aa prova immunit\u00e0\n4\u00aa prova immunit\u00e0\n\u00a0Risultato\u00a0\nLegenda:\n\u00a0\u00a0\u00a0\u00a0 Vincitori\n\u00a0\u00a0\u00a0\u00a0 Squadra Bianca\n\u00a0\u00a0\u00a0\u00a0 Squadra Rossa\n5\u00aa prova immunit\u00e0\nProve parenti.\n1\u00aa prova parenti: \"Sulle palme...\"\n2\u00aa prova parenti"}
{"id": "2824805", "revid": "928766", "url": "https://it.wikipedia.org/wiki?curid=2824805", "title": "Campionato mondiale Superbike 1999", "text": "Il campionato mondiale di Superbike 1999 \u00e8 la dodicesima edizione del campionato mondiale Superbike.\nIl campionato piloti \u00e8 stato vinto per il secondo anno consecutivo da Carl Fogarty sulla Ducati 996 del team Ducati Performance che ha preceduto di 128 punti il duo composto dall'americano Colin Edwards sulla Honda RC45 del team Castrol Honda ed il compagno di squadra Troy Corser (Edwards viene indicato come vicecampione perch\u00e9 ha ottenuto 5 vittorie in gara contro le 3 di Corser).\nIl titolo costruttori \u00e8 stato vinto dalla Ducati che ha sopravanzato di 117 punti la Honda.\nClassifiche.\nSistema di punteggio.\n!width=5%|Pos.||width=6%| 1|| width=6%| 2|| width=6%| 3|| width=6%| 4|| width=6%| 5|| width=6%| 6|| width=6%| 7|| width=6%| 8|| width=6%| 9|| width=6%|10|| width=6%|11|| width=6%|12|| width=6%|13|| width=6%|14|| width=6%|15|| width=6%|16&gt;\n!width=5%|Punti"}
{"id": "2824808", "revid": "647919", "url": "https://it.wikipedia.org/wiki?curid=2824808", "title": "Alstare Corona Suzuki", "text": ""}
{"id": "2824809", "revid": "287204", "url": "https://it.wikipedia.org/wiki?curid=2824809", "title": "Kodokan", "text": ""}
{"id": "2824810", "revid": "87570323", "url": "https://it.wikipedia.org/wiki?curid=2824810", "title": "Art hotel", "text": "Art hotel (o alberghi artistici) \u00e8 un termine che identifica alberghi caratterizzati da una personalizzazione degli spazi legata a cromatismi o inserimenti di complementi di arredo ispirati da opere di artisti o loro vere e proprie creazioni.\nIn questi hotel gli spazi comuni acquisiscono un forte potere comunicativo, fino a diventare un valido strumento di comunicazione strategico aiutando a sviluppare consapevolezza, identificazione del cliente con il \"concept\" proposto dall'hotel.\nCaratteristica degli art hotel \u00e8 l'attenzione al potere comunicativo rispetto ai tradizionali hotel, ovvero a quegli hotel che non presentano una forte caratterizzazione degli ambienti in quanto propongono una forma di ospitalit\u00e0 diversa perch\u00e9 diverso \u00e8 il tipo di pubblico a cui vogliono rivolgersi e l'importanza degli strumenti di comunicazione che supportano la visibilit\u00e0 dei Concept Hotel."}
{"id": "2824815", "revid": "38120", "url": "https://it.wikipedia.org/wiki?curid=2824815", "title": "Kisei 1977", "text": "Questo articolo tratta della prima edizione del Kisei, una competizione del Go, svoltasi nel 1977.\nIl vincitore fu Hideyuki Fujisawa."}
{"id": "2824818", "revid": "767487", "url": "https://it.wikipedia.org/wiki?curid=2824818", "title": "Vivere in pace", "text": "Vivere in pace \u00e8 un film del 1947 diretto da Luigi Zampa.\nTrama.\nSeconda guerra mondiale, Italia centrale. La vita quotidiana di un tranquillo villaggio di campagna scorre immutata, senza essere turbata dal terribile conflitto in corso, di cui arrivano solo echi di lontani bombardamenti. La location \u00e8 la campagna ed il borgo di Rocca Ripesena, frazione di Orvieto; anche la stessa antica etrusca e medievale citt\u00e0 rupestre (Orvieto \u00e8 la citt\u00e0 del Corpus Domini) \u00e8 stata utilizzata per le scene. Comparse del film sono gli abitanti di Rocca Ripesena (con i loro \"strumenti\" di mestiere: attrezzi e carri trainati da buoi chianini). Gli unici segni visibili di quanto sta accadendo sono i minacciosi bandi diffusi dal segretario politico locale e la presenza di un singolo soldato tedesco, il bonario Hans, a presidiare la linea telefonica.\nTipico rappresentante di questa pacifica comunit\u00e0 \u00e8 zio Tigna, contadino dai modi burberi ma di buon cuore che, nell'attesa rassegnata che presto o tardi vengano infine deposte le armi e si smetta di versare sangue inutilmente, si dedica con la massima cura ai suoi campi e alle sue bestie, insieme all'anziano padre, alla moglie Corinna e ai nipoti Silvia e Citto. Della famiglia fa parte a suo modo anche il giovane Franco, sfuggito all'arruolamento, che zio Tigna, malgrado i continui rimproveri, considera come un figlio.\nLa loro vita entra per\u00f2 direttamente in contatto con la guerra quando Silvia e Citto si imbattono nel bosco in due soldati americani fuggiti da un campo di prigionia tedesco. In un primo momento i ragazzini si limitano a procurare cibo e vestiti ai fuggiaschi, poi arrivano a nasconderli nel fienile, poich\u00e9 uno dei due, il nero Joe, \u00e8 ferito. Zio Tigna inevitabilmente lo scopre presto ma, pur rischiando la fucilazione per questo, offre loro riparo e cure, con l'aiuto del medico del paese, che si tiene in contatto con la Resistenza locale.\nUna sera, la visita inaspettata di Hans costringe zio Tigna a accogliere lo sgradito ospite, nonostante il pericolo che venga scoperta la presenza degli americani. Il tedesco approfitta dell'ospitalit\u00e0, servendosi generosamente del vino che gli viene offerto e ritrovandosi presto ubriaco ma, nel contempo, anche Joe, nascosto in cantina, si serve con altrettanta abbondanza dalle botti e viene preso da un'incontrollabile ebbrezza che gli fa abbandonare il nascondiglio e irrompere in piena vista. Fra l'incredulit\u00e0 degli altri, i nemici Hans e Joe fraternizzano come nulla fosse e proseguono i loro rumorosi festeggiamenti in paese, fino a far credere a tutti, almeno per qualche momento, che la guerra sia finita.\nL'indomani gli abitanti del villaggio fuggono sulle colline, temendo la rappresaglia tedesca ma, in realt\u00e0, le truppe occupanti sono ormai in ritirata di fronte all'avanzata vittoriosa delle forze alleate. Restano in paese solo zio Tigna e Hans, che ha deciso di abbandonare la divisa per tornarsene a casa. Il tedesco viene aiutato dal burbero zio Tigna, che gli offre un abito civile, e riconosce in lui il suo unico amico. Ma entrambi vengono uccisi dai nazisti in fuga. Il contadino che tanto aveva aspirato alla fine del conflitto non sopravvive per godere del ritorno della pace insieme ai suoi cari.\nDistribuzione.\nLa prima proiezione pubblica del film \u00e8 avvenuta il 13 marzo 1947.\nRiconoscimenti.\nIl National Board of Review of Motion Pictures l'ha inserito nella lista dei migliori dieci film del 1947."}
{"id": "2824833", "revid": "93335", "url": "https://it.wikipedia.org/wiki?curid=2824833", "title": "Ullevi Stadion", "text": ""}
{"id": "2824836", "revid": "767487", "url": "https://it.wikipedia.org/wiki?curid=2824836", "title": "Concerts royaux", "text": "Con concerts royaux (francese: concerti reali) si intende un insieme di quattro suite orchestrali composte da Fran\u00e7ois Couperin.\nLe suite vennero composte fra il 1714 ed il 1715 presso la corte di Luigi XIV (da qui il nome \"reali\") seguendo la moda dei concerti di musica da camera. Nonostante contengano danze, esse sono destinate pi\u00f9 all'ascolto che a essere ballate. Vennero pubblicate da Fran\u00e7ois Couperin nel 1722 senza indicazioni circa la strumentazione. Lo stesso pezzo, dunque, pu\u00f2 essere eseguito sia da un clavicembalo solista che da un'orchestra formata da uno strumento per il basso, un violino, una viola ed un oboe o flauto. La raccolta dei concerti reali venne ampliata nel 1724 quando vennero composti i \"Nouveaux Concerts\" (francese: concerti nuovi), con il sottotitolo \"Les Go\u00fbts r\u00e9unis\" (I gusti riuniti), indicante gli stili francese e italiano.\nOgni concerto \u00e8 composto da un preludio e da una successione di danze secondo l'ordine tradizionale (allemanda, courante, sarabanda o altre danze)."}
{"id": "2824838", "revid": "106990", "url": "https://it.wikipedia.org/wiki?curid=2824838", "title": "Concerti reali", "text": ""}
{"id": "2824839", "revid": "339392", "url": "https://it.wikipedia.org/wiki?curid=2824839", "title": "Trans World Dome", "text": ""}
{"id": "2824840", "revid": "339392", "url": "https://it.wikipedia.org/wiki?curid=2824840", "title": "Pro Player Park", "text": ""}
{"id": "2824841", "revid": "247222", "url": "https://it.wikipedia.org/wiki?curid=2824841", "title": "TAO (cantautore)", "text": ""}
{"id": "2824844", "revid": "287204", "url": "https://it.wikipedia.org/wiki?curid=2824844", "title": "Sorsele", "text": "Sorsele \u00e8 una cittadina (\"t\u00e4tort\") della Svezia settentrionale, situata nella contea di V\u00e4sterbotten; \u00e8 il capoluogo amministrativo della municipalit\u00e0 omonima."}
{"id": "2824849", "revid": "281944", "url": "https://it.wikipedia.org/wiki?curid=2824849", "title": "Francesco Pezzi", "text": "Biografia.\nNacque in una famiglia di agiati mercanti (i Pezzi) trasferitasi in Laguna dalla Valsolda agli inizi del XVIII secolo. Il padre Domenico gestiva assieme ai fratelli un negozio di panni di seta, \"All'insegna del Lievro\", in San Basso, a due passi da Piazza San Marco . Anche la famiglia della madre, Caterina Tabacchi (o Tabacco), aveva origini mercantili.\nDopo gli studi nel collegio somasco di Sant'Agostino di Treviso, il Pezzi torn\u00f2 a Venezia dove il 23 dicembre 1800, quasi certamente senza il consenso dei genitori, spos\u00f2 Chiara Dorigo, figlia di un caffettiere di San Polo, da cui ebbe almeno tre figli legittimi. Ma la carriera mercantile non gli si confaceva. Dopo una non fortunata esperienza come drammaturgo (un suo dramma sentimentale venne fischiato dal pubblico e cadde alla prima rappresentazione), si diede alla carriera di poeta improvvisatore. Trasferitosi dapprima a Parigi, giunse poi a Milano (dove \u00e8 attestato stabilmente con certezza a partire dal 1808). Pezzi si vide affidare la direzione del \u00abCorriere Milanese\u00bb. Nel 1811 fu tra i fondatori e collaboratori dell'importante rivista culturale semi-ufficiale \u00abIl Poligrafo, giornale letterario settimanale\u00bb (1811-1814) che diresse assieme a Luigi Lamberti e Vincenzo Monti. Fin da subito Pezzi si distinse per la \"vis\" polemica con cui vivacizz\u00f2 le sue testate, soprattutto attraverso la rubrica \"Variet\u00e0\" nella quale recens\u00ec, spesso in forma anonima, spettacoli teatrali ed opere letterarie.\nCon il cambio di regime politico avvenuto nel 1814, Milano ritorn\u00f2 sotto gli austriaci. Il \u00abCorriere\u00bb, giornale ufficiale del passato regime, fu chiuso d'autorit\u00e0. Pezzi ottenne dalla nuova amministrazione cittadina il permesso di stampare un nuovo giornale. Il 1\u00ba gennaio 1816 usc\u00ec la \u00abGazzetta di Milano\u00bb (il titolo richiamava il periodo pre-rivoluzionario), che fu diretta dal Pezzi ininterrottamente fino alla morte. Il giornalista, ormai celebre e temuto recensore, invent\u00f2 per questo giornale un'appendice quotidiana a fondo pagina intitolata \"Glissons n'appuyons pas\" dalla quale mosse una celebre guerra contro il \"Conciliatore\" (1818-1819). Non fu tuttavia insensibile al nascente romanticismo, come dimostrano le lodi che riserv\u00f2 ai \"Promessi sposi\" del Manzoni (1827).\nFrancesco Pezzi mor\u00ec a Milano nel 1831 a 51 anni e fu sepolto al cimitero di San Gregorio fuori di Porta Venezia, non pi\u00f9 esistente. Alla guida del quotidiano gli succedette il giovane figlio, Gian Jacopo Pezzi, che rimase direttore sino alla fine del 1833. Un'altra figlia fu la scrittrice e giornalista Giulietta Pezzi."}
{"id": "2824853", "revid": "1728", "url": "https://it.wikipedia.org/wiki?curid=2824853", "title": "Frederick Stanley, XVI conte di Derby", "text": "Biografia.\nEra il secondo figlio del primo ministro Edward Smith-Stanley, XIV conte di Derby, e di sua moglie, lady Emma Caroline, figlia di Edward Bootle-Wilbraham, I barone Skelmersdale.\nFu un capitano dei granatieri.\nMassone, fu membro della Loggia londinese \"Royal Alpha Lodge\" N. 16 della Gran Loggia Unita d'Inghilterra.\nCarriera politica.\nFu un deputato conservatore per Preston (1865-1868), Nord Lancashire (1868-1885) e Blackpool (1885-1886). Nel governo, ha lavorato come un Lord civile del Ministero della marina (1868), Segretario finanziario al Ministero della Guerra (1874-1878), Segretario del Tesoro (1878), Guerra Segretario (1878-1880) e segretario coloniale (1885-1886). Nel 1886 fu creato barone Stanley di Preston. \u00c8 stato Presidente del Board of Trade (1886-1888), rimanendo in carica fino a quando \u00e8 stato nominato Governatore generale del Canada.\nGovernatore generale del Canada.\n\u00c8 stato nominato Governatore Generale del Canada e Comandante in capo dell'Isola del Principe Edoardo il 1\u00ba maggio 1888. Durante il suo mandato come Governatore Generale, ha viaggiato spesso e ampiamente in tutto il paese. Durante la sua visita a ovest del Canada, nel 1889, apprezz\u00f2 la grande bellezza naturale della regione e gli permise di incontrare la popolazione del First Nations e molti allevatori e gli agricoltori occidentali. Come Governatore Generale, egli era il terzo titolare di detto ufficio a cui la regina Vittoria concesse il potere di concedere la grazia per i trasgressori o emettere condanne e multe.\nAppassionato di sport, \u00e8 noto tra l'altro per aver fondato la Stanley Cup, un'importante competizione dell'hockey su ghiaccio. A lui \u00e8 intitolato lo Stanley Park di Vancouver, uno dei principali parchi cittadini del Canada.\nMatrimonio.\nIl 31 maggio 1864 spos\u00f2 Lady Constance Villiers, figlia di George Villiers, IV conte di Clarendon, e di Lady Katherine Grimston. Ebbero dieci figli:\nCollegamenti esterni.\nFrederick Arthur Stanley thepeerage.com."}
{"id": "2824864", "revid": "307923", "url": "https://it.wikipedia.org/wiki?curid=2824864", "title": "Joe Capilano", "text": "\u00c8 ricordato per essersi battuto per i diritti dei nativi americani e per la conservazione del loro stile di vita tradizionale attraverso un'intensa attivit\u00e0 diplomatica nei confronti delle autorit\u00e0 coloniali europee. A questo scopo si rec\u00f2 a Ottawa e poi anche a Londra, per incontrare il re Edoardo VII. Mor\u00ec di tubercolosi nel 1910.\nIl nome di Capilano \u00e8 ricordato in numerosi toponimi della Columbia Britannica e in particolare dell'area di Vancouver, territorio tradizionale degli Squamish. Tra l'altro prendono il suo nome un lago, un fiume, una strada, un lungo ponte sospeso e una riserva indiana. Le sue gesta come capo sono ricordate nella tradizione orale degli Squamish; alcuni di questi racconti tradizionali sono raccolti nel libro \"Legends of Vancouver\" della poetessa Pauline Johnson."}
{"id": "2824867", "revid": "125208370", "url": "https://it.wikipedia.org/wiki?curid=2824867", "title": "Panthera palaeosinensis", "text": "Panthera tigris palaeosinensis \u00e8 un felide appartenente al genere \"Panthera\", vissuto dal Pliocene superiore all'inizio del Pleistocene, all'incirca da 2,1 a 1,3 milioni di anni fa. Questo animale aveva una taglia intermedia tra la tigre e il leopardo ed \u00e8 considerata una forma arcaica di tigre. Sono stati ritrovati fossili in Cina e sull'isola di Giava."}
{"id": "2824869", "revid": "1371684", "url": "https://it.wikipedia.org/wiki?curid=2824869", "title": "Campionati del mondo di ciclocross 2007", "text": "I Campionati del mondo di ciclocross 2007 (en. \"2007 UCI Cyclo-cross World Championships\") si svolsero a Hooglede, in Belgio, il 27 ed il 28 gennaio 2007."}
{"id": "2824872", "revid": "840552", "url": "https://it.wikipedia.org/wiki?curid=2824872", "title": "Ordine del duca Branimir", "text": "L'Ordine del Duca Branimir \u00e8 un'onorificenza statale della Repubblica di Croazia, che occupa il sesto posto nell'ordine di precedenza delle varie onorificenze.\nStoria.\nL'Ordine \u00e8 stato fondato il 10 marzo 1995 ed \u00e8 dedicato a Branimir di Croazia\nClassi.\nL'Ordine dispone dell'unica classe di Cavaliere/Dama di Gran Croce.\nAssegnazione.\nL'Ordine viene concesso ai croati ed agli stranieri a livello ministeriale che abbiano saputo contribuire alla realizzazione ed al mantenimento dell'unit\u00e0 nazionale croata, nonch\u00e9 alla sua reputazione nel mondo ed alla crescita nello sviluppo delle relazioni internazionali tra Croazia ed altri stati."}
{"id": "2824879", "revid": "1723025", "url": "https://it.wikipedia.org/wiki?curid=2824879", "title": "Ordine del Duca Domagoj", "text": "L'Ordine del Duca Domagoj \u00e8 un'onorificenza statale della Repubblica di Croazia, che occupa il settimo posto nell'ordine di precedenza delle varie onorificenze.\nStoria.\nL'Ordine \u00e8 stato fondato il 10 marzo 1995 ed \u00e8 dedicato a Domagoj di Croazia.\nClassi.\nL'Ordine dispone dell'unica classe di Cavaliere/Dama di Gran Croce.\nAssegnazione.\nL'Ordine \u00e8 conferito a cittadini croati e stranieri per premiare chi ha dimostrato coraggio eccezionale ed eroismo in guerra, nella minaccia diretta di guerra, o in circostanze eccezionali in tempo di pace.\nL'Ordine \u00e8 stato assegnato (al 6 marzo 2013) 566 volte di cui 90 postume."}
{"id": "2824881", "revid": "144796", "url": "https://it.wikipedia.org/wiki?curid=2824881", "title": "Ordine del Duca Damagoj", "text": ""}
{"id": "2824883", "revid": "262457", "url": "https://it.wikipedia.org/wiki?curid=2824883", "title": "Sr\u0101manera", "text": ""}
{"id": "2824888", "revid": "1573940", "url": "https://it.wikipedia.org/wiki?curid=2824888", "title": "Henry Stanberry", "text": "Biografia.\nFu il 29\u00ba procuratore generale degli Stati Uniti durante la presidenza di Andrew Johnson (17\u00ba presidente). Fu anche il primo Attorney general dello stato dell'Ohio, si dimise dalla carica di procuratore generale nel luglio del 1868.\nStudi\u00f2 in quello che dopo verr\u00e0 chiamato Washington &amp; Jefferson College, alla sua morte il corpo venne seppellito al Spring Grove Cemetery."}
{"id": "2824893", "revid": "228587", "url": "https://it.wikipedia.org/wiki?curid=2824893", "title": "Ca' Foscari", "text": ""}
{"id": "2824898", "revid": "123217101", "url": "https://it.wikipedia.org/wiki?curid=2824898", "title": "Environmental Chemistry", "text": "Environmental Chemistry \u00e8 una rivista scientifica dedicata alla chimica ambientale nata nel 2004.\n\u00c8 pubblicata dalla CSIRO Publishing, una divisione indipendente della Commonwealth Scientific and Industrial Research Organisation (CSIRO). La rivista \u00e8 supportata dal Royal Australian Chemical Institute con un articolo pubblicato dal direttore sulla rivista dell'Istituto \"Chemistry in Australia\".\nContenuti.\nLa rivista pubblica articoli riguardanti la chimica ambientale (acqua, aria, suolo, sedimenti, spazio e organismi), comprendendo chimica dell'atmosfera, (bio)geochimica, cambiamenti climatici, chimica marina, chimica dell'acqua, chimica polare, chimica del fuoco, astrochimica, chimica della terra, dei suoli e dei sedimenti e chimica tossicologica. L'obiettivo della rivista \u00e8 quello di facilitare i collegamenti tra questi aspetti della scienza dell'ambiente, pertanto sono particolarmente incoraggiati articoli multidisciplinari. Nel 2014 il fattore d'impatto della rivista era di 2,509."}
{"id": "2824906", "revid": "28592", "url": "https://it.wikipedia.org/wiki?curid=2824906", "title": "Sovrani russi", "text": ""}
{"id": "2824910", "revid": "30326430", "url": "https://it.wikipedia.org/wiki?curid=2824910", "title": "Incubo di Darwin", "text": ""}
{"id": "2824920", "revid": "827882", "url": "https://it.wikipedia.org/wiki?curid=2824920", "title": "Ebenezer Rockwood Hoar", "text": "Biografia.\nFu il 31\u00ba procuratore generale degli Stati Uniti durante la presidenza di Ulysses S. Grant (18\u00ba presidente).\nFiglio di Samuel Hoar (1778 - 1856) e Sarah Sherman era fratello di George Frisbie Hoar. Studi\u00f2 all'universit\u00e0 di Harvard terminandola nel 1835, spos\u00f2 Caroline Downes Brooks (1820-1892). Alla sua morte il corpo venne seppellito nel cimitero di Sleepy Hollow, Concord."}
{"id": "2824921", "revid": "62004", "url": "https://it.wikipedia.org/wiki?curid=2824921", "title": "Hanka Kupfernagel", "text": "\u00c8 stata quattro volte campionessa del mondo Elite nel ciclocross e una volta a cronometro su strada. Nel 2000 ai Giochi olimpici di Sydney ha inoltre vinto la medaglia d'argento nella prova in linea."}
{"id": "2824923", "revid": "204012", "url": "https://it.wikipedia.org/wiki?curid=2824923", "title": "Ebenezer R. Hoar", "text": ""}
{"id": "2824933", "revid": "28592", "url": "https://it.wikipedia.org/wiki?curid=2824933", "title": "Giorno dell'Armata Rossa", "text": ""}
{"id": "2824934", "revid": "28592", "url": "https://it.wikipedia.org/wiki?curid=2824934", "title": "Giorno dei difensori della madrepatria", "text": ""}
{"id": "2824937", "revid": "113751482", "url": "https://it.wikipedia.org/wiki?curid=2824937", "title": "Sumata", "text": " (letteralmente \"inguine nudo\") \u00e8 un termine giapponese che indica un atto sessuale senza penetrazione tipico dei bordelli giapponesi.\nStoria.\nIl \"sumata\" \u00e8 una forma di stimolazione sessuale eseguita da donne sui clienti maschi massaggiandone il pene con le mani, cosce o grandi labbra. Lo scopo \u00e8 stimolarne l'eiaculazione senza penetrazione vaginale. Questa attivit\u00e0 nacque originariamente per eludere del 1956, che, nell'esemplificare la natura del rapporto sessuale a pagamento ora fuorilegge, indicavano l'amplesso vaginale.\nL'aumento di popolarit\u00e0 in Giappone di questi locali \u00e8 simile a quella dei bordelli in stile occidentale e agli strip club che offrono servizi di \"lap dancing\" senza rapporti sessuali completi."}
{"id": "2824947", "revid": "124098701", "url": "https://it.wikipedia.org/wiki?curid=2824947", "title": "Enzo Fragal\u00e0", "text": "Biografia.\nAvvocato penalista, dopo avere militato, giovanissimo, nel Centro Studi Ordine Nuovo, movimento neofascista fondato da Pino Rauti, tra gli anni '60 e '70 fu presidente del FUAN palermitano, sostenitore da sempre delle posizioni di destra, prima nel Movimento Sociale Italiano (vicino alle posizioni di Pino Romualdi), con cui nei primi anni '80 \u00e8 stato eletto al consiglio comunale di Palermo, e poi in AN.\nL'attivit\u00e0 parlamentare.\nFragal\u00e0 nel 1994 fu eletto deputato alla Camera per Alleanza Nazionale, nella XII legislatura, e confermato nella XIII (1996) e XIV (2001). Fu capogruppo del suo partito in commissione giustizia della Camera (2001-2003), nelle commissioni d'inchiesta Stragi e Mitrokhin e segretario della Commissione speciale per la prevenzione e la repressione dei fenomeni di corruzione. In quegli anni si distinse per le sue posizioni garantiste, non sempre condivise dal suo partito. Non fu ricandidato nel 2006.\nNel maggio 2007 si candid\u00f2 consigliere comunale di Palermo con Alleanza Nazionale: risult\u00f2 primo dei non eletti, e il 3 settembre dello stesso anno torn\u00f2 a palazzo delle Aquile, subentrando ad Alessandro Aric\u00f2, nominato assessore comunale.\nDocente e avvocato.\nFragal\u00e0 fu anche assistente di storia contemporanea dell'Universit\u00e0 degli Studi di Palermo nella cattedra di Giuseppe Tricoli, e dal 2001 di Giuseppe Carlo Marino.\nNella sua professione di avvocato penalista a Palermo ebbe spesso a che fare con processi importanti, anche riguardanti imputati di associazione mafiosa.\nFece parte dei comitati innocentisti su due casi in particolare: l'omicidio di Marta Russo (nei confronti di Giovanni Scattone e Salvatore Ferraro) e la strage di Bologna, sostenendo l'estraneit\u00e0 dei terroristi neri Valerio Fioravanti, Francesca Mambro e Luigi Ciavardini; quest'ultima vicenda si intrecci\u00f2 con le rivelazioni dei documenti della Mitrokhin.\nLa morte violenta.\nIl 23 febbraio del 2010 Fragal\u00e0 venne aggredito all'uscita del suo studio e gravemente ferito a bastonate. Soccorso da un collega, le sue condizioni apparvero subito gravi: mor\u00ec dopo tre giorni di coma.\nLe indagini.\nSulla morte del deputato, a lungo senza colpevoli, si sono succedute diverse ipotesi: dal delitto commissionato dai boss emergenti per avvisare i partiti che per un ventennio avevano beneficiato dell'appoggio incondizionato della mafia, all'attivit\u00e0 professionale del penalista, fino alle denunce parlamentari dell'ex deputato, in particolare relative alle sue indagini sul presunto legame fra il terrorismo palestinese e la strage di Bologna, secondo quanto gli aveva indicato Francesco Cossiga in una lettera.\nTre presunti killer, legati alla mafia, furono arrestati nel 2013; il movente rimaneva ancora oscuro, anche se alcuni documenti facevano pensare che fosse legato alle vicende della miniera di Pasquasia in provincia di Enna.\nQueste prime indagini si conclusero con un'archiviazione.\nA seguito dell'emersione di nuove prove, il 15 marzo 2017 per il delitto vengono arrestate sei persone. Fragal\u00e0 sarebbe stato punito da Cosa nostra perch\u00e9 indirizzava i suoi clienti all'apertura verso la magistratura. Per il procuratore di Palermo Francesco Lo Voi \"I mafiosi volevano dare un segnale a tutta l'avvocatura palermitana\".\nIl 16 gennaio 2020, confermando la matrice mafiosa, i PM di Palermo chiedono l\u2019ergastolo per Francesco Arcuri, Salvatore Ingrassia, Antonino Siragusa, Paolo Cocco, Francesco Castronovo e Antonino Abbate, quest'ultimo all'epoca capomafia di Borgo Vecchio ed esecutore materiale dell'omicidio per conto di Gregorio Di Giovanni."}
{"id": "2824949", "revid": "110099759", "url": "https://it.wikipedia.org/wiki?curid=2824949", "title": "Le Matine", "text": "Le Matine, \u00e8 una vasta pianura, un tempo paludosa e malaruca, divisa fra vari comuni murgiani e stretta tra le Murge.\nBonificata durante il ventennio fascista, e costituisce la zona fertile dei territori murgiani e sono caratterizzate da estese coltivazioni di cereali e dalla presenza di numerosi insediamenti rurali.\nClima.\nIl clima d'inverno \u00e8 continentale, infatti spesso si sono verificate nevicate intense e gelate; inoltre si verificano notevoli allagamenti in zone paludose.\nTerritorio.\nComprendente il territorio dei comuni murgiani:"}
{"id": "2824953", "revid": "62004", "url": "https://it.wikipedia.org/wiki?curid=2824953", "title": "Campionati del mondo di ciclocross 2006", "text": "I Campionati del mondo di ciclocross 2006 (en. \"2006 UCI Cyclo-cross World Championships\") si svolsero a Zeddam, nei Paesi Bassi, il 28 ed il 29 gennaio 2006."}
{"id": "2824955", "revid": "1305772", "url": "https://it.wikipedia.org/wiki?curid=2824955", "title": "Theodorus Kok", "text": "Cominci\u00f2 a comporre studi di scacchi nel 1933, e da allora ne pubblic\u00f2 circa 350, dei quali 327 sono contenuti nel database di Harold van der Heijden. Compose anche alcuni problemi, prevalentemente diretti in tre e pi\u00f9 mosse.\nPubblic\u00f2 la maggior parte dei suoi lavori sulle riviste olandesi \u00abDe Schaakwereld\u00bb e \u00abResidentiebode\u00bb. Nel 1938 pubblic\u00f2 \"Problemen en Eindspelstudien\", una raccolta di problemi e studi. Nel 1992 Jan van Reek pubblic\u00f2 la raccolta di suoi studi e problemi \"Wege zur Endspilstudie\".\nDi professione era impiegato presso una compagnia di assicurazioni. Fu iscritto per molti anni al circolo Ruy Lopez di Gent, ma era un giocatore a tavolino piuttosto scarso, dichiar\u00f2 una volta di essere stato fortunato ad essere arrivato penultimo e non ultimo in un torneo. Kok era noto per il suo senso dell'umorismo. Dopo il suo pensionamento disse che finalmente avrebbe avuto tutto il tempo per impegnarsi a diventare campione del mondo.\nNello studio del diagramma a sinistra, vincitore nel 1934 del primo premio in un concorso cecoslovacco, il bianco ottiene la vittoria per mezzo di una manovra molto sottile, con una prima mossa che sembra paradossale.\nNel problema del diagramma a destra viene realizzato uno spettacolare \u00abtema Bristol\u00bb."}
{"id": "2824956", "revid": "110157", "url": "https://it.wikipedia.org/wiki?curid=2824956", "title": "Cash Money Records", "text": "Cash Money Records \u00e8 una etichetta discografica statunitense fondata dai fratelli Bryan \"Birdman\" Williams e Ronald \"Slim\" Williams; opera come una filiale della Universal Music Group ed \u00e8 distribuito dalla Universal Motown Republic Group.\nStoria.\nPer molto tempo la Cash Money \u00e8 stata una delle etichette pi\u00f9 importanti e notate del sud degli Stati Uniti, la sua sede \u00e8 a New Orleans in Louisiana. \nPer i primi anni, la Cash Money ha ospitato una serie di uscite da artisti locali, la vendita di centinaia di migliaia di album senza mai produrre un video musicale o avere una hit Billboard. All'inizio del 1993 agli esordi dell'etichetta, gli artisti sotto contratto erano il DJ Mannie Fresh e gli U.N.L.V. che pubblicarono il loro album d'esordio Straight Out Tha Gutta nel 1994, questo era uno dei primi album a essere pubblicati per la Cash Money. La grande occasione per la Cash Money arriv\u00f2 nel 1997, quando gli artisti pi\u00f9 popolari del marchio, la Hot Boys, B.G. e Juvenile in particolare, hanno catturato l'attenzione dei dirigenti Universal Records. Juvenile pubblic\u00f2 \"Solja Rags\" che ha venduto 200.000 copie in modo indipendente. Nel 1998, Cash Money firm\u00f2 un contratto da 30 milioni di dollari con la Universal, che autorizza l'etichetta per l'85% dei suoi diritti d'autore, il 50% delle sue entrate. Tuttavia, B.G. e Juvenile in seguito lasciarano l'etichetta nel 2002, sostenendo la cattiva gestione finanziaria.\nTra il 2001 e il 2003, l'etichetta ha venduto 7 milioni di album. La canzone \"Still Fly\" dei Big Tymers \u00e8 stato nominato per due Grammy Awards. Nell'aprile 2003, Juvenile ritorn\u00f2 all'etichetta per un accordo riferito a 4 milioni di dollari, e in cambio, ha firmato oltre ai diritti di \"Juve The Great\", un album che ha venduto oltre un milione di copie. La Cash Money ha anche firmato accordi con diversi altri artisti, tra cui Sean John e Jacob Arabo. Nel 2007, l'ex membro degli Hot Boy Lil Wayne \u00e8 stato nominato presidente della Cash Money Records e Amministratore Delegato della Young Money Entertainment, dando al rapper il pieno controllo creativo su tutte le uscite sotto le due etichette. In quello stesso anno, per\u00f2, Lil Wayne si \u00e8 dimesso dalla carica presidente decidendo di concentrarsi sulla sua carriera, in particolare sull'album Tha Carter III. Nel 2008, Lil Wayne ha firmato di nuovo con la Cash Money, assicurando che i suoi prossimi album prodotti da quest'etichetta saranno pochi. Nel settembre del 2008, l'etichetta ha distribuito la di Kevin Rudolf in collaborazione con Lil Wayne. Il 15 settembre 2008, ai MOBO Awards, il cantante britannico R&amp;B Jay Sean ha annunciato di aver firmato con la Cash Money Records.\nCash Money West.\nIl 16 luglio 2018, Birdman ha annunciato la fondazione di una sussidiaria della Cash Money Records per la costa ovest degli Stati Uniti, la Cash Money West. L'etichetta finora ha firmato due rapper della West Coast: Saviii 3rd e Blueface."}
{"id": "2824959", "revid": "1005847", "url": "https://it.wikipedia.org/wiki?curid=2824959", "title": "Tasso di istruzione degli adulti", "text": "Il tasso di istruzione degli adulti (TIA) \u00e8 una misura statistica utilizzata per determinare quanti adulti sanno leggere e scrivere in una determinata nazione o area geografica. Questo tasso \u00e8 uno dei fattori che concorrono nella misurazione dell'Indice di sviluppo umano di ogni nazione, insieme all'aspettativa media di vita, l'educazione, e gli standard di vita.\nL'equazione per misurare il tasso di istruzione degli adulti \u00e8:"}
{"id": "2824960", "revid": "1543377", "url": "https://it.wikipedia.org/wiki?curid=2824960", "title": "Campionati del mondo di ciclocross 2005", "text": "I Campionati del mondo di ciclocross 2005 (en. \"2005 UCI Cyclo-cross World Championships\") si svolsero a Sankt Wendel, in Germania, il 29 ed il 30 gennaio 2005."}
{"id": "2824961", "revid": "228587", "url": "https://it.wikipedia.org/wiki?curid=2824961", "title": "Plantation (Florida)", "text": "Plantation \u00e8 una citt\u00e0 nella contea di Broward, Florida. Al 2006 la popolazione era di 86.138 abitanti. Fa parte della \"area metropolitana South Florida\".\nIl nome della citt\u00e0 viene dal precedente proprietario del terreno, la \"Everglades Plantation Company\". Il motto ufficiale di Plantation \u00e8 \"The grass is Greener\" (l'erba \u00e8 pi\u00f9 verde). La citt\u00e0 sub\u00ec ingenti danni per l'uragano Wilma nell'ottobre 2005."}
{"id": "2824962", "revid": "599013", "url": "https://it.wikipedia.org/wiki?curid=2824962", "title": "P2V", "text": ""}
{"id": "2824965", "revid": "22356", "url": "https://it.wikipedia.org/wiki?curid=2824965", "title": "Pentastomidi", "text": ""}
{"id": "2824968", "revid": "767487", "url": "https://it.wikipedia.org/wiki?curid=2824968", "title": "Mr. Sandman", "text": "Mr. Sandman (conosciuta anche come Mister Sandman) \u00e8 una canzone popolare statunitense scritta da Pat Ballard, pubblicata nel 1954 e registrata per la prima volta dal gruppo The Chordettes.\nIl testo della canzone chiede a \"Mister Sandman\" di \"portarmi un sogno\" (\"bring me a dream\") in associazione con la tradizionale figura folkloristica del sandman, portatore di buona notte e sogni d'oro.\nIl pronome utilizzato per fare riferimento al sogno desiderato \u00e8 spesso cambiato a seconda del sesso del cantante o del gruppo che esegue la canzone.\nQualche tempo dopo, Ballard rielabor\u00f2 il testo della canzone in versione natalizia in \"Mr. Santa\", in riferimento a Santa claus.\nVersioni registrate.\nLa versione delle The Chordettes fu pubblicata dalla Cadence Records, etichetta il cui fondatore Archie Bleyer \u00e8 accreditato sulla copertina del disco come \"\"alle ginocchia\" (\"knees played by\"\") e direttore d'orchestra. \nNel 1954 il singolo raggiunse la prima posizione nella classifica statunitense di Billboard per sette settimane e l'undicesima posizione nella classifica del Regno Unito.\nNel novembre 1954 i The Four Aces pubblicarono una versione che arriv\u00f2 pi\u00f9 in alto nelle classifiche del Regno Unito, raggiungendo il nono posto e nello stesso anno una versione di Max Bygraves arriv\u00f2 al sedicesimo posto.\nNella classifica della rivista Cash Box negli Stati Uniti, dove tutte le versioni sono state combinate, la canzone raggiunse anche la prima posizione.\nCi sono numerose versioni della canzone, come quelle di Chet Atkins, Marvin Gaye, The Supremes, Fred Buscaglione, The Puppini Sisters e Blind Guardian, incluse in colonne sonore di serie TV e film come \"I Simpsons\", \"Ritorno al futuro\", \"Mr. Nobody\", \" Deadpool\", \"Dirk Gently\", \"Streghe\" e molti film di \"Halloween\".\nLa versione \"Mr. Santa\" \u00e8 stata registrata tra gli altri da Lenny Dee, Amy Grant e Suzy Bogguss.\nNel 2009 il duo Pomplamoose, che ha ottenuto successo su YouTube, ha pubblicato una versione per il download gratuito per i loro 70.000 abbonati. Con la collaborazione di Ryan Lerman alla chitarra acustica, Jack Conte alla batteria, pianoforte, tastiera elettronica, un pianoforte giocattolo, xilofono e fisarmonica e con le armonie vocali di Nataly Dawn\nVersione di Emmylou Harris.\nNel 1978 Emmylou Harris, Dolly Parton e Linda Ronstadt incisero una versione in previsione di un album del trio che non fu mai completato.\nLa canzone \u00e8 stata pubblicata dalla Harris come singolo nel 1981, registrando nuovamente tutte e tre le parti vocali, in quanto le case discografiche di Parton e Ronstadt non vollero includere i loro artisti nel singolo. Emmylou Harris ha incluso la sua versione nell'album \"Evangeline\".\nVersione dei Blind Guardian.\nNel 1996 la band power metal tedesca Blind Guardian ha pubblicato un singolo con una cover di \"Mr. Sandman\".\nIl brano inizia con lo stesso spirito dell'originale, e diventa via via pi\u00f9 aggressivo, con l'aggiunta di chitarre heavy metal nella seconda strofa e di una grancassa nella terza. Il gruppo ha tratto anche un videoclip dalla sua versione del brano."}
{"id": "2824971", "revid": "1543377", "url": "https://it.wikipedia.org/wiki?curid=2824971", "title": "Campionati del mondo di ciclocross 2004", "text": "I Campionati del mondo di ciclocross 2004 (en. \"2004 UCI Cyclo-cross World Championships\") si svolsero a Pontch\u00e2teau, in Francia, il 31 gennaio ed il 1\u00ba febbraio 2004."}
{"id": "2824975", "revid": "30327309", "url": "https://it.wikipedia.org/wiki?curid=2824975", "title": "Vortale", "text": ""}
{"id": "2824977", "revid": "62004", "url": "https://it.wikipedia.org/wiki?curid=2824977", "title": "Campionati del mondo di ciclocross 2003", "text": "I Campionati del mondo di ciclocross 2003 (en. \"2003 UCI Cyclo-cross World Championships\") si svolsero a Monopoli, in Italia, il 1\u00b0 ed il 2 febbraio 2003."}
{"id": "2824983", "revid": "26891", "url": "https://it.wikipedia.org/wiki?curid=2824983", "title": "Classe Song (sommergibile)", "text": ""}
{"id": "2824986", "revid": "1573940", "url": "https://it.wikipedia.org/wiki?curid=2824986", "title": "Amos Tappan Akerman", "text": "Biografia.\nFu il 32\u00ba procuratore generale degli Stati Uniti durante la presidenza di Ulysses S. Grant (18\u00ba presidente).\nProveniva da una famiglia numerosa (i genitori ebbero 12 figli), dopo aver studiato alla Phillips Exeter Academy e al Dartmouth College apr\u00ec uno studio legale con Robert Heston.\nSpos\u00f2 Martha Rebecca Galloway, suo figlio fu Alexander Akerman."}
{"id": "2824987", "revid": "204012", "url": "https://it.wikipedia.org/wiki?curid=2824987", "title": "Amos T. Akerman", "text": ""}
{"id": "2824993", "revid": "122472116", "url": "https://it.wikipedia.org/wiki?curid=2824993", "title": "Stan Cullis", "text": "Carriera.\nGiocatore.\nClub.\nCresciuto calcisticamente nella squadra della sua citt\u00e0 natale, Cullis entr\u00f2 a far parte dei Wolverhampton Wanderers a 17 anni, dopo aver rifiutato un provino offertogli dai Bolton Wanderers: firm\u00f2 un contratto da professionista meno di una settimana dopo il suo arrivo. Un anno dopo l'esordio nelle giovanili, divenne capitano delle squadra delle riserve: il debutto con la prima squadra non si fece attendere e arriv\u00f2 il 16 febbraio 1935, nella sconfitta dei \"Wolves\" contro l'Huddersfield Town per 3-2. \nDovette attendere fino alla stagione successiva per diventare titolare, sostituendo nel ruolo Bill Morris, e divent\u00f2 capitano poco prima del suo ventesimo compleanno.\nCullis contribu\u00ec a far diventare la squadra una delle migliori d'Inghilterra, arrivando al secondo posto nel campionato 1937-1938 (dietro l'Arsenal) e nel 1938-1939: in quest'ultima, i Wolves ebbero l'opportunit\u00e0 di vincere il double (campionato e FA Cup) ma, a causa di un finale di stagione non brillantissimo (solo 5 vittorie nelle ultime 11 partite), il campionato fu vinto dall' con 5 punti di vantaggio sulla squadra di Cullis. In FA Cup invece i Wolves raggiunsero la finale, ma vennero sconfitti per 4-1 dal : la squadra divent\u00f2 cos\u00ec la prima formazione inglese ad aggiudicarsi il \"double horror\" (in italiano \"doppio orrore\", derivante dal fatto di essere arrivati secondi nelle due competizioni pi\u00f9 importanti della stagione).\nLo scoppio della Seconda guerra mondiale gli fece perdere gli anni migliori della sua carriera da calciatore: in quegli anni ricopr\u00ec il ruolo di preparatore atletico sia in Inghilterra che in Italia, inoltre marc\u00f2 ulteriori 34 presenze nel periodo di guerra con i Wolves (in competizioni regionali minori) e gioc\u00f2 come ospite nell'Aldershot, nel e nel . Subito dopo la guerra, allen\u00f2 brevemente il Fredrikstad nel 1946.\nQuando il calcio professionistico riprese le sue attivit\u00e0 in Inghilterra nella stagione 1946-1947, Cullis gioc\u00f2 solo una stagione per i Wolves, nella quale la squadra perse nuovamente la possibilit\u00e0 di conquistare il campionato; nella stessa stagione l'inglese annunci\u00f2 il suo ritiro a causa di un grave infortunio alla testa, dopo aver collezionato complessivamente 171 presenze con la maglia del club, e divent\u00f2 assistente del manager Ted Vizard.\nNazionale.\nCullis venne anche convocato per la Nazionale inglese, facendo il suo debutto internazionale il 23 ottobre 1937 nella vittoria per 5-1 contro l'Irlanda del Nord. A causa della guerra, fece solo 12 presenze ufficiali (di cui una come capitano) ma ne marc\u00f2 altre 20 in incontri internazionali durante la guerra (di cui 10 come capitano).\nLe presenze sarebbero potute essere 13 in nazionale, se Cullis non avesse fatto un gesto che venne inizialmente punito, ma successivamente ricordato negli annali. In una partita della Nazionale inglese contro la Germania giocata a Berlino il 14 maggio 1938, Cullis, unico tra tutti i compagni, si rifiut\u00f2 di fare il saluto nazista davanti al f\u00fchrer Adolf Hitler: per questo, Cullis venne escluso dalla squadra che vinse la partita per 6-3.\nAllenatore.\nNel giugno 1948, all'et\u00e0 di 31 anni, Cullis divenne allenatore dei Wolverhampton Wanderers e divenne artefice dell'era pi\u00f9 vincente nella storia della squadra. Nella sua prima stagione in carica, divenne il pi\u00f9 giovane allenatore a vincere la FA Cup nello stadio di Wembley, dove i Wolves sconfissero il Leicester City conquistando cos\u00ec un importante trofeo che mancava dal 1908. Cinque anni pi\u00f9 tardi, i Wanderers sconfissero i rivali del West Bromwich Albion conquistando il campionato 1953-1954.\nLa squadra di Cullis restitu\u00ec l'orgoglio al calcio inglese (perso a causa della pesante sconfitta della Nazionale ad opera dell'Ungheria) sconfiggendo i campioni nazionali magiari dell'Honv\u00e9d in amichevole per 3-2 il 13 dicembre 1954: la squadra fu nominata \"campione del mondo\". Questa ed altre amichevoli internazionali diedero poi lo spunto per la nascita delle competizioni europee ed in particolar modo della Champions League.\nCullis guid\u00f2 i Wolves alla vittoria di due ulteriori campionati, nel 1957-1958 e nel 1958-1959, mancando la tripletta nel 1959-1960 arrivando secondi ad un punto dietro il Burnley: nella stessa stagione la squadra vinse la FA Cup evitando cos\u00ec il ripetersi del \"double horror\" verificatosi nel 1939 e sancendo la presenza dei Wolves tra le squadre pi\u00f9 forti del periodo. Negli anni '60 i Wanderers cominciarono a decadere e Cullis fu esonerato a sorpresa nel settembre 1964, quando dichiar\u00f2 che si sarebbe ritirato dal calcio rifiutando un'offerta della .\nDopo un breve periodo in cui lavor\u00f2 come rappresentante, ritorn\u00f2 al calcio come allenatore del Birmingham City nel dicembre 1965, in seconda divisione, ma non riusc\u00ec a ripetere il successo raggiunto con i Wolves: si ritir\u00f2 (questa volta definitivamente) dal mondo del calcio nel marzo 1970.\nMorte.\nDopo il ritiro apr\u00ec un'agenzia di viaggi a Malvern, citt\u00e0 che lo aveva adottato negli ultimi anni e nella quale mor\u00ec il 28 febbraio 2001 ad 84 anni.\nGli furono dedicati diversi tributi, tra i quali la dedica di una tribuna nello stadio dei Wolverhampton Wanderers, il Molineux Stadium, e l'introduzione nel 2003 nella Hall of Fame del calcio inglese, in riconoscimento del suo lavoro come manager."}
{"id": "2824997", "revid": "116020804", "url": "https://it.wikipedia.org/wiki?curid=2824997", "title": "Tesoro dei Sifni", "text": "Il Tesoro dei Sifni \u00e8 un edificio ionico, distilo \"in antis\" con due cariatidi, costruito intorno al 530-525 a.C., donato nel santuario di Apollo a Delfi dalla citt\u00e0 di Sifno. I materiali originali appartenenti alla decorazione ritrovati nel sito archeologico di Delfi sono esposti nel museo locale; una sua ricostruzione \u00e8 stata invece posta lungo la Via Sacra che conduce al santuario.\nStoria.\nIl tesoro \u00e8 stato datato in base a testimonianze scritte a poco prima del 525 a.C. Erodoto narra che gli abitanti della piccola isola di Sifno nelle Cicladi, diventati ricchi grazie allo sfruttamento di miniere di metalli preziosi, vollero erigere un tesoro a Delfi e chiesero all'oracolo quanto sarebbe durata la loro ricchezza. Questo episodio viene narrato insieme ad altri avvenimenti relativi alla preparazione della spedizione di Cambise II di Persia contro l'Egitto nel 524 a.C., dunque in quest'epoca il \"Tesoro dei Sifni\" doveva gi\u00e0 essere stato eretto. L'edificio inoltre \u00e8 stato identificato tramite Pausania : \u00e8 il secondo dei thesauroi che egli registra nel suo percorso lungo la Via Sacra e che descrive come sontuosamente decorato e dipinto, in accordo con la descrizione di Erodoto. Per la sua costruzione i Sifni non dovettero badare a spese, pur trattandosi di un piccolo edificio, e non essendovi sulla loro isola alcuna tradizione artistica, dovettero rivolgersi ad artisti di chiara fama.\nLa datazione del \"Tesoro dei Sifni\" \u00e8 importante come punto di riferimento cronologico e lo \u00e8 particolarmente per il tipo femminile della Cariatide, col suo panneggio ionico, di cui esistono numerose varianti tra le korai ioniche o attiche dell'Acropoli ateniese.\nDescrizione.\nIl \"Tesoro dei Sifni\" era un edificio distilo con due cariatidi in sostituzione delle colonne poste tra i muri laterali del pronao; un notevole fregio - il primo esempio noto di fregio narrativo continuo in quella che diventer\u00e0 la sua posizione canonica negli edifici ionici - corre al di sopra dell'architrave, serrato tra cornici di foglie e di boccioli di loto; il fregio affronta temi diversi in ognuno dei quattro lati (i nomi dei personaggi mitologici sono stati dipinti sullo sfondo) : una Gigantomachia sul lato nord, il giudizio di Paride sul lato ovest, il Concilio degli dei che dall'Olimpo assistono alla Guerra di Troia sul lato est e il Ratto delle Leucippidi (figlie di Leucippo, re della Messenia) da parte dei Dioscuri sul lato sud. Il frontone a ovest, corrispondente alla facciata di ingresso, raffigurava scene della battaglia di Troia e il frontone a est (l'unico rimasto) raffigura la Contesa del tripode delfico tra Apollo e Eracle.\nStile.\nAi fregi del Tesoro dei Sifni hanno collaborato due diverse officine: il frontone e i fregi meridionale e occidentale (quello anteriore) presentano tratti ionici, e sembrano essere opera di uno scultore pi\u00f9 anziano, forse il direttore generale dei lavori, come spesso accadeva, ad un tempo architetto e scultore. I fregi orientale e settentrionale sembrano invece opera di un maestro occidentale, probabilmente ateniese. Mentre il maestro pi\u00f9 anziano si mantiene fedele alla tradizione monumentale dell'alto arcaismo, a nord e a est un artista forse pi\u00f9 giovane varia le profondit\u00e0 del rilievo e si avvale di convenzioni praticate dai ceramografi attici nei contemporanei vasi a figure rosse.\nNei lati sud e ovest, diversamente dalla variata profondit\u00e0 dei rilievi nord e est, sono stati utilizzati solo due piani: il piano delle figure e lo sfondo del rilievo. Le figure sono generalmente frontali o di profilo, lo scorcio \u00e8 poco usato e si nota un senso limitato del movimento delle figure nello spazio. Che questo scultore fosse il pi\u00f9 anziano e preminente artista in questo edificio \u00e8 deducibile dalla assegnazione di quella che ne era, prima dell'allargamento della Via Sacra all'inizio del V secolo a.C., la parte anteriore. Lo stesso scultore \u00e8 probabilmente responsabile anche delle cariatidi del portico.\nL'ipotesi stilistica dell'esistenza di due differenti officine \u00e8 confermata dall'iscrizione che si trova nel fregio settentrionale con la Gigantomachia, sullo scudo rotondo di un gigante."}
{"id": "2825004", "revid": "1573940", "url": "https://it.wikipedia.org/wiki?curid=2825004", "title": "Khaveran", "text": "Kh\u0101ver\u0101n (farsi \u062e\u0627\u0648\u0631\u0627\u0646) \u00e8 una citt\u00e0 dello shahrest\u0101n di Jahrom, circoscrizione di Khafr, nella provincia di Fars. Aveva, nel 2006, una popolazione di 5.137 abitanti. "}
{"id": "2825006", "revid": "120314798", "url": "https://it.wikipedia.org/wiki?curid=2825006", "title": "Solimano \u00c7elebi", "text": "Fu sultano dei territori dell'Impero ottomano in Europa, dal 1403 fino alla sua morte.\nBiografia.\nSolimano era figlio primogenito del sultano Bajazet I. Quando, il 28 luglio 1402, il padre fu catturato nella battaglia di Ancyra da Tamerlano, nell'Impero ottomano scoppi\u00f2 una lunga guerra di successione (interregno ottomano 1402-1413) tra i quattro figli del sultano: Solimano, Mehmet I, Musa \u00c7elebi, \u0130sa \u00c7elebi e l'impostore Mustaf\u00e0. Solimano si impossess\u00f2 della parte europea dell'impero.\nNel maggio 1403 si fece riconoscere il titolo dal coimperatore bizantino Giovanni VII Paleologo, con la firma del trattato di Gallipoli, in cui era sancito che l'impero bizantino non era pi\u00f9 vassallo degli Ottomani, sicch\u00e9 Tessalonica con la Calcidica, la costa del Mar Nero e molte isole dell'Egeo tornavano ad essere territori bizantini. Ci\u00f2 fu concesso ai Bizantini in cambio del riconoscimento della sovranit\u00e0 di Solimano su Adrianopoli: in tal modo Solimano si fece riconoscere il suo titolo da un impero millenario.\nNei primi mesi del 1411 Solimano fu fatto uccidere da suo fratello Musa, che si impossess\u00f2 dei territori ottomani europei."}
{"id": "2825008", "revid": "466539", "url": "https://it.wikipedia.org/wiki?curid=2825008", "title": "Julienne Davis", "text": "Biografia.\nHa debuttato al cinema nel 1999 nel film \"Eyes Wide Shut\", interpretando il ruolo di Amanda \"Mandy\" Curran."}
{"id": "2825013", "revid": "813316", "url": "https://it.wikipedia.org/wiki?curid=2825013", "title": "Lilli Palmer", "text": "Biografia.\nGli inizi.\nFiglia del medico ebreo Alfred Peiser e dell'ex attrice teatrale austriaca Rose Lissmann, Lilli Palmer nacque a Posen (all'epoca in territorio prussiano, oggi in Polonia). Trasferitasi a Berlino con la famiglia nel 1918, vi trascorse infanzia e adolescenza diventando anche una classificata giocatrice di tennistavolo e iniziando corsi di recitazione, debuttando nel 1932 all\"'Hessischer Landestheater\" di Darmstadt.\nNel 1933 la famiglia Peiser si trasfer\u00ec a Parigi per sfuggire alla crescente influenza del nazismo. Nella capitale francese, la Palmer si esib\u00ec come canzonettista e soubrette in locali di cabaret, formando con la sorella maggiore Irene il duo \"Soeurs Viennoises\"; successivamente si stabil\u00ec a Londra, dove venne scoperta da un talent scout britannico che la mise sotto contratto per la Gaumont Film Company.\nDopo il debutto cinematografico nel 1935 con il film \"Crime Unlimited\", la Palmer si afferm\u00f2 come una delle pi\u00f9 interessanti giovani attrici del cinema britannico, segnalandosi in particolar modo in \"Amore e mistero\" (1936), diretto da Alfred Hitchcock, in \"A Girl Must Live\" (1939) di Carol Reed e nella commedia \"Sesso gentile\" (1943), diretta dal celebre attore Leslie Howard.\nHollywood e la carriera.\nNel 1946, dopo il matrimonio con l'attore cinematografico inglese Rex Harrison (celebrato nel 1943), la Palmer segu\u00ec il marito a Hollywood e apparve in alcuni film di successo: il \"noir\" \"Maschere e pugnali\" (1946) di Fritz Lang, accanto a Gary Cooper, \"Anima e corpo\" (1947) di Robert Rossen, un melodramma sul mondo della boxe in cui ebbe come partner John Garfield, e \"Tra moglie e marito\" (1948) di Lewis Milestone, una commedia brillante con Dana Andrews e Louis Jourdan.\nLa carriera hollywoodiana dell'attrice sub\u00ec poi una battuta d'arresto, complice lo scandalo derivato dalla relazione di Rex Harrison con l'attrice Carole Landis, conclusasi tragicamente con il suicidio della Landis nel luglio del 1948.\nGli Harrison si trasferirono a New York per dedicarsi alla carriera teatrale. Insieme recitarono con successo a Broadway nella commedia \"Bell, Book and Candle\" di John Van Druten e ritornarono in coppia sul grande schermo per il poliziesco \"L'assassino arriva di notte\" (1951) e per la commedia \"Letto matrimoniale\" (1952) di Irving Reis, in cui interpretarono i ruoli di due anziani coniugi che ripercorrono insieme la loro passata esistenza. Per questo film l'attrice vinse nel 1953 la Coppa Volpi per la migliore interpretazione femminile al Festival del Cinema di Venezia.\nNel 1954 la Palmer fece rientro in Europa, diventando un'attrice di richiamo internazionale grazie alla sua partecipazione a produzioni tedesche, francesi e britanniche, nelle quali continu\u00f2 a distinguersi per la raffinata bellezza ed eleganza e per la fine recitazione. Il ruolo di Anna Anderson in \"Anastasia l'ultima figlia dello zar\" (1956) le valse il \"Deutscher Filmpreis\" quale miglior attrice, mentre in Francia sono da ricordare le sue apparizioni in \"Montparnasse\" (1958) di Jacques Becker, biografia del pittore Amedeo Modigliani, e in \"La vita a due\" (1958), sceneggiato da Sacha Guitry. \nAlternando l'attivit\u00e0 cinematografica a quella televisiva, soprattutto negli anni sessanta la Palmer gir\u00f2 diversi film ancora negli Stati Uniti, quali le commedie \"Ma non per me\" (1959) di Walter Lang, con Clark Gable, e \"Il piacere della sua compagnia\" (1961) di George Seaton, accanto a Fred Astaire, il dramma di spionaggio \"Il falso traditore\" (1962) di George Seaton, in cui recit\u00f2 a fianco di William Holden, \"L'ultimo treno da Vienna\" (1963) di Arthur Hiller, con Robert Taylor e Curd J\u00fcrgens, \"Operazione Crossbow\" (1965) di Michael Anderson, con Sophia Loren e George Peppard, \"Le avventure e gli amori di Moll Flanders\" (1965) di Terence Young, accanto a Kim Novak e Richard Johnson, \"Arrest!\" (1968) di Ralph Thomas, con Rod Taylor e Christopher Plummer, e \"Uno sporco contratto\" (1969) di S. Lee Pogostin, al fianco di James Coburn e Lee Remick. Nello stesso periodo partecip\u00f2 anche a varie produzione europee, come \"Finch\u00e9 dura la tempesta\" (1963) di Charles Frend e Bruno Vailati, \"Il triangolo circolare\" (1964) di Pierre Kast, \"Matrimonio alla francese\" (1965) di Denys de La Patelli\u00e8re e \"De Sade\" (1969) di Cy Endfield.\nNegli anni settanta e primi anni ottanta l'attrice continu\u00f2 a recitare in Europa nei pi\u00f9 svariati generi di pellicole, tra cui il celebre ma incompiuto \"The Other Side of the Wind\" (1972) di Orson Welles, il fantapolitico \"I ragazzi venuti dal Brasile\" (1977) di Franklin J. Schaffner, al fianco di Gregory Peck e Laurence Olivier, e il film bellico \"Il ritorno delle aquile\" (1985) di John Frankenheimer, con protagonista Michael Caine.\nDopo la pubblicazione nel 1975 della propria autobiografia \"Change Lobsters and Dance\", nella prima met\u00e0 degli anni ottanta la Palmer dette alle stampe diversi romanzi e si dedic\u00f2 anche alla pittura. Mor\u00ec nel 1986, all'et\u00e0 di 71 anni, per un tumore.\nVita privata.\nDal matrimonio col collega Rex Harrison, celebrato nel 1943, la Palmer ebbe un unico figlio nel 1944, Rex Carey Alfred. Dopo il divorzio da Harrison nel 1956, l'anno successivo l'attrice si rispos\u00f2 con l'attore argentino Carlos Thompson (che morir\u00e0 suicida nel 1990 a Buenos Aires)."}
{"id": "2825015", "revid": "1305772", "url": "https://it.wikipedia.org/wiki?curid=2825015", "title": "Il placido Don", "text": "Con Il placido Don si identificano:"}
{"id": "2825023", "revid": "151000", "url": "https://it.wikipedia.org/wiki?curid=2825023", "title": "Antonov An-178", "text": ""}
{"id": "2825024", "revid": "151000", "url": "https://it.wikipedia.org/wiki?curid=2825024", "title": "An-178", "text": ""}
{"id": "2825025", "revid": "122904534", "url": "https://it.wikipedia.org/wiki?curid=2825025", "title": "Madison Jeffries", "text": "Madison Jeffries \u00e8 un personaggio dei fumetti creato da John Byrne (testi e disegni), pubblicato dalla Marvel Comics. Apparso per la prima volta sulle pagine di \"Alpha Flight\" n. 16 (novembre 1984), \u00e8 fra i pochi mutanti ad aver mantenuto i poteri dopo la decimazione.\nBiografia del personaggio.\nOrigini.\nArruolatosi assieme al fratello Lionel nelle forze armate dirette in Vietnam, Madison non utilizz\u00f2 i propri poteri sul campo di battaglia affidandosi solamente all'addestramento. Dal canto suo Lionel cur\u00f2 i feriti riplasmandone la struttura biologica e decidendo infine di far rivivere i soldati deceduti in battaglia. L'operazione, bench\u00e9 riuscita con esiti grotteschi, lo port\u00f2 alla follia e costrinse Madison a rinchiuderlo in un ospedale psichiatrico di Montreal prima di lasciare il servizio. Mentre era in cura in una clinica incontr\u00f2 Roger Bochs al quale diede una mano nel completamento del robot Box, notato in seguito da James Hudson che li reclut\u00f2 nel programma Alpha Flight. Dislocato presso Gamma Flight, Madison intrecci\u00f2 una relazione con Diamond Lil durata fino allo smantellamento del Dipartimento H, erogatore dei fondi dei programmi Flight.\nMentre Madison continuava la sua nuova vita, Bochs e Diamond Lil furono reclutate da Jerome Jaxon fra le file degli Omega Flight con l'obiettivo di uccidere sia James Hudson che Alpha Flight. Rimasto per\u00f2 fedele a Guardian, Bochs cede il proprio robot a Jaxon che viene attraversato da numerose e letali scariche elettriche dall'elemetto durante lo scontro con Alpha Flight. Contemporaneamente, l'uniforme di Guardian costocircuita facendolo smarrire nel continuum spazio-tempo. Ritornato alla base, Bochs recluta Madison per riparare il robot e vendicarsi di Omega Flight: i due utilizzano un \"metallo vivente\" che permetta di interfacciarsi fisicamente con la macchina. Indossata l'uniforme, Bochs si unisce ad Alpha Flight solo per donarla all'anima scorporata di Sasquatch. Riapparso improvvisamente, Guardian guid\u00f2 Alpha Flight in un'imboscata e li costrinse a scontrarsi con Omega Flight fino a quando l'intervento di Madison non lo smascher\u00f2. Dopo un furioso combattimento ed il confronto con Diamond Lil, Omega Flight venne consegnata alle autorit\u00e0.\nAlpha Flight.\nUtilizzando i laboratori di Alpha Flight, Madison e Bochs ricostruirono l'uniforme di Guardian mentre Heather Hudson, moglie di James, scopr\u00ec l'esistenza di Lionel ed il suo ricovero in un istituto mentale. Ormai convinta che il marito fosse morto e con in mente l'idea di utilizzare i suoi poteri per farlo tornare in vita, Heather lo liber\u00f2 costringendo Madison ad intervenire quando la situazione si fece pericolosa: forzato a rivolgere i suoi poteri contro se stesso, Lionel cur\u00f2 parzialmente i suoi disordini mentali. Deciso a non scendere in campo, Madison rimase a capo del reparto tecnologico fornendo nuovi supporti tecnologici fino a quando fu rapito da Persuasion, figlia dell'Uomo Porpora, della quale divent\u00f2 un surrogato di figura paterna quando questa si un\u00ec al team. Divenuto direttore della clinica New Life, utilizzata come centro riabilitativo per i membri del gruppo, Lionel cominci\u00f2 nuovamente a mostrare in privato segni di squilibrio. Divenuto sospettoso dopo che il fratello era riuscito a plasmare il grasso corporeo e alcuni frammenti di ossa di Bochs in un paio di gambe nuove, mentre non era riuscito a curare l'insolita malattia di Northstar e a ridare un corpo a Sasquatch (ora ospitato dentro quello della deceduta Snowbird), Madison ricevette conferma dubbi quando le gambe di Bochs marcirono (poich\u00e9 appartenute ad un cadavere e non realmente create dal suo corpo) e tent\u00f2 di uccidere Sasquatch, ex di Aurora sua attuale compagna. Temendo che Madison volesse rubargli il robot-uniforme, Bochs l'indoss\u00f2 solo per venire sconfitto e condotto alla clinica dove Lionel si fuse con lui per dare vita ad Omega. Deciso a prendersi la sua vendetta, devast\u00f2 Alpha Flight fino a quando Madison non si fuse con Box adattando la sua fisiologia a quella dell'uniforme e sconfiggendolo grazie a quella parte di Bochs cosciente abbastanza da arrestare l'avanzata di Omega e tenerlo fermo mentre l'amico plasmava un cannone con il quale distruggerlo. Catturati da una sotto-sezione del Dipartimento H, i membri di Alpha Flight furono salvati dall'intervento di Madison e Wolverine prima di essere inviati nello spazio dal quale ritornarono tramite l'intervento della Regina dei Sogni, succube poi sconfitta dal team. Durante questo periodo Madison e Heather intrecciarono una relazione e si fidanzarono al loro ritorno sulla Terra dopo aver sciolto il gruppo. Tuttavia le macchinazioni della Regina dei Sogni prima e della strega Llan dopo, costrinsero il team a riunirsi lasciando ai due poco tempo da vivere assieme. Impegnati nello scontro finale con la Regina, Diamond Lil rientr\u00f2 nella vita di Madison e collabor\u00f2 a sconfiggerla prima di rivelare di essere entrata nel nuovo supergruppo ufficiale canadese, Gamma Flight. La scoperta che Guardian fosse ancora in vita port\u00f2 allo scioglimento del fidanzamento con Heather e quando Alpha Flight riguadagn\u00f2 lo status di team ufficiale, Madison combatt\u00e9 a fianco di Lil supportandola anche quando scopr\u00ec l'esistenza di un nodulo sul seno che, a causa della sua fisiologia indistruttibile, non poteva essere sottoposto a biopsia. Riuscito a procurarsi un'arma aliena e modificatala prov\u00f2 che il nodulo era benigno e confessatisi i reciproci sentimenti si sposarono ritirandosi dall'attivit\u00e0 supereroistica. Tuttavia, dopo un breve periodo di tempo il progetto Alpha Flight fu nuovamente riattivato con a capo James Hudson che propose a Madison di rientrare in squadra, cosa che fece con grande piacere anche se contro il parere di Lil. Durante la prima missione fu per\u00f2 rapito dall'organizzazione criminale Zodiac e condizionato prima di essere affiancato da una versione modificata del robot Box; contemporaneamente, Lil venne rapita dal neo Dipartimento H e sottoposta a tutta una serie di esperimenti. Dopo che Alpha Flight li ebbe salvati entrambi, furono catturati dalla nuova versione del programma Arma X e trasferiti al campo di sterminio mutante di Neverland dove Madison fu condizionato e reso parte dello staff. Dopo che il vice-direttore Brent Jackson diede vita ad una rivolta per prendere il potere, Madison riusc\u00ec a salvare la vita di Aurora e del direttore del progetto Malcolm Colcord e a fuggire dal campo.\nDopo gli eventi di House of M e la decimazione, Madison fu uno dei pochi mutanti che mantennero i propri poteri.\nX-Club.\nNascosto in un bunker, Madison fu raggiunto da Bestia, Angelo e Dr. Nemesis e arruolato nel team di scienziati con il compito di scoprire e invertire le cause del malfunzionamento del \"gene X\". Fuggiti nel bunker nel quale si nascondeva delle macchine da lui create e che ormai gli avevano dichiarato guerra, Madison e l'X-Club reclutano il Dr. Yuriko Takiguchi prima di tornare alla base degli X-Men a San Francisco e incontrare Kavita Rao, ultimo membro del team.\nPoteri e abilit\u00e0.\nL'abilit\u00e0 di Madison consiste nel rimodellamento telecinetico di metallo, plastica e vetro in qualsiasi forma desideri. Oltre a ci\u00f2 \u00e8 dotato, per natura, di una grande intelligenza che ne ha decretato il successo nel campo scientifico."}
{"id": "2825031", "revid": "599013", "url": "https://it.wikipedia.org/wiki?curid=2825031", "title": "Dartmouth College", "text": "Il Dartmouth College (conosciuto anche come Dartmouth, pronuncia: \u02c8d\u0251:tm\u0259\u03b8) \u00e8 un'universit\u00e0 statunitense, situata ad Hanover, nella contea di Grafton (New Hampshire).\nRegistrato come \"Trustees of Dartmouth College\", l'istituto venne fondato nel 1769 da Eleazar Wheelock, ministro del culto congregazionalista, con fondi in gran parte raccolti dal predicatore Samson Occom; lo scopo iniziale della scuola era infatti l'istruzione e la conversione al cristianesimo dei nativi americani. Dopo un lungo periodo di lotte politiche e finanziarie, il Dartmouth emerse da una relativa oscurit\u00e0 nel XX secolo. Questo \u00e8 il pi\u00f9 piccolo istituto della Ivy League, titolo che accomuna le otto pi\u00f9 prestigiose ed elitarie universit\u00e0 private statunitensi.\nLa scuola, che \u00e8 uno dei nove \"colonial colleges\", \u00e8 di tipo misto e comprende la \"Dartmouth Medical School\", la \"Thayer School of Engineering\", il \"Liberal Arts College\" e la \"Tuck School of Business\", con cui mette a disposizione 19 corsi di laurea nel campo delle arti e delle scienze. Mantiene il nome di \"college\" per motivi storici e nostalgici, anche se per l'etichetta americana il nome esatto sarebbe \"Dartmouth University\". Nonostante il \"Dartmouth\" sia situato in una zona rurale ed isolata, su un'area di nella regione dell'Upper Valley, la partecipazione a gare di atletica e alle organizzazioni \"greek\" \u00e8 intensa. Trentaquattro squadre sportive del \"Dartmouth\" competono con le altre formazioni sportive della Ivy League nella Division I della NCAA. Gli studenti sono ben noti per il rispetto di varie tradizioni consolidate del campus.\nStoria.\nIl \"Dartmouth\" \u00e8 stato fondato il 13 dicembre 1769 da Eleazar Wheelock (1711 \u2013 1779), un ministro del culto puritano del Connecticut, che voleva istruire i nativi americani per farli diventare missionari.\nSembra che l'idea per questo progetto gli fosse venuta dopo aver conosciuto Samson Occom, membro della trib\u00f9 Mohegan. Occom venne ordinato ministro del culto dopo aver studiato sotto la guida di Wheelock dal 1743 al 1747 e successivamente si trasfer\u00ec a Long Island a predicare all'etnia Montauk.\nWheelock istitu\u00ec la \"Moor's Indian Charity School\" nel 1755. La \"Charity School\" ottenne un discreto successo, ma per continuare l'attivit\u00e0 della scuola erano necessari finanziamenti. A tal fine Wheelock chiese l'aiuto di amici. Occom, accompagnato dal reverendo Nathaniel Whitaker, si rec\u00f2 in Inghilterra nel 1766 per raccogliere fondi nelle chiese di quella nazione. Con tali aiuti fu costituita una fondazione per aiutare Wheelock. A capo dell'istituzione venne posto William Legge, II conte di Dartmouth.\nAnche se il fondo costituito forn\u00ec ampio sostegno finanziario per la \"Charity School\", Wheelock ebbe problemi a portare gli indiani verso l'istituzione, soprattutto perch\u00e9 la sua posizione geografica era molto lontana dai territori tribali. Nel cercare di ingrandire la sua scuola in un \"college\", Wheelock trasfer\u00ec la sua attivit\u00e0 educativa ad Hanover, nella provincia del New Hampshire. Il trasferimento dal Connecticut comport\u00f2 uno sforzo lungo e talvolta frustrante per trovare le risorse e ottenere la licenza. Samson Occom, l'indiano Mohegan e uno dei primi studenti di Wheelock, fu determinante nella raccolta di fondi consistenti per il \"college\". Il \"royal governor\" del New Hampshire, John Wentworth, forn\u00ec il terreno sul quale sarebbe stato costruito il \"Dartmouth\" e il 13 dicembre 1769 inviava l'atto costitutivo (\"charter\") firmato dal re Giorgio III che istituiva il \"college\". Come dichiarato nello statuto, si realizzava una scuola \"per l'educazione e l'istruzione dei giovani delle trib\u00f9 indiane di questa terra... e anche per i giovani di qualsiasi origine\". Il \"Dartmouth College\" prendeva il nome da William Legge, II conte di Dartmouth - un importante sostenitore di Eleazar Wheelock - ed era il nono pi\u00f9 antico della nazione e l'ultima l'istituzione di alta cultura creata durante la dominazione coloniale. Il \"college\" rilasci\u00f2 i primi diplomi nel 1771.\nDato il limitato successo della \"Charity School\", tuttavia, Wheelock destin\u00f2 il suo nuovo \"college\" principalmente ai bianchi. Occom, deluso per l'abbandono da parte di Wheelock dell'obiettivo originale, la cristianizzazione degli indiani, form\u00f2 una propria comunit\u00e0 per nativi del New England, chiamati \"Brothertown Indians\", nello stato di New York (dove essi erano migrati).\nNel 1819, il \"Dartmouth College\" \u00e8 stato oggetto dello storico caso Dartmouth College contro Woodward, nel quale il tentativo del 1816 dello stato del New Hampshire di modificare la \"royal charter\" (il documento istitutivo) del \"college\" per rendere la scuola un'universit\u00e0 pubblica fu origine di una causa giudiziaria. Un'istituzione denominata \"Dartmouth University\" occup\u00f2 gli edifici del \"College\" e inizi\u00f2 ad operare ad Hanover nel 1817, anche se le lezioni del \"Dartmouth College\" continuarono in ambienti presi in affitto nelle vicinanze. Daniel Webster, uno studente della classe 1801, port\u00f2 il caso del \"college\" alla corte suprema degli Stati Uniti, che riconobbe il cambiamento dello statuto una modifica illegale di un contratto da parte dello stato e costrinse il New Hampshire a ripristinare lo \"status\" del \"college\". Webster concluse la sua perorazione con le famose parole, spesso citate: \"\u00c8, signore, come ho gi\u00e0 detto, un piccolo \"college\". Eppure ci sono quelli che lo amano\".\nIl \"Dartmouth\" emerse sulla scena accademica nazionale a cavallo del Ventesimo secolo. Prima di questo periodo, il \"College\" usava metodi tradizionali di insegnamento e disponeva di scarsi mezzi finanziari. Sotto la presidenza di William Tucker Jewett (1893-1909), il \"Dartmouth\" ha avuto un grande rilancio di strutture, docenti e studenti, a seguito di donazioni di grandi dimensioni come i 10.000 $ dati dall'ex alunno e professore di diritto del \"college\" John Ordronaux. Venti nuove strutture sostituirono edifici antiquati, mentre studenti e docenti triplicarono. Si \u00e8 spesso sostenuto che Tucker \"rifond\u00f2 il \"Dartmouth\"\" e che lo port\u00f2 a un prestigio nazionale.\nI presidenti Ernest Fox Nichols (1909-1916) e Ernest Martin Hopkins (1916-1945) proseguirono nelle innovazioni di Tucker, migliorando ulteriormente le strutture del \"campus\" e rendendo selettive le iscrizioni negli anni '20. John Sloan Dickey, presidente dal 1945 fino al 1970, rafforz\u00f2 gli insegnamenti delle \"liberal arts\", in particolare discipline giuridiche (\"public policy\") e relazioni internazionali.\nNel 1970, dopo essere stato a lungo professore di matematica e informatica, John George Kemeny divenne presidente del \"Dartmouth\" e introdusse diversi importanti cambiamenti. Il \"Dartmouth\", in precedenza istituzione maschile, cominci\u00f2 ad ammettere studentesse a tempo pieno nel 1972 tra non poche polemiche. Circa nello stesso tempo, il \"College\" adott\u00f2 il suo \"Dartmouth Plan\" (vedi pi\u00f9 avanti) di programmazione accademica, che consentiva di aumentare il numero di studenti pur restando invariate le strutture per ospitarli.\nNegli anni '90, il \"College\" sub\u00ec profonde revisioni sotto la presidenza di James O. Freedman e nel 1999 si tent\u00f2 una controversa (e non riuscita) iniziativa di rendere miste le sedi delle associazioni \"greek\", che tradizionalmente non lo erano. Negli anni 2000 inizi\u00f2 la campagna \"Dartmouth Experience\" per la raccolta di 1,3 miliardi di dollari, la pi\u00f9 grande operazione di raccolta fondi della storia del \"College\"; nel gennaio 2008 super\u00f2 il miliardo di dollari e venne programmato il raggiungimento dell'obbiettivo entro il 2010. Tra la met\u00e0 e la fine degli anni 2000 vennero effettuati ampliamenti del \"campus\", con la costruzione di due complessi residenziali, ristrutturazione completa di due dormitori e fu prevista la realizzazione di un nuovo refettorio, del \"Life Sciences Center\" e del \"Visual Arts Center\". Nel 2004, Booz Allen Hamilton selezion\u00f2 il \"Dartmouth College\" come modello di 'durata istituzionale' \"il cui record di durata ha avuto conseguenze e benefici per tutte le organizzazioni americane, sia accademiche che commerciali\", citando il caso Dartmouth college contro Woodward e il successo del \"Dartmouth\" nella sua auto-reinvenzione alla fine dell'Ottocento.\nDa quando il numero di rappresentanti degli studenti nel \"Board of Trustees\" (il consiglio di amministrazione) nel 2004 \u00e8 diminuito, \u00e8 nata una controversia che \u00e8 stata portata in tribunale.\nIl presidente James Wright annunci\u00f2 il suo ritiro nel febbraio 2008 e fu sostituito dal professore di Harvard e medico Jim Yong Kim, il 1\u00ba luglio 2009.\nRettori.\nLista dei rettori del \"college\":\nCorpo accademico e amministrazione.\nIl \"Dartmouth\", istituto \"liberal arts\", offre il \"bachelor of arts\" di quattro anni. Ci sono 39 dipartimenti universitari che dispongono di 56 \"major\" (programmi principali), anche se gli studenti sono liberi di sviluppare \"major\" speciali o impegnarsi in \"dual majors\". Nel 2008, gli insegnamenti \"major\" pi\u00f9 frequentati erano economia, \"government\", storia, \"psychological and brain sciences\", \"english\", biologia e scienze ingegneristiche.\nPer il conseguimento della laurea, lo studente deve completare 35 corsi in totale, di questi da otto a dieci sono tipicamente dei \"major\". Altri requisiti per la laurea sono il completamento di dieci corsi che devono comprendere varie discipline (vincolo chiamato \"distributive requirements\": distribuite in otto campi diversi), la conoscenza di una lingua straniera e il completamento di un seminario di scrittura. Molti dipartimenti offrono \"honors programs\", programmi che richiedono studi e ricerche \"personali\" e si concludono con una tesi. Oltre ai corsi offerti in Hanover, il \"Dartmouth\" offre 57 differenti programmi \"off-campus\", tra cui programmi di studio all'estero (\"Foreign Study Programs\" e \"Study Abroad programs\") e programmi di scambio con altre universit\u00e0 (\"Exchange Programs\").\nSono disponibili anche dottorati e \"master\" in diciannove \"Arts &amp; Sciences graduate programs\". Anche se il primo dottorato in lettere classiche \u00e8 stato istituito nel 1885, molti dei programmi di dottorato in corso risalgono al 1960. Inoltre, il \"Dartmouth\" \u00e8 sede di tre scuole professionali: la \"Dartmouth Medical School\" (fondata nel 1797), la \"Thayer School of Engineering\" (1867) - che serve anche come Dipartimento universitario di scienze ingegneristiche - e la \"Tuck School of Business\" (1900). Con queste scuole professionali e corsi di laurea, il \"Dartmouth\" si dovrebbe chiamare \"Dartmouth University\", tuttavia, a causa di motivi storici e nostalgici (come il \"Dartmouth College v. Woodward\"), la scuola usa il nome \"Dartmouth College\" per indicare l'intera istituzione scolastica.\nAl \"Dartmouth\" insegnano in totale 597 docenti, con la pi\u00f9 alta percentuale di donne tra i professori di ruolo delle universit\u00e0 \"Ivy League\". I docenti sono stati all'avanguardia in importanti sviluppi accademici come le \"Dartmouth Conferences\" (convegni su temi specifici tenuti in tutto il mondo), il \"Dartmouth Time Sharing System\" (tra i primi \"time-sharing\" per computer), il Dartmouth BASIC e il \"Dartmouth ALGOL 30\". Dal 2005, i progetti finanziati assegnati ai docenti ricercatori del \"Dartmouth\" ammontano a 169 milioni di dollari.\nIl \"College\" ospita la \"University Press of New England\", una casa editrice fondata nel 1970 condivisa da un consorzio che tra le altre comprende la \"Brandeis University\", l\"University of New Hampshire\", la \"Northeastern University\", la \"Tufts University\" e l\"'University of Vermont\".\nDartmouth BASIC.\nIn informatica il BASIC (acronimo dell'inglese \"Beginner's All purpose Symbolic Instruction Code\", in italiano \"codice di istruzioni simboliche di uso generale per principianti\") \u00e8 un linguaggio di programmazione sviluppato a partire dal 1964 nel \"Dartmouth College\" per il calcolatore GE-225. Ne furono coinventori i professori John George Kemeny e Thomas Eugene Kurtz. Il primo programma in BASIC girava sul \"Dartmouth Time Sharing System\" (DTSS), si tratta di uno dei primi linguaggi di programmazione interattivi.\n\"Dartmouth Plan\".\nAl \"Dartmouth\" l'anno accademico \u00e8 diviso in quattro periodi di lezioni della durata di dieci settimane; questo sistema \u00e8 detto \"quarter system\" (sistema trimestrale). Il periodo in cui si svolgono le lezioni di un corso in inglese \u00e8 chiamato \"term\". Al \"Dartmouth\" vi sono quindi quattro \"terms\": \"fall\" (in autunno, inizio dell'anno accademico), \"winter\", \"spring\" e \"summer\". Il \"Dartmouth Plan\" (o semplicemente \"D-Plan\") \u00e8 un sistema di pianificazione degli studi che permette la personalizzazione di ogni anno accademico da parte dello studente. Gli studenti del primo anno (\"freshman\", matricole) e dell'ultimo anno (\"Senior Year\") devono essere presenti nei periodi di lezioni di autunno, inverno e primavera; gli studenti del secondo anno (\"Sophomore Year\") nel trimestre estivo. Nei periodi in cui non \u00e8 richiesta la presenza nel \"College\" gli studenti possono scegliere di continuare a studiare nel \"campus\", fuori dal \"campus\", fare uno \"stage\" o altri progetti o prendersi una vacanza. Di solito si seguono tre corsi per ogni \"term\", e gli studenti abitualmente sono impegnati per dodici \"terms\" in tutto, nell'arco della loro carriera universitaria.\nIl \"D-Plan\" \u00e8 stato istituito nei primi anni settanta, quando il \"Dartmouth\" ha cominciato ad accettare anche studentesse. \u00c8 stato inizialmente concepito come un modo per aumentare le iscrizioni senza accrescere la disponibilit\u00e0 di alloggi nel \"campus\", ed \u00e8 stato descritto come \"un metodo per mettere 4.000 studenti in 3.000 posti letto\".\nAnche se nuovi dormitori sono stati nel frattempo costruiti, il numero degli studenti \u00e8 ulteriormente aumentato e il \"D-Plan\" rimane in vigore. \u00c8 stato per\u00f2 modificato nel 1980 nel tentativo di ridurre i problemi di mancanza di continuit\u00e0 nei rapporti sociali e accademici.\nAmmissione al \"College\".\nIl \"Dartmouth\" si definisce un \"college\" \"altamente selettivo\". Per la classe 2014, un record di 18.778 studenti hanno fatto domanda di iscrizione per circa 1.100 posti e l'11,5% dei richiedenti (2165) \u00e8 stato ammesso.. La media del punteggio del test SAT degli studenti ammessi era di 733 punti per \"critical reading\", 741 per la \"mathematics\" e 740 per \"writing\" (esami rispettivamente di lettura critica, matematica e scrittura).\nIl \"College\" va incontro alle necessit\u00e0 finanziarie degli studenti e accetta attualmente studenti indipendentemente dalle loro condizioni economiche (questo metodo di ammissione in inglese \u00e8 detto in \"need-blind basis\"). A partire dall'anno scolastico 2008-2009, il \"Dartmouth\" ha istituito una nuova politica degli aiuti finanziari che estende l'iscrizione in \"need-blind basis\" anche a studenti di altre nazionalit\u00e0 e ha sostituito tutti i prestiti con borse di studio e sovvenzioni. Gli studenti provenienti da famiglie con un reddito complessivo annuo inferiore a 75.000 dollari, non pagano le tasse scolastiche. Tuttavia, nei primi mesi del 2010, il \"College\" ha annunciato che avrebbe reintrodotto i prestiti per i suoi pacchetti di aiuti finanziari per gli studenti che inizieranno l'anno scolastico nel 2011-2012 a causa della mutata situazione finanziaria.\n\"Board of Trustees\".\nIl \"Dartmouth\" \u00e8 governato da un consiglio di amministrazione (\"Board of Trustees\") a cui spettano le decisioni ultime sulla conduzione e amministrazione della scuola.\n\u00c8 composto dal presidente del \"College\" (\"ex officio\", cio\u00e8 in virt\u00f9 della sua carica), dal governatore dello stato (\"ex officio\"), da tredici amministratori scelti dal consiglio stesso (chiamati \"\"charter trustees\") e da otto nominati dagli studenti (\"trustees alumni\"). I candidati degli alunni sono selezionati mediante votazione dei membri dell\"'Association of Alumni of Dartmouth College\", scegliendo tra i nomi proposti dal consiglio studentesco o mediante petizione degli studenti.\nAnche se i suoi membri erano proposti da due fonti (il \"Board\" stesso e gli alunni) in parti uguali dal 1891, nel 2007 il consiglio ha deciso di aggiungere alcuni nuovi membri, tutti \"charter trustees\". Nella polemica che segu\u00ec alla decisione, l'associazione degli studenti intent\u00f2 una causa, anche se successivamente ritir\u00f2 il ricorso. Nel 2008, il consiglio ha aggiunto cinque nuovi amministratori \"charter\".\nIl \"campus\".\nIl \"Dartmouth College\" si trova ad Hanover, cittadina del New Hampshire, nell'alta valle del fiume Connecticut nel New England. I suoi 1,1 km\u00b2 (269 acri) del \"campus\" sono centrati attorno a due ettari (cinque acri) di prato chiamato \"Green\"\", che un tempo era un bosco di pini (tagliati nel 1771). \"Dartmouth\" \u00e8 il pi\u00f9 grande proprietario terriero privato della citt\u00e0 di Hanover; terreno e strutture sono state valutate 434 milioni di dollari. Oltre al suo \"campus\" di Hanover, il \"Dartmouth\" possiede 4.500 ettari (18.2 km\u00b2) del \"Mount Moosilauke\" nella \"White Mountains Region\" e 109 km\u00b2 (27.000 acri), tratto di terra nel nord del New Hampshire noto come \"Second College Grant, New Hampshire\".\nGli edifici del \"campus\" variano per et\u00e0 tra \"Wentworth Hall\" e \"Thornton Hall\", i pi\u00f9 antichi che risalgono al 1820, e i nuovi dormitori e le strutture per le scienze matematiche ultimate nel 2006. La maggior parte degli edifici del \"Dartmouth\" sono in stile georgiano coloniale americano, stile conservato nelle recenti aggiunte architettoniche. Il \"College\" ha attivamente cercato di ridurre le emissioni di carbonio e il consumo di energia nel \"campus\", guadagnandosi il grado \"A-\" nella \"College Sustainability Report Card\" del 2008, rilasciata dal \"Sustainable Endowments Institute\".\nStrutture accademiche.\nL\"'Hopkins Center\" (\"Hopkins Center for the Creative and Performing Arts\", \"the Hop\" per gli studenti) \u00e8 la struttura del \"College\" destinata alla recitazione e alle arti creative. Inaugurato nel 1962, \u00e8 a disposizione dei dipartimenti di arti teatrali, musica, cinematografia; in esso vi sono anche i laboratori per lavori in legno, ceramica e gioielleria. L'edificio \u00e8 stato progettato dall'architetto Wallace Harrison che in seguito, con stile simile, realizzer\u00e0 la facciata del teatro Metropolitan Opera al \"Lincoln Center for the Performing Arts\". Dispone di due sale e un auditorium con 900 posti. \"The Hop\" \u00e8 anche la sede di tutte le cassette postali degli studenti (\"Hinman boxes\") e del \"self-service\" \"Courtyard Caf\u00e9\". \"The Hop\" \u00e8 adiacente all\"Hood Museum of Art\", probabilmente il pi\u00f9 antico museo del Nord America stabilmente aperto e al \"Loew Auditorium\", sala cinematografica.\nOltre ai suoi diciannove programmi di laurea nelle arti e nelle scienze, il \"Dartmouth\" \u00e8 sede di tre scuole separate. La \"Dartmouth Medical School\", che si trova in un complesso sul lato nord del \"campus\" e comprende laboratori, aule, uffici e una biblioteca biomedica. Il \"Dartmouth-Hitchcock Medical Center\", che si trova nella cittadina di Lebanon (New Hampshire), diverse miglia a sud, e che dispone di una clinica universitaria con 396 posti letto. La \" Thayer School of Engineering\" e la \"Tuck School of Business\" si trovano entrambe alla fine della strada \"Tuck Mall\", nella zona ovest del \"campus\", nei pressi del fiume Connecticut. La \"Thayer School\" comprende attualmente due edifici mentre la \"Tuck School\" dispone di sette fabbricati per le strutture accademiche e amministrative. Le due scuole di specializzazione condividono una biblioteca, la \"Feldberg Business &amp; Engineering Library\".\nLe nove biblioteche del \"Dartmouth\" fanno parte della \"Dartmouth College Library\", che comprende 2,48 milioni di volumi e 6 milioni di altre risorse tra video, mappe, registrazioni audio, fotografie. Le sue biblioteche specializzate comprendono: \"Biomedical Libraries\", \"Evans Map Room\", \"Feldberg Business &amp; Engineering Library\", \"Jones Media Center\", \"Kresge Physical Sciences Library\", \"Paddock Music Library\", \"Rauner Special Collections Library\" e \"Sherman Art Library\". La \"Baker-Berry Library\" \u00e8 la biblioteca principale e comprende la \"Baker Memorial Library\" (aperta nel 1928) e la \"Berry Library\" (aperta nel 2000). Situata sul lato settentrionale del \"Green\", la torre della \"Baker\", alta 61 metri (200 piedi) \u00e8 il simbolo del \"College\".\nImpianti sportivi.\nIl primo campo sportivo del \"Dartmouth\" era il \"Green\", dove gli studenti giocavano a \"cricket\" e partecipavano a un campionato di \"football\" nell'ottocento. Oggi il \"College\" dispone di pi\u00f9 di una dozzina di impianti sportivi e campi e dal 2000 ha speso pi\u00f9 di 70 milioni di dollari nel miglioramento di tali strutture.\nLa maggior parte degli impianti di atletica si trova nell'angolo sud-est del \"campus\". Il centro della vita sportiva \u00e8 l\"'Alumni Gymnasium\" che comprende il \"Karl Michael Competition Pool\", lo \"Spaulding Pool\", un centro \"fitness\", una palestra sollevamento pesi e una pista di atletica \"indoor\" di 123 metri (1/13\u00b0 di miglio). Adiacente all\"Alumni Gymnasium\" \u00e8 il \"Berry Sports Center\" che contiene i campi di pallacanestro e pallavolo (\"Edward Leede Arena\") e il \"Kresge Fitness Center\". Dietro l\"Alumni Gymnasium\" si trova il \"Memorial Field\", uno stadio di 15.000 posti che sovrasta il campo di calcio e la pista di atletica. La vicina \"Thompson Arena\", progettata da Pier Luigi Nervi e costruita nel 1975, ospita la pista di pattinaggio del \"Dartmouth\". Visibile anche dal \"Memorial Field\" \u00e8 la \"Nathaniel Leverone Fieldhouse\", che ospita la pista \"indoor\".\nAltre strutture atletiche includono la \"Friends of Dartmouth Rowing Boathouse\", deposito per imbarcazioni a vela, situato lungo il fiume Connecticut, l\"Hanover Country Club\", l'impianto di atletica pi\u00f9 vecchio del \"Dartmouth\" (fondato nel 1899) e la \"Corey Ford Rugby Clubhouse\".\nIl \"College\" dispone inoltre della \"Dartmouth Skiway\", 0,4 km\u00b2 (100 acri) di impianti sciistici situati sulle due montagne vicino al \"campus\" di Hanover a Lyme (New Hampshire).\nStrutture per gli studenti.\nInvece di dormitori o residenze per studenti separate dalle strutture accademiche, come ad esempio ha realizzato il \"Middlebury College\", il \"Dartmouth\" ha nove comunit\u00e0 residenziali integrate nel \"campus\". I dormitori variano nello stile dal moderno al georgiano e le sistemazioni sono di vario tipo: stanze singole, quadruple e appartamenti. Dal 2006, il \"College\" ha garantito alloggi per gli studenti durante il loro primo (\"freshman\") e secondo (\"sophomore\") anno. Pi\u00f9 di 3.000 studenti scelgono di vivere in alloggi forniti dal \"College\".\nI pasti nel \"College\" sono serviti dal \"Dartmouth Dining Services\" che mette a disposizione undici mense. Quattro di esse sono situate al centro del \"campus\" nel \"Thayer Dining Hall\".\nIl \"Collis Center\" \u00e8 il centro della vita studentesca, definibile come il \"circolo universitario\" o il \"centro del campus\". In esso si trovano una caffetteria, spazi di studio, aree comuni, e una serie di servizi amministrativi, compreso l\"Academic Skills Center\". Il \"Robinson Hall\", accanto sia al \"Collis Center\" che al \"Thayer Dining Hall\", contiene gli uffici di un certo numero di organizzazioni studentesche tra cui il \"Dartmouth Outing Club\" e \"The Dartmouth\", il quotidiano del \"College\".\nVita studentesca.\nLe attivit\u00e0 sportive e la partecipazione alle organizzazioni \"greek\" sono le attivit\u00e0 pi\u00f9 popolari nel \"campus\"; complessivamente al \"Dartmouth\" vi sono pi\u00f9 di 350 tra organizzazioni e gruppi sportivi. La scuola mantiene una serie di antiche tradizioni e celebrazioni.\nGruppi studenteschi.\nAl \"Dartmouth\" pi\u00f9 di 200 organizzazioni studentesche e club coprono una vasta gamma di interessi. Dal 2007, il \"College\" ospita otto gruppi accademici, 17 gruppi culturali, due \"honor societies\", 30 gruppi con interessi specifici, 25 gruppi di spettacolo, 12 gruppi pre-professionali, 20 redazioni di varie pubblicazioni e 11 gruppi ricreativi. Tra i gruppi e le attivit\u00e0 studentesche vanno menzionati il \"Dartmouth Outing Club\", la pi\u00f9 antica e pi\u00f9 numerosa organizzazione di escursioni, il discusso quotidiano conservatore \"The Dartmouth Review\" e \"The Dartmouth\", tra i pi\u00f9 antichi giornali universitari della nazione. \"The Dartmouth\" si definisce come \"il pi\u00f9 antico quotidiano di \"college\" d'America, fondato nel 1799\". Tuttavia, secondo l\"Aegis Yearbook 1928\", l'attuale quotidiano non ha relazione con la pubblicazione letteraria istituita con un altro nome (\"Dartmouth Gazette\") nel 1799. L'attuale \"The Dartmouth\" \u00e8 stato fondato nel 1839 e a quell'anno si fa riferimento nel numerare le annate del periodico.\nIn parte a causa della posizione rurale, isolata, la partecipazione ad una associazione \"greek\", dagli anni 1840, \u00e8 uno degli sbocchi sociali pi\u00f9 popolari tra gli studenti. Il \"Dartmouth\" \u00e8 sede di 27 associazioni \"greek\": 15 \"fraternities\", nove \"sororities\" e tre organizzazioni miste. Nel 2007, oltre il 60% degli studenti che lo possono fare appartengono ad una organizzazione \"greek\" (dal 1987, agli studenti \u00e8 permesso iscriversi a queste associazioni solo al secondo anno). Il \"Dartmouth College\" \u00e8 stata tra le prime istituzioni di insegnamento superiore ad abolire la segregazione razziale nelle \"fraternity\" negli anni 1950 e fu coinvolto nel movimento per rendere miste le organizzazioni \"greek\" negli anni 1970. Nei primi anni del 2000, nel campus si svilupp\u00f2 un dibattito incentrato su una raccomandazione del \"Board of Trustees\" per rendere le associazioni \"greek\" miste; questo tentativo alla fine non riusc\u00ec. Nel \"College\" sono presenti altre associazioni; tra di esse due \"undergraduate societies\" (\"Panarchy\" e \"Amarna\").\nAttivit\u00e0 sportive.\nCirca il 20% degli studenti fanno parte di una squadra del \"College\" e quasi l'80% partecipa in vari modi a \"club\", squadre, competizioni cittadine e altre attivit\u00e0 sportive. A partire dal 2007, il \"Dartmouth college\" fa scendere in campo 34 squadre intercollegiali: 16 maschili, 16 femminili, oltre a \"team\" di vela ed equitazione misti. Le formazioni del \"Dartmouth\" competono nella \"National Collegiate Athletic Association\" (NCAA) \"Division I\" nella \"conference\" degli otto membri Ivy League; alcune squadre partecipano anche all\"Eastern College Athletic Conference\" (ECAC). Come \u00e8 obbligatorio per i membri della \"Ivy League\", il \"Dartmouth College\" non assegna borse di studio per l'atletica. In aggiunta ai tradizionali sport di squadra americani (football, basket, baseball e hockey su ghiaccio), il \"Dartmouth\" compete in molti altri sport tra cui atletica, vela, tennis, canottaggio, calcio, sci e lacrosse.\nNel \"College\" sono presenti anche 26 club che gareggiano con squadre di rugby, pallanuoto, pattinaggio di figura, pallavolo, ultimate e cricket; gli studenti vi partecipano in alta percentuale (approssimativamente il 75% del corpo studentesco). La squadra di pattinaggio di figura si \u00e8 comportata particolarmente bene negli ultimi anni, vincendo il campionato nazionale in tutte le ultime consecutive cinque stagioni. In aggiunta ai requisiti accademici per la laurea, il \"Dartmouth\" richiede il superamento di un test di nuoto (50-yard, cio\u00e8 46 metri) e di tre \"terms\" (quadrimestri) di educazione fisica.\nIn parte essendo la scuola pi\u00f9 a nord della \"Ivy League\", il \"Dartmouth College\" ha avuto pi\u00f9 atleti partecipanti alle Olimpiadi invernali di ogni altro membro della \"conference\".\nTecnologia.\nLa tecnologia e \"BlitzMail\", la rete di posta elettronica del \"campus\", svolgono un ruolo importante nella vita sociale e gli studenti tendono a utilizzarlo per la comunicare in luogo dei telefoni cellulari o dei programmi di messaggistica istantanea. L'affidamento degli studenti a \"BlitzMail\" (noto colloquialmente come \"Blitz\": parola usata come sostantivo, verbo e imperativo) si riflette nella presenza di circa 100 terminali pubblici destinati specificamente all'uso di \"BlitzMail\". Dal 1991, agli studenti del \"Dartmouth\" \u00e8 richiesto di possedere un personal computer.\nNel 2001, il \"Dartmouth\" fu il primo istituto della \"Ivy League\" ad offrire un accesso \"wireless\" a Internet in tutto il \"campus\". Con oltre 1.400 punti di accesso, la rete \u00e8 disponibile in tutti gli edifici del \"College\", nonch\u00e9 nella maggior parte degli spazi pubblici all'aperto. Altre tecnologie all'avanguardia includono \"Video on demand\" e \"Voice over IP\" in tutto il \"College\".\nNativi Americani al \"Dartmouth\".\nSi \u00e8 spesso sottolineato che la Carta del \"Dartmouth College\", concessa a Eleazar Wheelock nel 1769, proclamava che l'ente era stato creato \"per l'educazione e l'istruzione dei giovani delle trib\u00f9 indiane di questa terra alla lettura, scrittura e tutte le parti della cultura... cos\u00ec come in tutte le \"liberal Arts and Sciences\"; e anche per i giovani inglesi e tutti gli altri\". Tuttavia, mentre questa affermazione rese pi\u00f9 facile fondere la \"Charity School\" nel \"College\", il \"College\" stesso fu fondato per educare i giovani bianchi. I fondi per istruire i nativi americani della \"Charity School\" che precedeva il \"Dartmouth College\" furono procurati in primo luogo dal nativo americano Samson Occom e almeno parte di questi fondi furono utilizzati per aiutare la fondazione del \"College\".\nIl \"College\" laure\u00f2 solo diciannove nativi americani durante i suoi primi duecento anni. Nel 1970 vennero organizzati programmi accademici e sociali specifici come parte di un \"nuovo impegno per aumentare l'iscrizione di nativi americani\". Da allora, il \"Dartmouth\" ha diplomato oltre 500 studenti americani nativi di oltre 120 diverse trib\u00f9, pi\u00f9 delle altre sette universit\u00e0 della \"Ivy League\" messe assieme.\nTradizioni.\nIl \"Dartmouth\" \u00e8 ben noto per il suo spirito orgoglioso e per le molte tradizioni. Il \"College\" ha adottato il \"quarter system\" (l'anno accademico \u00e8 diviso in quattro segmenti, \"terms\", di uguale durata) e un \"weekend\" ogni \"term\" viene dedicato ad un evento celebrativo tradizionale, noto nel campus come \"big weekend\" o \"party weekend\". Nel \"term\" autunnale di rientro nel \"College\" (ufficialmente chiamato \"Dartmouth Night\") le matricole realizzano un fal\u00f2 sul \"Green\". Il periodo invernale (\"winter term\") \u00e8 celebrato con il \"Winter Carnival\", tradizione iniziata dal 1911, dal \"Dartmouth Outing Club\" per promuovere gli sport invernali. In primavera, il \"Green Key\" \u00e8 un \"weekend\" dedicato principalmente ai \"party\" e alle feste nel \"campus\".\nIl \"term\" estivo era caratterizzato dal \"Tubestock\", una tradizione non ufficiale in cui gli studenti con zattere di legno e camere d'aria navigavano sul fiume Connecticut. Iniziato nel 1986, il \"Tubestock\" \u00e8 stato abbandonato nel 2006, quando le ordinanze della citt\u00e0 di Hanover e la mancanza di reazione da parte degli studenti hanno sconfitto la tradizione. La classe del 2008, durante il loro \"term\" estivo nel 2006, sostitu\u00ec il \"Tubestock\" con il \"Fieldstock\". Questa nuova celebrazione include un barbecue, musica dal vivo e, revival degli anni settanta e ottanta, le tradizionali corse intorno al \"green\" con carretti fatti in casa. A differenza del \"Tubestock\", il \"Fieldstock\" \u00e8 finanziato e sostenuto dal \"College\".\nUn'altra antica tradizione \u00e8 la camminata di quattro giorni, organizzata dal \"Dartmouth Outing Club\" per le nuove matricole, iniziata nel 1935. L'escursione si conclude al \"Moosilauke Ravine Lodge\". Nel 2006, l'85% delle matricole vi prese parte.\nInsegne.\nMotto e inno.\nIl motto del \"Dartmouth\", scelto da Eleazar Wheelock, \u00e8 \"Vox clamantis in Deserto\". Il motto latino \u00e8, tradotto letteralmente, \"La voce di uno che grida nel deserto\", ma \u00e8 pi\u00f9 spesso reso come \"Una voce che grida nel deserto\", che cerca di tradurre la sineddoche della frase. L'espressione compare cinque volte nella Bibbia ed \u00e8 un riferimento alla posizione del \"College\" in quella che un tempo era la frontiera della colonizzazione europea.\nLa canzone \"Men of Dartmouth\" di Richard Hovey \u00e8 stata eletta come la migliore delle canzoni sul \"Dartmouth\" nel 1896 e divenne la canzone ufficiale della scuola nel 1926. La canzone \u00e8 diventata l'\"Alma Mater\" nel 1980 quando il suo testo fu modificato correggendo i riferimenti solo maschili.\nSigillo.\nIl documento istitutivo del \"Dartmouth\" (\"Royal Charter\", 1769) richiedeva la creazione di un sigillo per l'utilizzo su documenti ufficiali e diplomi. Il fondatore del \"College\", Eleazar Wheelock, progett\u00f2 un sigillo simile a quello della \"Society for the Propagation of the Gospel\" (Associazione per la diffusione del Vangelo), un'organizzazione missionaria fondata a Londra nel 1701, per mantenere l'illusione che il suo \"College\" serviva pi\u00f9 per la missione religiosa che per l'istruzione superiore. Inciso da un argentiere di Boston, il sigillo era pronto all'inizio del 1773. Gli amministratori lo accettarono ufficialmente il 25 agosto 1773, descrivendolo come:\nIl 28 ottobre 1926, gli amministratori riservarono il sigillo ai documenti ufficiali della fondazione. Il \"College Publications Committee\" commission\u00f2 al noto tipografo William Addison Dwiggins di creare una versione stilizzata del disegno nel 1940 che ebbe larga diffusione. Il disegno di Dwiggins fu modificato durante il 1957 per cambiare la data da \"1770\" a \"1769\", in accordo con la data della \"College Charter\". Gli amministratori commissionarono una nuova serie di stampi con una data \"1769\" per sostituire i vecchi, molto usurati dopo quasi duecento anni di utilizzo. Il disegno del 1957 continua ad essere utilizzato con il marchio di fabbrica numero 2305032.\nScudetto.\nIl 28 ottobre 1926, la fondazione approv\u00f2 un \"Dartmouth College Shield\" per usi generali. L'artista e incisore W. Johnson Parke disegn\u00f2 questo emblema sulla base dello scudo che \u00e8 raffigurato al centro del sigillo originale. Questo disegno non \u00e8 pi\u00f9 in uso. Il 9 giugno 1944 gli amministratori approvarono un altro stemma basato sullo scudo del sigillo dell'artista e \"designer\" canadese Thoreau MacDonald. Questo \"design\" \u00e8 stato usato ampiamente e, come il sigillo di Dwiggins, la data venne cambiata da \"1770\" a \"1769\", intorno al 1958. Questa versione continua ad essere utilizzata come marchio registrato con il numero 3112676.\nIl designer del \"College\" John Scotford realizz\u00f2 una versione stilizzata dello scudetto nel corso degli anni 1960, ma non ebbe il successo di quello di MacDonald. Lo scudetto sembra essere stato utilizzato come base dello scudo della \"Dartmouth Medical School\", ed \u00e8 stato riprodotto in dimensioni microscopiche con linee di pochi nanometri di diametro. Il disegno \u00e8 comparso su \"Rudolph Ruzicka's Bicentennial Medal\" (Zecca di Philadelphia, 1969) e altrove.\nSoprannome, simbolo e mascotte.\nIl \"Dartmouth\" non ha mai avuto una mascotte ufficiale. Il soprannome \"The Big Green\", originario del 1860, si basa sull'adozione da parte degli studenti di una tonalit\u00e0 di verde foresta (il \"Dartmouth Green\") come colore ufficiale della scuola nel 1866. A partire dal 1920, le squadre di atletica del \"Dartmouth College\" erano note per la loro soprannome non ufficiale \"the Indians\", nomignolo probabilmente dato dai giornalisti sportivi. Questo nome non ufficiale delle squadre \u00e8 stato utilizzato fino primi anni 1970, quando il suo uso fu criticato. Nel 1974 gli amministratori dichiararono \"l'uso del simbolo [indiano] in qualsiasi forma in contrasto con i presenti obiettivi istituzionali e accademici del \"College\" di promozione dell'educazione dei nativi americani\". Alcuni ex-alunni e studenti, nonch\u00e9 il giornale studentesco conservatore, \"The Dartmouth Review\", hanno cercato di riportare il simbolo indiano alla ribalta, ma nessuna squadra lo ha indossato sulla sua uniforme degli ultimi decenni.\nVarie iniziative studentesche sono state intraprese per adottare una nuova \"mascotte\", ma nessuna \u00e8 diventata \"ufficiale\". Una proposta ideata dalla rivista umoristica \"Dartmouth Jack-O-Lantern\" \u00e8 stata \"Keggy the Keg\", un barile (\"keg\") di birra antropomorfo che fa talvolta apparizione in occasione di manifestazioni sportive del \"College\". Nonostante l'entusiasmo degli studenti per \"Keggy\", la mascotte ha solo ricevuto l'approvazione da parte degli studenti. Nel novembre 2006, gli studenti tentarono di far rivivere la \"Dartmoose\" (\"moose\", alce) come un potenziale sostituto dell\"Indian mascotte\", dopo rinnovate polemiche.\nNella cultura di massa.\nIl \"Dartmouth College\" \u00e8 apparso o \u00e8 stato citato in numerosi mezzi di comunicazione di massa.\nChris Miller \u00e8 stato coautore del film del 1978 National Lampoon's Animal House; il film commedia \u00e8 liberamente basato su una serie di racconti di Miller in cui descriveva i suoi giorni al \"Dartmouth\", dove si era laureato nel 1963. In una intervista alla CNN, John Landis ha confermato che il film era \"basato sulla reale descrizione della partecipazione di Chris Miller alla \"fraternity Alpha Delta Phi\" al \"Dartmouth\"\".\nIl \"Winter Carnival\" del \"Dartmouth\" \u00e8 stato il soggetto di film del 1939 dal titolo \"Winter Carnival\" (in italiano \"La reginetta delle nevi\"), interpretato da Ann Sheridan e scritto da Budd Schulberg (laurea al \"College\" nel 1936) e Francis Scott Fitzgerald.\nIl \"Dartmouth College\" \u00e8 stato citato tre volte nella \"sitcom\" di cartoni animati \"I Simpson\", in due (parte degli episodi della 11\u00aa stagione) associano il \"Dartmouth College\" con il consumo di alcolici. Nell'episodio \"Alone Again, Natura-Diddly\", la cantante di rock cristiano Rachel Jordan canta che lei \"beveva come un ragazzo del \"Dartmouth\". In \"Pygmoelian\" (Boe perde la faccia)\", durante il \"Duff Days festival\" Duffman presenta il concorso \"trick-pouring\" dicendo che conta come credito universitario al \"Dartmouth College\".Nel film del 1969 \"Goodbye, Columbus\" (tratto dal romanzo d'esordio di Philip Roth) Richard Benjamin scopre che tutti gli uomini a una festa sono del \"Dartmouth\". \"The Association\", un gruppo rock popolare a quel tempo, registr\u00f2 la colonna sonora e un pezzo strumentale eseguito durante la scena dal titolo \"\"Dartmouth? Dartmouth!\". Inoltre, il \"Dartmouth\" \u00e8 stato l\"Alma Mater\" per una serie di personaggi fittizi, tra cui il personaggio \"Sir Dr. Stephen T. Colbert\" del comico Stephen Colbert, Michael Corleone del Padrino, Meredith Grey di Grey's Anatomy, Thomas Crown del Caso Thomas Crown (1968), Howie Archibald della serie TV Gossip Girl e il personaggio Pete Campbell della serie TV Mad Men. I personaggi Evan e Fogell del film Superbad (2007) frequenteranno il \"Dartmouth\". Nella serie di romanzi fantasy Twilight, i personaggi principali Bella Swan ed Edward Cullen per un loro stratagemma, decidono di andare al \"Dartmouth\". Nella seconda stagione di Scrubs, J.D. sostiene che non tutti i chirurghi sono stupidi e cita come prova il fatto che un altro medico dell'ospedale aveva frequentato il \"Dartmouth\". Il personaggio Dan Rydell nella serie televisiva di breve durata \"Sports Night\"\" era un alunno del \"Dartmouth\", che viene poi citato in numerosi episodi. Nel romanzo di avventura L'ultimo dei Mohicani, il protagonista Occhio di Falco dice di aver frequentato la scuola del reverendo Wheelock che presumibilmente \u00e8 il \"Dartmouth\".\nNella serie televisiva The West Wing, il presidente Bartlet \u00e8 stato un professore di ruolo al \"Dartmouth\" prima di iniziare la sua carriera politica."}
{"id": "2825032", "revid": "767487", "url": "https://it.wikipedia.org/wiki?curid=2825032", "title": "Girlfight", "text": "Girlfight \u00e8 un film sul pugilato del 2000 diretto da Karyn Kusama e interpretato da Michelle Rodriguez. Il film ha vinto numerosi premi in vari festival, quali i \"National Board of Review\", \"Deauville Film Festival\", \"Independent Spirit Awards\", \"Gotham Awards\", \"Las Vegas Film Critics Sierra Awards\" ed altri ancora."}
{"id": "2825034", "revid": "767487", "url": "https://it.wikipedia.org/wiki?curid=2825034", "title": "Alcide Ivan Violi", "text": "Caratteristiche tecniche.\nGiocava come centravanti o ala.\nCarriera.\nMilit\u00f2 in Serie A per quattro stagioni, con le maglie di Bologna, e Liguria.\nCon i suoi 105 gol in partite ufficiali \u00e8 il miglior marcatore nella storia della : nell'immediato secondo dopoguerra ne allen\u00f2 anche la prima squadra, per poi dedicarsi alle formazioni giovanili. Risulta morto prima del 17 aprile 1996."}
{"id": "2825042", "revid": "188323", "url": "https://it.wikipedia.org/wiki?curid=2825042", "title": "Turbina Ossberger", "text": ""}
{"id": "2825043", "revid": "120314513", "url": "https://it.wikipedia.org/wiki?curid=2825043", "title": "Musa \u00c7elebi", "text": "Biografia.\nMusa era il secondo dei quattro figli del sultano Bajazet I. Quando, il 28 luglio 1402, il padre fu catturato nella battaglia di Ancyra da Tamerlano, nell'impero ottomano scoppi\u00f2 una lunga guerra di successione (1402-1413) tra i figli del sultano: Musa, Solimano, \u0130sa, Mehmet I e l'usurpatore Mustaf\u00e0. Nei primi mesi del 1411 Musa fece uccidere il fratello Solimano, che era sultano dei territori ottomani d'Europa dal 1403; cos\u00ec facendo si impossess\u00f2 di quei territori, ossia la Rumelia.\nEgli era ostile all'impero bizantino e recise il trattato di Gallipoli (1403), siglato da Solimano, che dava ai Bizantini la libert\u00e0 dal vassallaggio nei confronti degli Ottomani e restituiva loro molte terre. Musa invi\u00f2 un piccolo esercito per stringere d'assedio Tessalonica e con il grosso delle forze assedi\u00f2 Costantinopoli, massacrando la popolazione bizantina che veniva incontrata lungo il cammino. Ma Musa non riusc\u00ec a conquistare Costantinopoli e neppure Tessalonica.\nL'imperatore bizantino Manuele II Paleologo (1391-1425) era intenzionato a liberarsi di Musa e per questo, nei primi mesi del 1412, sped\u00ec un'ambasceria a Mehmet I (1413-1421), sultano Ottomano dell'Asia Minore, offrendogli l'alleanza dei Bizantini, in cambio della conferma delle concessioni fatte da Solimano. Il sultano accett\u00f2, capendo che non avrebbe potuto vincere la guerra civile senza l'aiuto dei Bizantini e il 5 luglio 1413 si scontr\u00f2 a \u00c7amurlu Derbent, vicino a Samokov nell'ovest della Bulgaria, contro Musa, che sconfisse e uccise."}
{"id": "2825044", "revid": "188323", "url": "https://it.wikipedia.org/wiki?curid=2825044", "title": "Turbina Banki-Michell", "text": ""}
{"id": "2825047", "revid": "121837", "url": "https://it.wikipedia.org/wiki?curid=2825047", "title": "Autoanticorpi", "text": ""}
{"id": "2825050", "revid": "151000", "url": "https://it.wikipedia.org/wiki?curid=2825050", "title": "An-168", "text": ""}
{"id": "2825051", "revid": "151000", "url": "https://it.wikipedia.org/wiki?curid=2825051", "title": "Antonov An-168", "text": ""}
{"id": "2825052", "revid": "151000", "url": "https://it.wikipedia.org/wiki?curid=2825052", "title": "Antonov An-158", "text": ""}
{"id": "2825053", "revid": "151000", "url": "https://it.wikipedia.org/wiki?curid=2825053", "title": "An-158", "text": ""}
{"id": "2825054", "revid": "1573940", "url": "https://it.wikipedia.org/wiki?curid=2825054", "title": "Qotbabad", "text": "Qotb\u0101b\u0101d (farsi \u0642\u0637\u0628\u200c\u0622\u0628\u0627\u062f) \u00e8 una citt\u00e0 dello shahrest\u0101n di Jahrom, circoscrizione di Kordian, nella provincia di Fars. Aveva, nel 2006, una popolazione di 6.450 abitanti. "}
{"id": "2825059", "revid": "599013", "url": "https://it.wikipedia.org/wiki?curid=2825059", "title": "Kisei 1978", "text": "Questo articolo tratta della seconda edizione del Kisei, una competizione del Go, svoltasi nel 1978.\nIl vincitore fu Fujisawa Hideyuki."}
{"id": "2825061", "revid": "155634", "url": "https://it.wikipedia.org/wiki?curid=2825061", "title": "Kisei 1979", "text": "Questo articolo tratta della terza edizione del Kisei, una competizione del Go, svoltasi nel 1979.\nIl vincitore fu Fujisawa Hideyuki."}
{"id": "2825062", "revid": "155634", "url": "https://it.wikipedia.org/wiki?curid=2825062", "title": "Kisei 1980", "text": "Questa voce tratta della quarta edizione del Kisei, una competizione del Go, svoltasi nel 1980.\nIl vincitore fu Fujisawa Hideyuki."}
{"id": "2825063", "revid": "155634", "url": "https://it.wikipedia.org/wiki?curid=2825063", "title": "Kisei 1981", "text": "Questo articolo tratta della quinta edizione del Kisei, una competizione del Go, svoltasi nel 1981.\nIl vincitore fu Fujisawa Hideyuki."}
{"id": "2825064", "revid": "599013", "url": "https://it.wikipedia.org/wiki?curid=2825064", "title": "Kisei 1982", "text": "Questo articolo tratta della sesta edizione del Kisei, una competizione del Go, svoltasi nel 1982.\nIl vincitore fu Fujisawa Hideyuki."}
{"id": "2825072", "revid": "1318658", "url": "https://it.wikipedia.org/wiki?curid=2825072", "title": "FA Cup 1952-1953", "text": "La FA Cup 1952-1953 \u00e8 stata la settantaduesima edizione della competizione calcistica pi\u00f9 antica al mondo.\nIl Blackpool ha vinto il torneo per la prima volta nella finale di Wembley contro il Bolton Wanderers conclusasi sul punteggio di 4-3.\nTerzo turno.\nCon questo turno entrarono in scena le 44 squadre di First Division e di Second Division.\nFinale.\nLa finale, ribattezzata \"Matthews Final\" per i dribbling di Stanley Matthews negli ultimi trenta minuti di gara, venne disputata tra e Bolton Wanderers a Wembley.\nIl Blackpool vinse 4-3, con Stan Mortensen che mise a segno una tripletta, l'unica fino ad oggi ad essere mai stata realizzata in una finale di FA Cup."}
{"id": "2825074", "revid": "486946", "url": "https://it.wikipedia.org/wiki?curid=2825074", "title": "Cattedrale di Roma", "text": ""}
{"id": "2825075", "revid": "34971", "url": "https://it.wikipedia.org/wiki?curid=2825075", "title": "Nepomuk (KDE)", "text": "NEPOMUK (Networked Environment for Personalized, Ontology-based Management of Unified Knowledge) \u00e8 un insieme di specifiche software open source relative allo sviluppo di un ambiente desktop semantico sociale (\"social semantic desktop\") per KDE.\nCaratteristiche.\nViene utilizzato per arricchire ed interconnettere informazioni provenienti da differenti applicazioni utilizzando metadati semantici memorizzati come RDF. Inizialmente \u00e8 stato sviluppato dal progetto omonimo con un costo di 17 milioni di euro di cui 11,5 finanziati dall'Unione europea.\nL'implementazione pratica di queste specifiche fornisce un livello software in grado di assegnare ai file dei metadati che ne descrivano il contenuto, permettendo quindi una catalogazione non pi\u00f9 legata alla struttura del file system, ma legata al significato che si d\u00e0 a quel determinato file.\nArchitettura.\nI metadati inseriti dall'utente sono gestiti da Soprano, una libreria appositamente sviluppata per fornire un framework C++/Qt4 per i dati RDF. Soprano utilizza un'infrastruttura a plugin che consente l'esecuzione di varie funzioni e, per quanto riguarda la memorizzazione dei metadati elaborati, l'utilizzo di differenti \"backend\". Attualmente \u00e8 utilizzato a questo scopo Virtuoso, un database server SQL/RDF creato da OpenLink Software e disponibile anche in versione opensource (licenza GPL), che ha sostituito quelli precedentemente utilizzati come Sesame2 che presentava limiti nelle funzioni e prestazioni non adeguate a causa della dipendenza da JVM o Redland, gravato anch'esso da problemi prestazionali.\nOltre ai metadati inseriti dall'utente, NEPOMUK gestisce e memorizza anche le informazioni indicizzate automaticamente da Strigi, integrando cos\u00ec le informazioni gi\u00e0 contenute nei file con quelle inserite dall'utente.\nL'integrazione.\nIn Dolphin, il gestore dei file in KDE SC 4 e in Gwenview, il visualizzatore di immagini predefinito, \u00e8 possibile assegnare etichette, voti e commenti a file e cartelle tramite una barra laterale. Il gestore dei download KGet, invece, consente di assegnare etichette e voti ai file scaricati tramite un menu contestuale. Queste informazioni possono essere utilizzate per ricercare le risorse desiderate tramite la barra e le funzioni di ricerca integrate in Dolphin. La ricerca delle risorse \u00e8 effettuabile anche tramite KRunner. Gwenview offre invece accesso alle immagini sulla base delle etichette loro assegnate tramite la sua pagina iniziale.\nTramite il protocollo \"timeline:/\" gestito dal KIOSlave Timeline \u00e8 inoltre possibile accedere ai file tramite una visualizzazione temporale in ordine cronologico sulla base del loro utilizzo.\nNEPOMUK pu\u00f2 essere gestito tramite un apposito modulo (Ricerca desktop) di Impostazioni di sistema che consente di abilitare NEPOMUK, se questo \u00e8 attivo \u00e8 possibile abilitare anche Strigi, definire quali cartelle e file debbano essere indicizzate e la quantit\u00e0 di memoria da destinare a NEPOMUK stesso. \nAltre implementazioni.\nEsistono differenti implementazioni di queste specifiche, una in Java, l'altra in C++.\nJava.\nL'implementazione in Java di NEPOMUK \u00e8 stata completata alla fine del 2008 ed \u00e8 servita come ambiente di sperimentazione per nuove tecniche nell'ambito dei desktop semantici. \u00c8 caratterizzata da un proprio \"frontend\" (\"PSEW\") che integra varie funzionalit\u00e0 come ricerca e navigazione delle informazioni. Questa implementazione utilizza Sesame come base di memorizzazione RDF e il framework Aperture per l'integrazione con altre applicazioni desktop come client di posta e browser."}
{"id": "2825076", "revid": "282579", "url": "https://it.wikipedia.org/wiki?curid=2825076", "title": "Battaglia di Lampedusa", "text": ""}
{"id": "2825077", "revid": "155634", "url": "https://it.wikipedia.org/wiki?curid=2825077", "title": "National Football League 1974", "text": "La stagione NFL 1974 fu la 55\u00aa stagione sportiva della National Football League, la massima lega professionistica statunitense di football americano. La finale del campionato, il Super Bowl IX, si disput\u00f2 il 12 gennaio 1975 al Tulane Stadium di New Orleans, in Louisiana e si concluse con la vittoria dei Pittsburgh Steelers sui Minnesota Vikings per 16 a 6. La stagione inizi\u00f2 il 15 settembre 1974 e si concluse con il Pro Bowl 1975 che si tenne il 20 gennaio all'Orange Bowl di Miami.\nIn questa stagione per la prima volta vennero introdotti i tempi supplementari per le partite della stagione regolare. Il primo tempo supplementare venne disputato il 22 settembre 1974 tra Pittsburgh Steelers e Denver Broncos e risult\u00f2 in un pareggio (35-35). I primi tempi supplementari che decretarono un vincitore furono quelli disputati il 10 novembre successivo tra New York Jets e New York Giants che videro la vittoria dei Jets per 26 a 20.\nQuesta fu l'ultima stagione in cui le sedi delle partite di play-off vennero deciso in base alla rotazione tra le \"Division\".\nStagione regolare.\nLa stagione regolare si svolse in 14 giornate, inizi\u00f2 il 15 settembre e termin\u00f2 il 15 dicembre 1974.\nPlay-off.\nI play-off iniziarono con i \"Divisional Playoff\" il 21 e 22 dicembre 1974, i \"Conference Championship Game\" si giocarono il 29 dicembre. Il Super Bowl IX si gioc\u00f2 il 12 gennaio 1975 al Tulane Stadium di New Orleans.\nIncontri.\nNota: Gli accoppiamenti nei Divisional playoff venivano stabiliti mediante criteri di rotazione."}
{"id": "2825078", "revid": "1428919", "url": "https://it.wikipedia.org/wiki?curid=2825078", "title": "Corrado Ruggiero", "text": "Laureatosi in giurisprudenza e filosofia, insegn\u00f2 per venti anni presso l'istituto Magistrale \"Galizia\" di Nocera Inferiore, prima di diventare preside dell'ITC \"Pucci\" di Nocera Inferiore. Dal 1987 viveva in Lombardia, da quando fu nominato Dirigente Superiore per i Servizi Ispettivi del Ministero della Pubblica Istruzione.\nSposato con Rosanna Loreto, aveva due figli: Giovanni e Simonetta.\nOltre a diversi saggi critici sulla poesia contemporanea, Corrado Ruggiero ha scritto cinque romanzi \"Rossa Malupina\", edita da Pironti nel 2001, \"Ballata Nucerinese\", e \"Nuova Nocera York\", editi da Oedipus, rispettivamente, nel 2003 e nel 2004, \"Gennarina\", e \"Verso sera\" editi da Marsilio, rispettivamente, nel 2007 e nel 2009, quest'ultimo postumo.\nCon il romanzo \"Gennarina\" ha vinto il premio Palmi 2007.\nRomanzi caratterizzati \"da una scrittura costantemente illuminata da una ricca e mobile espressivit\u00e0, in un lavoro di intarsio tra lingua e dialetto, dagli esiti spesso felicissimi. una scrittura, anche, piena di capricciose invenzioni, ironica e spietata e paradossalmente legatissima al piccolo mondo di Nocera (centro costante della sua narrativa)\".\n\u00c8 scomparso nel 2009 all'et\u00e0 di 73 anni."}
{"id": "2825079", "revid": "767487", "url": "https://it.wikipedia.org/wiki?curid=2825079", "title": "Bliss (gruppo musicale britannico)", "text": "I Bliss sono un gruppo musicale britannico di musica elettronica e pop in attivit\u00e0 tra il 1986 e il 1991. Durante questi cinque anni il gruppo ha pubblicato due album e diversi singoli per l'etichetta discografica Parlophone.\nNel 2007, dopo un'esperienza della cantante Rachel Morrison come solista, il gruppo si \u00e8 riformato e, nel 2009, ha pubblicato un terzo album per una nuova etichetta discografica, la India.\nStoria.\nI primi album.\nIl gruppo \u00e8 stato fondato nel 1986 dalla cantante Rachel Morrison e dal bassista Paul Ralphes, membri principali, che unendosi a Paul Sirett (chitarra), Chris Baker (batteria) e Roger Askew (tastiera, piano e organo) hanno composto la formazione iniziale del gruppo.\nNel 1988 hanno pubblicato due singoli per l'etichetta discografica Survival, intitolati \"I Hear You Call\" e \"Your Love Meant Everything\". Tra il marzo e il settembre di quell'anno hanno registrato, insieme ad altri musicisti che non facevano parte del quintetto, il loro album di debutto, \"Loveprayer\", pubblicato nel 1989 dalla Parlophone.\nIl disco non ebbe particolare successo negli Stati Uniti e nella stessa Gran Bretagna, paese d'origine del gruppo, ma ne riscosse in Europa, Brasile, Nuova Zelanda e Australia.\nSuccessivamente al primo disco si sono uniti al gruppo altri due elementi, Tommy Schmeider, che ha affiancato Paul Sirett alle chitarre, e Michael Witzel, alla batteria insieme a Chris Baker. Con questa formazione ampliata, il gruppo ha pubblicato, nel 1991, il disco \"A Change in the Weather\", prodotto da Rupert Hine e alla realizzazione del quale hanno partecipato artisti come Paul Carrack e Liam O'Maonlai del gruppo Hothouse Flowers. In concomitanza con l'uscita del secondo disco, come il precedente pubblicato dall'etichetta Parlophone, sono stati pubblicati anche i singoli \"Watching Over Me\", \"Crash Into the Ocean\" e \"I Don't Want to Hurry\" ed \u00e8 stato effettuato un tour durante il quale si sono esibiti al fianco di Van Morrison, Chris Isaak e i The Neville Brothers.\nLo scioglimento e la carriera solista di Rachel Morrison.\nTerminata la promozione del disco il gruppo si \u00e8 sciolto e i componenti hanno seguito differenti strade; Paul Ralphes ha proseguito una carriera da solista trasferendosi in Brasile, mentre la cantante Rachel Morrison, dopo aver avuto un bambino, ha iniziato ad effettuare dei tour insieme a suo marito, accreditato come Tom E. Morrison. Successivamente hanno formato il progetto musicale di musica elettronica Meeker, che ha pubblicato diversi singoli nel 2000 e 2001. Con questo pseudonimo hanno collaborato anche alle colonne sonore dei film \"Lo smoking\", \"Sparkle\" e \"London to Brighton\".\nRiformazione.\nDopo un incontro tra i membri fondatori del gruppo avvenuto nell'inverno 2006 prese forma l'idea di una riformazione del complesso e usc\u00ec, in Germania, la raccolta \"Best of\" per l'etichetta discografica Zounds, pubblicato anche l'anno successivo con il titolo \"Spirit of Man\". Simultaneamente sono state pubblicate delle versioni rimasterizzate dei primi due dischi per la EMI, etichetta dalla quale dipendeva la loro casa discografica originale.\nNel 2007 il gruppo si \u00e8 ufficialmente ricostituito, con una formazione quasi interamente differente dall'originale; la Morrison si \u00e8 infatti unita a Simon Peter (tastiere) e Rob Tree (basso) e Marc Layton-Bennett (batteria e percussioni) e, insieme anche al marito Tom E. Morrison (chitarra). Nello stesso anno \u00e8 stato pubblicato l'album \"The Celtic Woman\", accreditato solo alla cantante e incentrato sulla musica celtica, mentre nel 2009 \u00e8 stato diffuso \"My World Your World\", terzo album di inediti del gruppo, uscito per la India Records."}
{"id": "2825086", "revid": "767487", "url": "https://it.wikipedia.org/wiki?curid=2825086", "title": "Kazerun", "text": "K\u0101zer\u016bn (farsi \u06a9\u0627\u0632\u0631\u0648\u0646) \u00e8 il capoluogo dello shahrest\u0101n di Kazerun, circoscrizione Centrale, nella provincia di Fars. Aveva, nel 2006, una popolazione di 84.594 abitanti. \u00c8 al centro di una zona agricola che produce datteri, agrumi, grano, riso, tabacco, cotone e uva.\nIn direzione nord, a 19\u00a0km, si trova l'antica citt\u00e0 di Bishapur con bassorilievi dell'era sasanide e una grotta con una statua di Sapore I."}
{"id": "2825087", "revid": "125606292", "url": "https://it.wikipedia.org/wiki?curid=2825087", "title": "Edward D. Hoch", "text": "Biografia.\nEdward D. Hoch cominci\u00f2 a scrivere negli anni '50; il primo racconto apparve nel 1955 in \"Famous Detective Stories\", seguito da altre storie in \"The Saint Mystery Magazine\". Nel gennaio 1962 cominci\u00f2 ad apparire nell'\"Alfred Hitchcock's Mystery Magazine\". Nel dicembre 1962 inizi\u00f2 la collaborazione di maggior successo, con un primo racconto nell'\"Ellery Queen's Mystery Magazine\"; negli anni successivi \"EQMM\" pubblic\u00f2 oltre 450 storie di Hoch, circa la met\u00e0 della sua produzione. Dal maggio del 1973 \"EQMM\" cominci\u00f2 a pubblicare un nuovo racconto di Hoch ad ogni uscita: dal maggio 2007 l'autore collezion\u00f2 34 anni di uscite senza perdere un numero.\nEdward D. Hoch mor\u00ec d'infarto a 77 anni. Era sposato con Patricia McMahon.\nStile.\nHoch era un maestro del racconto giallo classico, enfatizzando pi\u00f9 il mistero e la deduzione piuttosto che la suspense e l'azione rapida; \"EQMM\" lo ha definito \"Il Re del \"Whodunit\" Classico\". Le sue storie sono molto ben scritte e spesso ci sono puzzle ben tracciati, con indizi - sia fisici che psicologici - ben curati e presentati in modo corretto. Era particolarmente portato a racconti di \"crimini impossibili\", nei quali tutte le apparenze del crimine (in genere un omicidio), non avrebbe potuto essere commesso affatto; ha inventato numerose varianti sul \"mistero della porta chiusa\" reso popolare da John Dickson Carr ed altri. Ad esempio, ne \"Il secondo problema del Ponte Coperto\", un uomo viene colpito a distanza ravvicinata, mentre \u00e8 da solo su un ponte coperto, e la folla dei testimoni vede entrambe le estremit\u00e0 del ponte.\nOpere.\nHoch ha pubblicato articoli su riviste usando gli pseudonimi di \"Stephen Dentinger\", \"RL Stevens\", \"Pat McMahon\", \"Anthony Circus\", \"Irwin Booth\", \"R. E. Porter\", \"Mr. X\" ed il nome collettivo \"Ellery Queen\"; in molti casi la rivista riportava anche un suo altro racconto con il suo nome originale. Hoch ha scritto anche un romanzo pubblicato come Ellery Queen, sotto la supervisione di Manfred Lee, uno degli scrittori che portarono quel nome alla ribalta.\nHa pubblicato anche un brano intitolato lo Zoo."}
{"id": "2825089", "revid": "181699", "url": "https://it.wikipedia.org/wiki?curid=2825089", "title": "Cultura di Trypillia", "text": ""}
{"id": "2825094", "revid": "181699", "url": "https://it.wikipedia.org/wiki?curid=2825094", "title": "Trypillia", "text": ""}
{"id": "2825095", "revid": "1573940", "url": "https://it.wikipedia.org/wiki?curid=2825095", "title": "Acipenser transmontanus", "text": "Lo storione bianco (Acipenser transmontanus ) \u00e8 un pesce appartenente alla famiglia Acipenseridae.\nDistribuzione e habitat.\n\u00c8 endemico delle coste pacifiche del Nord America tra l'Alaska e la Baja California. \u00c8 stato introdotto in molti altri stati degli USA e in alcuni allevamenti dell'Europa: \u00e8 soprattutto allevato in Italia.\n\u00c8 una specie anadroma che vive in mare e penetra nei fiumi solo per la riproduzione ma si conoscono anche popolazioni che passano tutta la loro vita nei fiumi.\nDescrizione.\nSimile agli altri storioni, si distingue per il numero dei raggi delle pinne e dalle caratteristiche degli scudi ossei cutanei.\nIl colore \u00e8 grigio brunastro con ventre bianco e pinne grigie.\nPu\u00f2 raggiungere i 610\u00a0cm di lunghezza e vivere fino a 104 anni. Gli esemplari anadromi possono pesare fino a 682\u00a0kg, mentre quelli esclusivamente di acqua dolce non raggiungono dimensioni cos\u00ec elevate.\nBiologia.\nAlimentazione.\nGli adulti catturano prevalentemente pesci (spinarelli, lamprede, altri storioni) e anfibi, i giovani insetti (Tricotteri, Chironomidi, Efemerotteri), crostacei (anfipodi, gamberetti, copepodi) ed altri invertebrati come molluschi.\nRiproduzione.\nSi riproduce nei fiumi, e ritorna al mare dopo la deposizione. Tende a scegliere zone con corrente non troppo forte e fondali sabbiosi per riprodursi.\nPesca.\nViene comunemente allevato in cattivit\u00e0, quasi tutti gli storioni nei laghetti per pesca sportiva in Italia appartengono a questa specie. Le carni sono eccellenti e le uova si prestano alla produzione di caviale di ottima qualit\u00e0.\nConservazione.\nLe principali minacce sono dovute all'attivit\u00e0 umana sui fiumi, che rende difficoltoso ai pesci raggiungere i siti riproduttivi e alla pesca. La specie \u00e8 comunque classificata come \"a rischio minimo\" (LC) dalla lista rossa IUCN."}
{"id": "2825096", "revid": "597500", "url": "https://it.wikipedia.org/wiki?curid=2825096", "title": "XXX Esposizione internazionale d'arte", "text": "La 30\u00aa Biennale Internazionale d'Arte di Venezia ebbe luogo dal 18 giugno al 16 ottobre 1960."}
{"id": "2825097", "revid": "30329806", "url": "https://it.wikipedia.org/wiki?curid=2825097", "title": "Slavo Antico Orientale", "text": ""}
{"id": "2825098", "revid": "181699", "url": "https://it.wikipedia.org/wiki?curid=2825098", "title": "Oberdan Ussello", "text": "\u00c8 ricordato per la sua carriera da responsabile del settore giovanile del Torino, durante la quale ha vinto tre campionati Primavera oltre ad aver scoperto molti talenti tra cui Giorgio Ferrini, Aldo Agroppi, Angelo Cereser, Rosario Rampanti, Roberto Rosato, Renato Zaccarelli, Paolo Pulici, Ezio Rossi, Roberto Mozzini e Giuseppe Dossena.\nEra soprannominato \"Bida\".\nCarriera.\nGiocatore.\nResidente da ragazzo in via Filadelfia, a pochi metri dallo stadio del Torino, crebbe calcisticamente nel vivaio granata, ed esord\u00ec in prima squadra il 26 dicembre 1935 in Torino-Reggiana (2-0) di Coppa Italia segnando una doppietta. Si ripet\u00e9 all'esordio in Serie A il 3 maggio 1936, in occasione della vittoria esterna sulla Fiorentina, realizzando la rete del definitivo 0-2. Non riuscendo inizialmente ad emergere in prima squadra, venne ceduto al Vigevano, con cui disput\u00f2 da titolare un campionato di serie C e tre di Serie B per poi tornare a Torino nell'estate 1940.\nIn granata disput\u00f2 da titolare il campionato di Serie A 1940-1941 (23 presenze e 5 reti all'attivo), mentre nella stagione successiva, a seguito dell'acquisto di Pietro Ferraris e Romeo Menti fin\u00ec fra le riserve, disputando due soli incontri di campionato.\nNell'estate del 1942 venne quindi ceduto alla Biellese, dove rester\u00e0 fino a fine carriera con all'attivo due campionati di Serie C e uno di Serie B, oltre che l'anomalo campionato di Serie B-C Alta Italia 1945-1946.\nIn carriera ha totalizzato complessivamente 26 presenze e 6 reti in Serie A e 118 presenze e 33 reti in Serie B.\nAllenatore.\nIntrapresa la carriera di allenatore nel suo ultimo anno alla Biellese, nel 1948 divenne allenatore della squadra giovanile del Torino (\"Torino Ragazzi\"), e dopo la tragedia di Superga fu chiamato, insieme al direttore tecnico Copernico, sulla panchina della prima squadra per portare a termine il campionato, con lo scudetto gi\u00e0 assegnato d'ufficio ai \"granata\".\nNella stagione successiva fu di nuovo chiamato ad allenare la prima squadra in occasione del match valido per l'ottava giornata di campionato Torino-Milan (3-2), a causa della squalifica del D.T. Copernico e dell'allenatore Giuseppe Bigogno.\nNella stagione 1951-1952, pur rimanendo allenatore dei \"Ragazzi\", venne nominato vice del neo-allenatore della prima squadra Mario Sperone; il 2 aprile 1952, a seguito delle dimissioni di quest'ultimo, fu nominato primo allenatore, affiancato ancora dal direttore tecnico Copernico, conquistando la salvezza per due punti.\nLa stagione successiva, stavolta affiancato dal DT inglese Jesse Carver, ottenne un buon 10\u00ba posto, mentre alla terza stagione Carver fu sollevato dall'incarico e sostituito con Annibale Frossi che scelse come allenatore Luigi Miconi; Ussello torn\u00f2 cos\u00ec ad occuparsi della squadra giovanile.\nTorn\u00f2 a guidare la prima squadra nelle ultime tre giornate del campionato 1955-1956 a causa della squalifica di Frossi, ottenendo due vittorie e una sconfitta. A fine stagione venne premiato dal Centro Tecnico Federale come miglior allenatore di squadre ragazzi, premio che vincer\u00e0 anche nel 1965.\nA gennaio 1957 fu scelto da Antonio Vespucio Liberti per affiancarlo nella conduzione della prima squadra in sostituzione dell'esonerato Fioravante Baldi, ma dopo due pareggi e tre sconfitte fu a sua volta sostituito da Blagoje Marjanovi\u0107.\nA parte un triennio alla Fiorentina rest\u00f2 ai \"Ragazzi\" del Torino fino al 1976, vincendo anche i primi tre Scudetti Primavera della storia del Torino nel 1967, 1968 e 1970.\nNel giugno del 1969, a dodici anni dall'ultima volta, torn\u00f2 alla guida della prima squadra limitatamente al girone finale di Coppa Italia nel quale il suo Torino si classific\u00f2 ultimo.\nNel 1976 lasci\u00f2 gli fu affidato il ruolo di osservatore e scelse come suo successore per la panchina Ercole Rabitti.\nNel 1980 divenne responsabile della scuola calcio del Victoria Ivest Tabor, societ\u00e0 dilettantistica torinese\nNel 1984 fu ingaggiato come direttore tecnico del settore giovanile del Cuneo, militante in Interregionale.; sempre nello stesso anno entr\u00f2 a far parte dello staff tecnico della scuola calcio intitolata a Guglielmo Gabetto, insieme ad altri ex calciatori come Alberto Carelli, Rampanti e Livio Bussi.\nNel 1999, a 82 anni, fu nominato consulente tecnico del settore giovanile del Torino.\nStatistiche.\n\" Statistiche aggiornate al 16 giugno 1948. \"\nStatistiche da allenatore.\n\"Statistiche aggiornate al 28 giugno 1969.\"\nPalmar\u00e8s.\nCuriosit\u00e0.\nOberdan Ussello \u00e8 stato interpretato dall'attore Fabio Poggiali nella miniserie TV Il Grande Torino."}
{"id": "2825099", "revid": "300067", "url": "https://it.wikipedia.org/wiki?curid=2825099", "title": "Krzysztof Szubarga", "text": ""}
{"id": "2825105", "revid": "2178917", "url": "https://it.wikipedia.org/wiki?curid=2825105", "title": "Cronologia della prima guerra mondiale", "text": "Questa cronologia della prima guerra mondiale contiene un elenco degli eventi bellici, politici e diplomatici inerenti alla prima guerra mondiale e fatti collegati su tutti i fronti di combattimento."}
{"id": "2825106", "revid": "300067", "url": "https://it.wikipedia.org/wiki?curid=2825106", "title": "Micha\u0142 Chyli\u0144ski", "text": ""}
{"id": "2825108", "revid": "767487", "url": "https://it.wikipedia.org/wiki?curid=2825108", "title": "Mustaf\u00e0 \u00c7elebi", "text": "Biografia.\nMustaf\u00e0 era il figlio primogenito del sultano Bajazet I; fu catturato insieme al padre il 28 luglio 1402 nella battaglia di Ancyra da Tamerlano.\nNel frattempo nell'impero ottomano scoppi\u00f2 una lunga guerra di successione (1402-1413) tra gli altri figli del sultano, Musa, Solimano e Mehmet I. Nel febbraio 1403 Bajazet mor\u00ec, e molto probabilmente mor\u00ec anche Mustaf\u00e0.\nTuttavia, nel 1413 si torn\u00f2 a parlare di lui, visto che un usurpatore pretendeva di essere Mustaf\u00e0 (il che \u00e8 assai improbabile) e inizi\u00f2 a contendere il trono al fratello Mehmet, che era appena riuscito a riunire l'impero ottomano sotto la sua guida. L'impostore riusc\u00ec a organizzare un esercito e a diventare una minaccia reale per Mehmet; la guerra civile era ricominciata ma non era destinata a durare molto, dal momento che il sultano riusc\u00ec a sedare in fretta la rivolta.\nNel mentre Mustaf\u00e0 veniva salvato dai Veneziani e portato a Tessalonica, presso la corte del despota Andronico Paleologo, che lo prese sotto la sua protezione. Mehmet si lament\u00f2 di ci\u00f2 con l'imperatore bizantino Manuele II Paleologo (1391-1425), che condann\u00f2 Mustaf\u00e0 al carcere a vita, pena che sarebbe stata scontata nell'isola di Lemno. Manuele, cos\u00ec facendo, salv\u00f2 la vita a Mustaf\u00e0, perch\u00e9 in tal modo, nel caso i rapporti con gli Ottomani fossero peggiorati, Manuele aveva sempre in mano un pretendente al trono dei sultani.\nIl 21 maggio 1421 mor\u00ec Mehmet; gli succedette al trono il figlio Murad II. Giovanni VIII Paleologo (1425-1448), figlio di Manuele, forte dell'appoggio dei giovani Bizantini, disse a suo padre che non aveva intenzione di riconoscere Murad come sultano, ma di contrapporgli Mustaf\u00e0, che era ancora nelle prigioni di Lemno. Manuele era assolutamente contrario alla posizione presa dal figlio, ma era troppo malato per avere la forza di opporvisi, quindi gli dette pieni poteri per intervenire. Mustaf\u00e0 fu quindi liberato e gli fu affidato un piccolo esercito, con cui si impossess\u00f2 della parte europea dell'Impero ottomano.\nNel gennaio del 1422 invase l'Asia Minore ma fu sconfitto; dovette cos\u00ec ritirarsi in suolo europeo. Due settimane dopo Murad arriv\u00f2 in Europa con un esercito, sconfisse e uccise Mustaf\u00e0, diventando cos\u00ec sultano indiscusso."}
{"id": "2825116", "revid": "767487", "url": "https://it.wikipedia.org/wiki?curid=2825116", "title": "Teresio Traversa", "text": "Carriera.\nFormatosi nell'Ardita Vercelli, viene ingaggiato dai ben pi\u00f9 noti \"cugini\" della Pro Vercelli nel 1932. \nCon i piemontesi rimane per quattro stagioni, al termine delle quali passa alla .\nCon i viola gioca un biennio per poi passare al , dove nuovamente rimane per un biennio, non scendendo in campo per\u00f2 nella seconda stagione di permanenza in rossonero.\nTraversa decide quindi di scendere di categoria pur di giocare, trasferendosi al Savona. Con i liguri la stagione \u00e8 ottima, impreziosita da 5 marcature. La buona annata lo fa notare dal che lo ingaggia nel 1941.\nCon i labronici nella stagione 1942-1943, annata che vede Traversa tra i protagonisti, raggiunge un insperato 2\u00ba posto in Serie A.\nLa guerra lo costringe a fermarsi per quasi due anni, anche se riesce comunque a disputare in Puglia il Campionato dell'Italia libera 1944 con il Rutigliano ed il successivo Torneo misto pugliese 1944-1945 con la formazione Franco Baldassarre di Altamura.\nTraversa era nella rosa della squadra rossoblu che partecip\u00f2 alla Coppa Citt\u00e0 di Genova che nei primi mesi del 1945 sostitu\u00ec il normale campionato a causa degli eventi bellici che sconvolgevano l'Europa in quel periodo. La competizione fu vinta dai rossoblu che sorpassarono all'ultima giornata i rivali del Liguria; a Traversa ed a ciascun vincitore della competizione furono date in premio 20.000 lire dal futuro presidente rossoblu Antonio Lorenzo.\nAl termine del conflitto Traversa \u00e8 sempre tra le file dei genovesi, che avevano riassunto l'antico nome di , con i quali gioca 8 incontri dell'anomalo campionato 1945-1946, chiuso al dodicesimo posto della Serie A Alta Italia.\nAl termine dell'esperienza \"rossoblu\", passa al Vigevano, club nel quale chiude la carriera nel 1948.\nHa giocato per dieci stagioni in Serie A per un totale di 185 presenze. Il miglior risultato ottenuto in carriera \u00e8 stato il secondo posto conquistato con la maglia del Livorno nel 1942-1943."}
{"id": "2825121", "revid": "1543377", "url": "https://it.wikipedia.org/wiki?curid=2825121", "title": "Foresta nazionale di Custer", "text": "La foresta nazionale di Custer \u00e8 un'area naturale protetta localizzata principalmente nello stato federato del Montana con una piccola sezione separata posta nel nord-ovest dello stato del Dakota del Sud. Con un'estensione totale di 5.173,03 km\u00b2 la foresta \u00e8 suddivisa in dieci sezioni separate. Mentre le sezioni occidentali della foresta nazionale di Custer costituisco parte del Greater Yellowstone Ecosystem, le sezioni orientali sono una combinazione di \"isole\" di foresta e prateria. Una porzione della foresta nazionale \u00e8 inclusa nelle Absaroka-Beartooth Wilderness che rappresenta una superficie di oltre un terzo delle \"terre selvagge\". A sud della cittadina di Red Lodge, la Beartooth Highway (U.S. 212) attraversa la foresta nazionale in direzione del parco nazionale di Yellowstone.\nStoria.\nLa foresta nazionale di Custer fu istituita dallo United States Forest Service con il nome di \"Otter National Forest\" il 2 marzo del 1907. Il 1\u00ba luglio del 1908 il nome fu cambiato in \"Custer National Forest\". Il 13 gennaio del 1920 il territorio dalla \"Sioux National Forest\" fu incluso nella foresta di Custer che attualmente comprende anche il distretto dei ranger Sioux di Custer, che si estende nel Dakota del Sud. Sioux aveva precedentemente inglogato le foreste nazionali di \"Colline Cave\", \"Ekalaka\", \"Long Pine\", \"Short Pine\" e \"Buttes Slim\" il 1\u00ba luglio del 1908. Il 17 febbraio 1932 alla foresta nazionale di Custer furono annesse piccole porzioni della \"foresta nazionale di Beartooth\", che attualmente comprende il distretto di Beartooth.\nTerritorio.\nLa montagna pi\u00f9 alta nel Montana, (Granite Peak), si trova ai confini tra la foresta nazionale di Custer e la foresta nazionale di Gallatin. Un aspetto interessante \u00e8 rappresentato dal ghiacciaio Grasshopper, nel quale, sepolte tra i ghiacci, si trovano milioni di cavallette, morte circa 300 anni fa. Nel territorio della foresta nazionale si trovano pochi fiumi e laghi.\nNella foresta si trovano alcuni cimiteri dei Nativi americani e aree sacre in cui sono rappresentati pittogrammi e petroglifi. Per gli indiani delle pianure la foresta forniva un riparo e di un luogo stabile per l'approvvigionamento del cibo. I membri della spedizione di Lewis e Clark sono generalmente considerati i primi \"bianchi\" che visitarono la regione. La foresta \u00e8 attualmente suddivisa in tre distretti: Beartooth, con sede a Red Lodge; Ashland e Sioux, con sede a Camp Crook. Quattro praterie nazionali erano precedentemente gestite dall'amministrazione della foresta; la prateria nazionale di Grand River, la prateria nazionale di Cedar River, la prateria nazionale di Little Missouri e la prateria nazionale di Sheyenne.\nIn ordine decrescente di superficie della foresta si trova suddivisa tra le seguenti contee: la Contea di Powder River, la Contea di Carbon, la Contea di Stillwater, la Contea di Rosebud, la Contea di Carter, la Contea di Sweet Grass, la Contea di Harding (l'unica regione del Sud Dakota) e la Contea di Park. Solo circa il 6,2% della superficie si trova nel Sud Dakota.\nFlora.\nLa vegetazione, nel settore occidentale, \u00e8 caratterizzata dalla presenza di pini (genere \"Pinus\"), pecci (genere \"Picea\") ed abeti (genere \"Abies\"), che trovano un ambiente favorevole legato all'altitudine maggiore ed alle precipitazioni pi\u00f9 intense. Ad altitudini superiori, oltrepassata la linea degli alberi, prevalgono le condizioni legate al clima alpino. Il settore orientale \u00e8 invece dominato dal pino giallo (\"Pinus ponderosa\") e dai prati, che sono spesso affittati per allevatori locali per il pascolo del bestiame.\nFauna.\nLa fauna \u00e8 rappresentata dal grizzly (\"Ursus arctos horribilis\"), dall'orso nero (\"Ursus americanus\"), dalla pecora selvatica d'America (\"Ovis canadensis\"), dal puma (\"Puma concolor\") e dal bisonte (\"Bison bison\") anche se queste specie non sono abbondanti come nel vicino parco di Yellowstone, localizzato a sud. Un piccolo falco, lo smeriglio (\"Falco columbarius\"), relativamente raro nelle altre zone degli Stati Uniti, \u00e8 molto comune nella foresta nazionale. Si possono osservare anche cervi mulo (\"Odocoileus hemionus\"), antilocapre (\"Antilocapra americana\") e wapiti (\"Cervus canadensis\").\nAttivit\u00e0.\nNella foresta sono localizzati oltre 30 campeggi accessibili con i veicoli, cos\u00ec come numerose aree attrezzate per pic-nic. Sono anche praticabili circa 2.400 km di percorsi escursionistici, la maggior parte dei quali si trova nel settore occidentale. Presso i fiumi ed i laghi \u00e8 possibile praticare la pesca ed, in alcuni casi, la nautica. La sede dell'amministrazione della foresta si trova a Billing e la maggior parte dei percorsi escursionistici ed i campeggi si trovano nelle zone a sud ed a sud-ovest della cittadina. Gli uffici locali dei ranger si trovano ad Ashland ed a Red Lodge, in Montana, ed a Camp Crook in South Dakota."}
{"id": "2825125", "revid": "297059", "url": "https://it.wikipedia.org/wiki?curid=2825125", "title": "Apollo-Soyuz Test Project", "text": ""}
{"id": "2825126", "revid": "767487", "url": "https://it.wikipedia.org/wiki?curid=2825126", "title": "Itsutsu no kata", "text": "L' \u00e8 uno dei 7 kata ufficiali del K\u014dd\u014dkan J\u016bd\u014d Institute di T\u014dky\u014d.\nLe cinque forme che costituiscono questo \"kata\" sono identificate solo da un numero poich\u00e9 il Prof. Kan\u014d mor\u00ec prima di assegnar loro dei nomi come per gli altri \"kata\". Queste forme non solo rappresentano un'eccellente dimostrazione del principio , ma anche una vera e propria evocazione dei movimenti dell'universo.\nSecondo i documenti della Tenshin Shin'y\u014d Ry\u016b j\u016b-jutsu, questo kata \u00e8 incluso nel programma riservato ai maestri della scuola e tramandato generalmente dal sok\u0113 della kory\u016b.\nEsistono quindi dei nomi per le forme dell\"'itsutsu-no-kata\" in uso alla Tenshin Shin'y\u014d Ry\u016b j\u016b-jutsu, ma tuttavia, essi non sono riconosciuti dal K\u014dd\u014dkan J\u016bd\u014d Institute e pertanto nel j\u016bd\u014d si mantiene l'identificazione numerica.\nI nomi indicati dalla kory\u016b sono: 1. \"Oki-gaeshi\"; 2. \"Eik\u0113\"; 3. \"Tomo-wakare\"; 4. \"R\u014din\"; 5. \"Sekka-no-wakare\".\nIl \"kata\" \u00e8 cos\u00ec organizzato:"}
{"id": "2825128", "revid": "1318658", "url": "https://it.wikipedia.org/wiki?curid=2825128", "title": "Guy Hocquenghem", "text": "Fu un importante teorico dei diritti degli omosessuali, nonch\u00e9 collaboratore della rivista Gai Pied.\nMor\u00ec di AIDS nell'estate del 1988. Le sue ceneri si trovano al cimitero di P\u00e8re-Lachaise."}
{"id": "2825129", "revid": "287204", "url": "https://it.wikipedia.org/wiki?curid=2825129", "title": "Robertsfors", "text": "Robertsfors \u00e8 una cittadina (\"t\u00e4tort\") della Svezia settentrionale, situata nella contea di V\u00e4sterbotten; \u00e8 il capoluogo amministrativo della municipalit\u00e0 omonima."}
{"id": "2825132", "revid": "120455722", "url": "https://it.wikipedia.org/wiki?curid=2825132", "title": "Canada occidentale", "text": "Il Canada occidentale (in inglese anche \"Western provinces\" o comunemente \"the West\") \u00e8 una regione del Canada che generalmente comprende tutte le province canadesi poste ad ovest della provincia dell'Ontario. \nIl Canada occidentale \u00e8 considerato come una regione con un'identit\u00e0 culturale separata da quella del resto del Canada. Le particolari caratteristiche culturali, politiche, economiche di questa vasta e variegata regione non sono, tuttavia, universalmente convenute, n\u00e9 i suoi limiti geografici. \nDa ovest a est, la regione si compone di quattro province: \nAlberta, Saskatchewan, Manitoba formano le \"Prairie Provinces\", o semplicemente \"the Prairies\". La Columbia Britannica \u00e8 conosciuta anche come la \"provincia del Pacifico\" (\"Pacific province\"). Alberta e Columbia Britannica sono anche chiamate \"mountain provinces\". \nIn alcuni contesti, il termine Canada occidentale (\"Western Canada\") pu\u00f2 comprendere anche i territori dello Yukon, i Territori del Nord-Ovest e il Nunavut, anche se questi sono pi\u00f9 comunemente raggruppati sotto il termine di Canada settentrionale.\nDemografia.\nLa popolazione totale del Canada occidentale contava nel 2005 circa 10 milioni di abitanti, di cui circa 4,1 milioni nella Columbia Britannica, 3,3 milioni nell'Alberta, 1,0 milione nel Saskatchewan e 1,1 milioni nel Manitoba. Ci\u00f2 rappresenta circa il 30% dell'intera popolazione canadese. \nCitt\u00e0.\nLe principali citt\u00e0 sono: "}
{"id": "2825134", "revid": "339392", "url": "https://it.wikipedia.org/wiki?curid=2825134", "title": "FIs", "text": ""}
{"id": "2825138", "revid": "16784", "url": "https://it.wikipedia.org/wiki?curid=2825138", "title": "Norsj\u00f6", "text": "Norsj\u00f6 \u00e8 una cittadina (\"t\u00e4tort\") della Svezia settentrionale, situata nella contea di V\u00e4sterbotten; \u00e8 il capoluogo amministrativo della municipalit\u00e0 omonima."}
{"id": "2825139", "revid": "729019", "url": "https://it.wikipedia.org/wiki?curid=2825139", "title": "25. Panzer-Division", "text": "La 25. Panzer-Division (25\u00aa divisione corazzata) fu una delle ultime divisioni di carri armati costituite dalla Wehrmacht nella seconda guerra mondiale, attiva dal 1942 al 1945.\nFormata nel febbraio 1942 a Eberswalde, fu trasferita in Norvegia e successivamente in Danimarca, nell'agosto 1943, per disarmare l'esercito danese. Due mesi dopo era dislocata nel fronte orientale dove sub\u00ec ingenti perdite nella ritirata verso l'Ucraina, tanto che venne rimandanta in Danimarca per un periodo di riorganizzazione nel maggio 1944, salvo poi ritornare in prima linea in Polonia, a settembre, da dove si ritir\u00f2 nella Germania orientale per arrendersi.\nStoria.\nDalla nascita alla distruzione ad est.\nCostituita inizialmente il 25 febbraio 1942 a Eberswalde dal comando della \"Panzer-Brigade 8\", il 1\u00ba aprile si trovava in Norvegia, a Jessheim (motivo per cui la 25\u00aa panzer fu anche chiamata temporaneamente Kampfgruppe \"Norwegen\"), dove assorb\u00ec unit\u00e0 come il 214\u00ba battaglione corazzato e il 146\u00ba reggimento fanteria motorizzata; altro personale arriv\u00f2 da tutto il paese scandinavo e per ottobre gli effettivi erano quelli teorici di una divisione corazzata, anche se la piena potenza fu raggiunta solo nel giugno 1943.\nIl 21 agosto 1943 giunse l'ordine di trasferirsi in Francia, presso Lilla, per un periodo d'addestramento sotto il gruppo d'armate D. Verso la fine del mese alcuni reparti della \"25. Panzer-Division\" parteciparono alle operazioni di disarmo delle forze armate danesi. Dopo altri cambi di organico fu inviata in Ucraina in seno al gruppo d'armate Sud, a dispetto dell'opposizione di Heinz Guderian, capo delle truppe corazzate. Alla fine di ottobre combatt\u00e9 sia in attacco che in difesa attorno Berdy\u010div nell'ambito dalla controffensiva di \u017ditomir fino al gennaio 1944, quando fu costretta a ritirarsi fino a Kalinowka. A febbraio sub\u00ec molte perdite e rimase attivo un solo \"kampfgruppe\" costituito da due compagnie corazzate, fanteria e artiglieria, che comunque fronteggi\u00f2 l'Armata Rossa a Leopoli agli ordini del \"XXIV Panzer-Korps\".\nIl 15 aprile 1944 le malridotte unit\u00e0 della divisione vennero ritirate dal fronte per essere trasferite a Varde, in Danimarca, dove si procedette alla loro ricostituzione.\nLa ricostituzione.\nNuovi effettivi arrivarono nel maggio 1944 dalla 233\u00aa divisione corazzata della riserva, poi, dopo ulteriori cambi di organico, and\u00f2 in agosto a Wildflecken, in Germania, dove nel mese successivo fu chiamata a raggiungere la 9\u00aa armata a Varsavia, in Polonia, per difendere i ponti sulla Vistola minacciati dai sovietici. Contribu\u00ec a liberare la testa di ponte nemica impostata a Serock, per poi entrare in azione il 16 settembre lungo le vie della capitale polacca. Alla fine del mese la divisione venne posta in riserva lungo il fiume Narew dove rimase, raggiunta da alcuni rinforzi, fino alla fine di novembre.\nAlla fine del 1944 si trovava a Radom ma venne ritirata dalla prima linea per schierarsi a sud-ovest della testa di ponte di Warka come riserva operativa. Impegnata nel tentativo di contrastare l'operazione Vistola-Oder, gi\u00e0 alla fine del gennaio 1945, dopo alcuni falliti contrattacchi che costarono pesanti perdite alla divisione contro l'11\u00ba Corpo carri della Guardia sovietico, dovette battere in ritirata verso Bia\u0142obrzegi, sulla Pilica, e poi verso ovest fino all'Oder. Il 26 gennaio ci\u00f2 che rimaneva della divisione venne aggregato al \"gruppo Saucken\" per combattere a Nowe Miasto indietreggiando fino a nord di \u017baga\u0144. Segu\u00ec un trasferimento a nord di Stettino e a febbraio la \"25. Panzer-Division\" si trov\u00f2 impegnata a respingere i soldati di Stalin a Police, presso la foce dell'Oder. Su questo fiume registr\u00f2 notevoli perdite che la riportarono alle dimensioni di un esiguo \"kampfgruppe\".\nNonostante questo venne posta solo per poco tempo in riserva visto che ad aprile fu necessario spostarla a sud per supportare le difese di Poysdorf, B\u0159eclav e Laa an der Thaya, per finire col riparare a \u010cesk\u00e9 Bud\u011bjovice. L'8 maggio 1945 i superstiti della 25\u00aa divisione corazzata si arresero ai soldati statunitensi a Passavia, tuttavia alcuni di loro vennero consegnati all'Armata Rossa.\nOrdine di battaglia.\nMaggio 1942\n15 giugno 1943\n1944\nN.B. dati tratti da:\nDecorazioni.\n7 soldati della 25. Panzer-Division si meritarono la Croce Tedesca d'oro, 5 la Spilla d'Onore dell'esercito e 4 la Croce di Cavaliere della Croce di Ferro.\nComandanti.\nDati tratti da:"}
{"id": "2825140", "revid": "16784", "url": "https://it.wikipedia.org/wiki?curid=2825140", "title": "Nordmaling", "text": "Nordmaling \u00e8 una cittadina (\"t\u00e4tort\") della Svezia settentrionale, situata nella contea di V\u00e4sterbotten; \u00e8 il capoluogo amministrativo della municipalit\u00e0 omonima."}
{"id": "2825141", "revid": "16758", "url": "https://it.wikipedia.org/wiki?curid=2825141", "title": "Nidderk\u00e4erjeng", "text": ""}
{"id": "2825142", "revid": "102765438", "url": "https://it.wikipedia.org/wiki?curid=2825142", "title": "Mal\u00e5", "text": "Mal\u00e5 \u00e8 una cittadina (\"t\u00e4tort\") della Svezia settentrionale, situata nella contea di V\u00e4sterbotten; \u00e8 il capoluogo amministrativo della municipalit\u00e0 omonima; \u00e8 diventata famosa per il suo sviluppo post-industriale."}
{"id": "2825146", "revid": "287204", "url": "https://it.wikipedia.org/wiki?curid=2825146", "title": "Norsjo", "text": ""}
{"id": "2825154", "revid": "1305772", "url": "https://it.wikipedia.org/wiki?curid=2825154", "title": "Barbara Risman", "text": "Ha studiato alla Northwestern University di Evanston, nell'Illinois, dove si \u00e8 laureata in sociologia nel 1976, e ha ottenuto il \"master\" nel 1978 e il dottorato nel 1983 nell'Universit\u00e0 di Washington. Dal 1984 al 2005 \u00e8 stata professore associata di sociologia nella North Carolina State University e dal 2006 dirige il dipartimento di sociologia della University of Illinois di Chicago. Femminista, si occupa di politiche sociali; oggetto di studi \u00e8 stata la sua opera \"Gender Vertigo\", sulla trasformazione della famiglia americana nel tempo, essendo la sua ricerca orientata verso la questione di \"gender\" e ruoli nella famiglia eterosessuale."}
{"id": "2825157", "revid": "1714743", "url": "https://it.wikipedia.org/wiki?curid=2825157", "title": "Mayor S\u00e1nchez di Navarra", "text": "Origine.\nMayor era figlia del re di Navarra Sancho III Garc\u00e9s di Navarra e di Munia di Castiglia, figlia de conte di Castiglia, Sancho Garc\u00e9s e di Urraca Gomez (?-1038), figlia di Gomez Diaz, conte di Salda\u00f1a, della famiglia dei Banu G\u00f3mez, e della zia di Sancho, Muniadomna Fernandez di Castiglia, figlia di Fernan Gonzales.. Sancho era figlio del re di Pamplona Garc\u00eda II S\u00e1nchez e di Jimena Fern\u00e1ndez, figlia del conte Fernando Berm\u00fadez (discendente del re delle Asturie Ordo\u00f1o I) e della moglie Elvira.\nBiografia.\nMayor, verso il 1037, portando in dote terreni e castelli nella zona d'Alb\u00ec e di N\u00eemes, venne data in sposa all'erede delle contee di Tolosa, di N\u00eemes e d'Albi, Ponzio, figlio primogenito del conte di Tolosa, duca di Settimania, conte di N\u00eemes e conte d'Albi, Guglielmo III Tagliaferro e di Emma di Provenza (come risulta da una donazione, del 999, che si trova negli \"Archives du Gard\" in cui Emma \u00e8 citata come moglie di Guglielmo III Tagliaferro e dove sono ricordati anche i figli, tra cui Ponzio), figlia del marchese di Provenza, Rotboldo III e di Ermengarda (come viene ribadito nel documento n\u00ba 172 del volume V delle \"Preuves de l'Histoire G\u00e9n\u00e9rale de Languedoc\"), di cui non si conoscono gli ascendenti.Al momento del matrimonio, secondo il documento n\u00ba 211 del volume V delle \"Preuves de l'Histoire G\u00e9n\u00e9rale de Languedoc\", in cui suo padre Guglielmo III, compare come sottoscrittore, Ponzio fece dono di una propriet\u00e0 a Mayor, che era la sua prima moglie e che i cronisti francesi chiamavano \"Majorie\" .In quello stesso anno, alla morte del padre, suo marito Ponzio II gli subentr\u00f2 nei titoli di conte di Tolosa, N\u00eemes ed Alb\u00ec; mentre il cognato, Bertrando (998 circa-1062), affianc\u00f2 la madre, Emma nel governo del marchesato di Provenza.\nDopo pochi anni, 1040 circa, Mayor venne ripudiata dal marito.Poco dopo, verso il 1043, Mayor mor\u00ec ed il marito contrasse un nuovo matrimonio con Almodis de La Marche (1020-1071, che aveva sposato in peme nozze, il signore di Lusignano, Ugo V detto \"il Pio\" (\u2020 1060), e poi, nel 1053, dopo essere stata anch'ella ripudiata, avrebbe sposato, in terze nozze, il conte Raimondo Berengario I di Barcellona.\nFigli.\nMayor diede al marito un figlio:"}
{"id": "2825158", "revid": "767487", "url": "https://it.wikipedia.org/wiki?curid=2825158", "title": "Ralph Marterie", "text": "Biografia.\nNato ad Acerra, emigr\u00f2 con la famiglia negli Stati Uniti alla fine degli anni venti. Si stabilirono a Chicago, dove suo padre fu ingaggiato per suonare presso la Civic Opera Orchestra.\nFin da ragazzino, inizi\u00f2 a suonare la tromba. Divenne il capo di una orchestra da ballo, formata assieme ai suoi compagni di college. Dopo il diploma, trov\u00f2 lavoro come trombettista nell'orchestra della NBC Radio di Chicago, dove suon\u00f2 con \"bandleader\" come Percy Faith e Andr\u00e9 Kostelanetz.\nQuando scoppi\u00f2 la Seconda guerra mondiale, si arruol\u00f2 in Marina e divent\u00f2 capo della loro banda musicale. Finita la guerra, torn\u00f2 a Chicago e ottenne la conduzione dell'orchestra della ABC Radio. Questo lo port\u00f2 a sottoscrivere un contratto con la Mercury Records, per la quale cominci\u00f2 a registrare saltuariamente dei singoli nel 1948.\nIl nuovo complesso di Ralph debutt\u00f2 nel 1951. I suoi dischi vendettero abbastanza da convincerlo a fare un tour, che organizz\u00f2 egli stesso. Cominci\u00f2 a lavorare nel Wisconsin, in Michigan e altri stati vicini, comparendo al \"Frank Dailey's Meadowbrook Ballroom\" di Cedar Grove e all\"'Hollywood Palladium\" di Hollywood.\nNel 1952, la sua cover di \"Caravan\" rest\u00f2 nella classifica delle 40 canzoni pi\u00f9 ascoltate secondo \"Billboard\" per pi\u00f9 di 10 settimane e ottenne un secondo \"disco d'oro\" con \"Pretend\", l'anno successivo.\nNel 1953, egli registr\u00f2 una versione di \"Crazy Man, Crazy\" di Bill Haley, che \u00e8 generalmente considerata come la prima canzone di rock and roll. La sua versione di questa canzone raggiunse la 13\u00aa posizione nella classifica di \"Billboard Jockey\" e l'11\u00aa di \"Cash Box\" nel giugno del 1953.\nOttenne qualche altro successo minore verso la fine degli anni cinquanta, tutti cover delle canzoni pi\u00f9 famose del tempo come \"Guaglione\", \"Tequila\" e \"Skokiaan\". Fu anche protagonista di uno spettacolo radio, sponsorizzato dalla Marlboro, e apparve anche in televisione nel programma \"The Cavalcade of Bands\".\nFu colto da un infarto mentre era in volo da Daytona Beach (dove aveva appena tenuto una tappa del suo tour) a Chicago, dove si spense il 10 ottobre 1978.\nDiscografia.\nLa produzione di Marterie per la Mercury (e pi\u00f9 tardi per la United Artists Records e per la Musicor Records) \u00e8 abbastanza nutrita, anche considerando che il mercato per le grandi bande musicali stava costantemente diminuendo.\nDi proprio Marterie ha composto poco, essendo le sue canzoni perlopi\u00f9 cover dei grandi successi del tempo. Molti dei suoi successi sono nel classico stile swing, con contaminazioni jazz, per avvicinarsi, negli ultimi anni, ad uno stile \"pop\" di pi\u00f9 facile e largo consumo."}
{"id": "2825161", "revid": "729019", "url": "https://it.wikipedia.org/wiki?curid=2825161", "title": "Sindrome di Alfidi", "text": "La sindrome di Alfidi o renal-splanchnic steal syndrome (sindrome da furto splancnico renale) venne individuata dal radiologo italiano emigrato negli Stati Uniti Ralph Alfidi negli anni sessanta e consiste nella occlusione dell'asse celiaco con conseguente ipertensione."}
{"id": "2825168", "revid": "108383384", "url": "https://it.wikipedia.org/wiki?curid=2825168", "title": "XXXI Esposizione internazionale d'arte", "text": "La 31\u00aa Biennale Internazionale d'Arte di Venezia ebbe luogo dal 16 giugno al 7 ottobre 1962."}
{"id": "2825169", "revid": "547034", "url": "https://it.wikipedia.org/wiki?curid=2825169", "title": "XXXII Esposizione internazionale d'arte", "text": "La 32\u00aa Biennale Internazionale d'Arte di Venezia ebbe luogo dal 20 giugno al 18 ottobre 1964.\nLeone d'oro.\nQuell'anno il Gran Premio alla pittura and\u00f2 a Robert Rauschenberg."}
{"id": "2825172", "revid": "30331320", "url": "https://it.wikipedia.org/wiki?curid=2825172", "title": "Vittemberga", "text": ""}
{"id": "2825173", "revid": "359348", "url": "https://it.wikipedia.org/wiki?curid=2825173", "title": "XXXIII Esposizione internazionale d'arte", "text": "La 33\u00aa Biennale Internazionale d'Arte di Venezia ebbe luogo dal 18 giugno al 16 ottobre 1966.\nGran Premio alla pittura.\nQuell'anno il Gran Premio alla pittura and\u00f2 a Julio Le parc."}
{"id": "2825184", "revid": "124193285", "url": "https://it.wikipedia.org/wiki?curid=2825184", "title": "Teatro dell'Asia e del Pacifico della prima guerra mondiale", "text": "Il teatro dell'Asia e del Pacifico della prima guerra mondiale fu la relativamente poco sanguinosa conquista dei possedimenti coloniali dell'Impero tedesco nell'Oceano Pacifico ed in Cina. L'azione militare sicuramente pi\u00f9 significativa fu la conquista, effettuata principalmente dalle truppe dell'Impero giapponese, della piazzaforte tedesca di Tsingtao (oggi in Cina). Tuttavia, ulteriori piccole azioni di combattimento ebbero luogo a Bita Paka e Toma, in Nuova Guinea. Tutti gli altri possedimenti austroungarici e tedeschi in Asia e nel Pacifico caddero senza spargimento di sangue.\nAssedio di Tsingtao.\nTsingtao era la pi\u00f9 significativa base tedesca della zona. Le sue difese consistevano in circa 3.600 uomini, inclusi marine, truppe coloniali cinesi e marinai austroungarici. In appoggio ai difensori, vi era un piccolo numero di navi da guerra della Kaiserliche Marine e della k.u.k. Kriegsmarine, i giapponesi inviarono una potente flotta, con un esercito di circa 23.000 soldati, ulteriori 1.500 furono inviati dall'Impero britannico.\nIl bombardamento alla fortezza inizi\u00f2 il 31 ottobre 1914 e l'assalto delle fanterie ebbe luogo la notte del 6 novembre. La guarnigione si arrese il giorno successivo. Gli austro-tedeschi ebbero 199 morti e 504 feriti, mentre le perdite degli attaccanti furono di 248 morti e 1.335 feriti (oltre ad ulteriori 271 giapponesi, che persero la vita nell'affondamento dell'incrociatore \"Takachiho\", ad opera della torpediniera tedesca \"S-90\").\nLe colonie del Pacifico.\nI possedimenti coloniali tedeschi nell'area del Pacifico erano costituiti da una miriade di piccole isole, distanti tra loro e scarsamente presidiate. La difesa di questi possedimenti era in pratica affidata alle navi dello squadrone tedesco dell'Asia Orientale, ma allo scoppio della guerra l'ammiraglio Maximilian von Spee decise di riportare in patria le sue navi, lasciando cos\u00ec le colonie tedesche senza protezione.\nIl 30 agosto 1914 1.400 soldati neozelandesi, scortati da incrociatori australiani e francesi, sbarcarono nella colonia tedesca delle Samoa, occupandola senza spargimenti di sangue. L'11 settembre 1914 500 soldati australiani sbarcarono sull'isola di Neu Pommern (oggi Nuova Britannia), parte della colonia della Nuova Guinea Tedesca, scontrandosi con circa 300 tra poliziotti e soldati nativi arruolati dai tedeschi presso la localit\u00e0 di Bita Paka. Il 17 settembre le rimanenti forze tedesche si arresero, e l'intera colonia venne occupata dagli australiani.\nIn ottobre, la I squadra giapponese dei mari del Sud salp\u00f2 alla volta della Micronesia, dove i tedeschi possedevano numerose isole e atolli. Il 7 ottobre i giapponesi conquistarono Yap ed entro la fine del mese si assicurarono, praticamente senza combattere, anche il resto dell'arcipelago delle isole Caroline, oltre alle isole Marshall e alle isole Marianne. L'ultima colonia tedesca del pacifico, l'isola di Nauru, si arrese agli australiani il 14 novembre 1914.\nIl tenente Hermann Detzner fu l'ultimo militare dell'Impero tedesco ad arrendersi al termine della prima guerra mondiale. Detzner era a capo di una spedizione scientifica inviata all'inizio del 1914 nelle giungle inesplorate dell'interno della Nuova Guinea, per verificare la corrispondenza dei confini della colonia tedesca; privo di contatti radio, rimase all'oscuro dello scoppio della guerra fino a che, ritornato sulla costa, non scopr\u00ec che la colonia era stata invasa dagli australiani. Rifiutandosi di arrendersi, Detzner si rifugi\u00f2 nell'interno dell'isola con un piccolo gruppo di soldati nativi, compiendo nei successivi quattro anni qualche scorreria ai danni dei villaggi pi\u00f9 interni e sfuggendo alle pattuglie australiane anche grazie all'aiuto di un gruppo di missionari tedeschi. Fu proprio da questi missionari che Detzner venne a conoscenza dell'armistizio firmato dalla Germania l'11 novembre 1918; il 9 dicembre 1918, a 28 giorni dalla fine delle ostilit\u00e0, Detzner si arrese agli australiani.\nAltre azioni.\nLa battaglia di Coronel avvenne vicino all'omonima isola del Cile il 1\u00ba novembre 1914 quando lo \"Ostasiengeschwader\" (squadrone dell'Asia orientale) tedesco, al comando di Maximilian von Spee, tent\u00f2 di raggiungere l'Europa via stretto di Magellano; uno squadrone inglese comandato dall'ammiraglio Christopher Cradock tent\u00f2 di bloccarlo, ma per errori tattici e inferiorit\u00e0 tecnica e numerica venne sconfitto con gravi perdite umane; l'azione ebbe comunque il risultato di ritardare il passaggio della squadra tedesca nell'Atlantico e permise ad una nuova squadra inglese, incentrata questa volta su due nuovi e potenti incrociatori da battaglia, la HMS \"Inflexible\" e la HMS \"Invincible\" di affondare le navi tedesche tranne l'incrociatore SMS \"Dresden\", che sfugg\u00ec alla caccia della Royal Navy per tre mesi, autoaffondandosi alla fine dopo aver evacuato l'equipaggio.\nUna nave corsara tedesca, la SMS \"Cormoran\", era ancorata a Guam quando gli Stati Uniti dichiararono guerra. L'unit\u00e0 venne affondata e l'equipaggio catturato (con l'eccezione di nove uomini, che perirono nell'affondamento); questi divennero tra i primi prigionieri di guerra tedeschi catturati dagli statunitensi nel conflitto, insieme agli equipaggi della \"Kronprinz Wilhelm\" e della \"Prinz Eitel Friedrich\".\nIntorno al 1917, i giapponesi inviarono alcuni incrociatori leggeri e cacciatorpediniere nel Mar Mediterraneo, in appoggio alle flotte alleate contro l'Impero ottomano e l'Austria-Ungheria. Nel mese di giugno, un cacciatorpediniere nipponico fu gravemente danneggiato dal siluro lanciato dal sommergibile austriaco \"U-27\".\nL'SMS \"Emden\" fu lasciato dall'ammiraglio Maximilian von Spee ed inizi\u00f2 una guerra contro il traffico mercantile nemico; riusc\u00ec a distruggere ben 30 mercantili, prima di essere a sua volta affondata dalla HMAS \"Sydney\" nella battaglia di Cocos. Un gruppo di marinai, sotto il comando di Hellmuth von M\u00fccke, riusc\u00ec a fuggire attraverso la penisola arabica (allora parte dell'Impero ottomano, alleato tedesco).\nL'SMS \"Seeadler\", windjammer e nave corsara, sotto il comando di Felix von Luckner condusse una serie di attacchi di successo a navi mercantili alleate nell'Atlantico e nel Pacifico, prima di fare naufragio nella Polinesia Francese, nel 1917.\nIl governo tedesco venne inoltre accusato di essere dietro il colpo di Stato in Cina, che aveva lo scopo di eliminare la fazione favorevole agli Alleati. Dopo il fallimento del colpo di Stato, nel luglio 1917, Duan Qirui sfrutt\u00f2 l'incidente per dichiarare guerra all'Impero tedesco. Un'ipotesi molto pi\u00f9 grave, in questo ambito, fu il presunto finanziamento del movimento di protezione costituzionale, che geograficamente divise la Cina in due parti, dando vita al periodo dei signori della guerra.\nL'intervento thailandese.\nIl governo thailandese invi\u00f2 1.284 soldati presso il fronte europeo nel 1918, in modo da assistere gli alleati nelle ultime fasi della guerra. Combattendo insieme ad unit\u00e0 britanniche e statunitensi, ebbero 19 morti; inoltre 95 thailandesi furono accettati presso le scuole di aviazione francesi e presero anche parte ad alcuni degli ultimi combattimenti della guerra.\nLa partecipazione alla prima guerra mondiale potrebbe aver aiutato la Thailandia ad essere accettata come membro fondatore della Societ\u00e0 delle Nazioni nel 1920. Un'altra motivazione per la guerra in Thailandia fu il sistema dei diritti di extraterritorialit\u00e0 accordati a tedeschi, americani, britannici e francesi nel Paese; questi privilegi, imposti durante il periodo coloniale, furono gradualmente revocati nel dopoguerra: in particolare, gli Stati Uniti vi rinunciarono nel 1920, seguiti da Regno Unito e Francia nel 1925."}
{"id": "2825186", "revid": "767487", "url": "https://it.wikipedia.org/wiki?curid=2825186", "title": "Bosberg", "text": "Il Bosberg era generalmente l'ultima salita del Giro delle Fiandre, quando il traguardo era ancora posto a Ninove.\n\u00c8 stato scalato per la prima volta nel 1975. Nel 2009 \u00e8 stato affrontato per la 33\u00aa volta. \nLa salita, lunga poco meno di un chilometro, inizia in modo molto graduale, per poi inasprirsi fin oltre il 10% in prossimit\u00e0 del bosco; punto in cui il fondo stradale da asfaltato diventa ciottoloso. Il dislivello da affrontare \u00e8 di circa 70 metri per una pendenza media del 5,8%."}
{"id": "2825192", "revid": "1863966", "url": "https://it.wikipedia.org/wiki?curid=2825192", "title": "Rinascimento lombardo", "text": "Il Rinascimento lombardo riguarda Milano e i territori a essa sottomessi. Con il passaggio di potere tra i Visconti e gli Sforza a met\u00e0 del XV secolo si comp\u00ec anche la transizione tra la stagione del gotico internazionale lombardo e l'apertura verso il nuovo mondo umanistico. Nella seconda met\u00e0 del XV secolo la vicenda artistica lombarda si svilupp\u00f2 infatti senza strappi, con influenze via via legate ai modi fiorentini, ferraresi e padovani, nonch\u00e9 riferimenti alla ricchissima cultura precedente. Con l'arrivo di Bramante (1479) e di Leonardo da Vinci (1482) Milano raggiunse vertici artistici assoluti nel panorama italiano ed europeo, dimostrando comunque le possibilit\u00e0 di coabitazione tra le avanguardie artistiche e il substrato gotico.\nI Visconti.\nNella prima met\u00e0 del XV secolo Milano e la Lombardia furono la regione italiana dove ebbe maggior seguito lo stile gotico internazionale, tanto che in Europa l'espressione \"ouvrage de Lombardie\" era sinonimo di oggetto di fattura preziosa, riferendosi soprattutto a quelle miniature e oreficerie che erano espressione di uno squisito gusto cortese, elitario e raffinato.\nI contatti con le avanguardie artistiche toscane e delle Fiandre furono comunque abbastanza frequenti, grazie alla rete di rapporti commerciali e dinastici particolarmente articolata. Nel cantiere del Duomo di Milano, iniziato nel 1386, lavorarono maestranze francesi, borgognone, tedesche e italiane, che svilupparono uno stile internazionale, soprattutto nella scuola di scultura, che fu indispensabile per la realizzazione dell'imponente corredo decorativo del duomo. Gi\u00e0 verso il 1435 Masolino lavorava a Castiglione Olona, vicino a Varese, mostrando le innovazioni dell'uso della prospettiva, attenuate per\u00f2 da un'attenzione alla cultura figurativa locale che rendeva il nuovo messaggio pi\u00f9 comprensibile e assimilabile.\nFrancesco Sforza (1450-1466).\nDopo l'utopistico tentativo di ridare vita alle istituzioni comunali alla morte di Filippo Maria Visconti con la Repubblica Ambrosiana (1447-1450), il passaggio di potere agli Sforza, con Francesco marito di Bianca Maria Visconti, ebbe quasi il sapore di una successione legittima, senza cesure nette rispetto al passato.\nAnche in campo artistico il gusto di Francesco, e in larga parte dei suoi discendenti, si alline\u00f2 a quello sontuoso, ornato e fastosamente celebrativo dei Visconti: molti artisti \"viscontei\" furono oggetto di commissioni, come Bonifacio Bembo. Nonostante ci\u00f2, l'alleanza con Firenze e i ripetuti contatti con Padova e Ferrara favor\u00ec una penetrazione del linguaggio rinascimentale, soprattutto attraverso lo scambio di miniatori.\nArchitettura.\nPer consolidare il proprio potere, Francesco avvi\u00f2 subito la ricostruzione del castello di Porta Giovia, residenza milanese dei Visconti. In architettura l'impegno pi\u00f9 significativo rimase comunque quello del Duomo, mentre gli edifici dei Solari guardano ancora alla tradizione gotica o addirittura del romanico lombardo.\nFilarete.\nIl soggiorno del fiorentino Filarete, a partire dal 1451, fu la prima significativa presenza rinascimentale a Milano. All'artista, raccomandato da Piero de' Medici, vennero affidate importanti commissioni, grazie al suo stile ibrido che conquist\u00f2 la corte sforzesca. Egli infatti era un fautore delle linee nitide, ma non sgradiva una certa ricchezza decorativa, n\u00e9 applicava con estremo rigore la \"grammatica degli ordini\" brunelleschiana. Gli venne affidata la costruzione della torre del Castello, del Duomo di Bergamo e dell'Ospedale Maggiore.\nIn quest'ultima opera in particolare, legata a una volont\u00e0 del nuovo principe di promuovere la propria immagine, si leggono con chiarezza le diseguaglianze tra il rigore del progetto di base, impostato a una funzionale divisione degli spazi e una pianta regolare, e la mancata integrazione con il minuto tessuto edilizio circostante, per via del sovradimensionamento dell'edificio. La pianta dell'Ospedale \u00e8 rettangolare, un cortile centrale la divide in due zone ciascuna attraversata da due bracci ortogonali interni che disegnano otto vasti cortili. La stessa pianta verr\u00e0 poi ripresa, sempre negli stessi anni, da analogi edifici lombardi, come l'ospedale San Matteo di Pavia. Alla purezza ritmica della successione di archi a tutto sesto dei cortili, derivata dalla lezione di Brunelleschi, fa da contraltare un'esuberanza delle decorazioni in cotto (anche se in larga parte furono dovute ai continuatori lombardi).\nLa Cappella Portinari.\nL'arrivo in citt\u00e0 di formulazioni rinascimentali pi\u00f9 mature \u00e8 legato alle commissioni di Pigello Portinari, agente dei Medici per la loro filiale bancaria a Milano. Oltre alla costruzione di una sede del Banco Mediceo, oggi perduta, Pigello fece costruire una cappella funebre familiare in Sant'Eustorgio che porta il suo nome, la Cappella Portinari, dove si trovava anche la reliquia della testa di san Pietro Martire.\nLa struttura si ispira alla brunelleschiana Sagrestia Vecchia di San Lorenzo a Firenze, con un vano quadrato dotato di scarsella e coperto da cupola a sedici spicchi costolonati. Alcuni particolari nella decorazione si ispirano pure al modello fiorentino, come il fregio dei cherubini o i tondi nei pennacchi della cupola, ma altri se ne allontanano, marcando un'origine lombarda. Si tratta del tiburio che protegge la cupola, della decorazione in cotto, della presenza di bifore a sesto acuto o dell'esuberanza decorativa generale. L'interno in particolare si allontana dal modello fiorentino per la ricchezza vibrante di decorazioni, quali la ricca embricatura della cupola a tinte digradanti, il fregio con gli angeli sul tamburo e i numerosi affreschi di Vincenzo Foppa nella parte alta delle pareti.\nUrbanistica.\nLe ricerche in urbanistica sotto Francesco Sforza non si tradussero in importanti interventi concreti, ma produssero comunque un singolare progetto di citt\u00e0 ideale, Sforzinda, la prima a essere compiutamente teorizzata. La citt\u00e0 venne descritta da Filarete nel \"Trattato di architettura\" ed \u00e8 caratterizzata da un'astrazione intellettuale che prescinde le precedenti indicazioni sparse, di impostazione pi\u00f9 pratica ed empirica, descritte da Leon Battista Alberti e da altri architetti, soprattutto nel contesto del Rinascimento urbinate. La citt\u00e0 aveva una pianta stellare, legata a simboli cosmici, e comprendeva edifici aggregati senza organicit\u00e0 n\u00e9 logica interna, tanto da non essere nemmeno legati da una rete viaria, che era invece impostata a uno schema perfettamente radiale.\nPittura.\nUna delle imprese pittoriche pi\u00f9 rilevanti della signoria di Francesco Sforza \u00e8 proprio legata alla Cappella Portinari, affrescata nelle parti superiori delle pareti da Vincenzo Foppa tra il 1464 e il 1468. La decorazione, in ottimo stato di conservazione, comprende quattro tondi con \"Dottori della Chiesa\" nei pennacchi, otto \"Busti di santi\" negli oculi alla base della cupola, quattro \"Storie di san Pietro Martire\" nelle pareti laterali e due grandi affreschi nell'arco trionfale e nell'arco della controfacciata, rispettivamente un'\"Annunciazione\" e un'\"Assunzione della Vergine\".\nIl pittore cur\u00f2 particolarmente il rapporto con l'architettura, cercando un'integrazione illusiva tra spazio reale e spazio dipinti. Le quattro scene di storie del santo hanno un punto di fuga comune, posto al di fuori delle scene (al centro della parete, sulla colonnina della bifora centrale) su un orizzonte che cade all'altezza degli occhi dei personaggi (secondo le indicazioni di Leon Battista Alberti). Si distacca per\u00f2 dalla classica prospettiva geometrica per l'originale sensibilit\u00e0 atmosferica, che smorza i contorni e la rigidit\u00e0 geometrica: \u00e8 infatti la luce a rendere umanamente reale la scena. Inoltre prevale un gusto per il racconto semplice ma efficace e comprensibile, ambientato in luoghi realistici con personaggi che ricordano tipi quotidiani, in linea con le preferenze per la narrazione didascalica dei Domenicani.\nAnche nelle opere successive Foppa utilizz\u00f2 il mezzo prospettico in maniera duttile e comunque secondaria rispetto ad altri elementi. Ne \u00e8 un esempio la \"Pala Bottigella\" (1480-1484), con un'impaginazione spaziale di derivazione bramantesca, ma saturata di figure, dove gli accenti sono posti sulla rappresentazione umana dei vari tipi e sulla rifrazione della luce sui vari materiali. Questa attenzione alla verit\u00e0 ottica, priva di intellettualismi, fu una delle caratteristiche pi\u00f9 tipiche della successiva pittura lombarda, studiata anche da Leonardo da Vinci.\nGaleazzo Maria Sforza (1466-1476).\nGaleazzo Maria Sforza fu senz'altro attratto dalla sontuosit\u00e0 di matrice gotica e le sue commissioni sembravano animate da un desiderio di fare molto e farlo in fretta, per cui tra i suoi interessi non c'era quello di stimolare una produzione figurativa originale e aggiornata, trovando pi\u00f9 facile pescare nel passato. Per soddisfare le numerose richieste della corte si formarono spesso gruppi nutriti ed eterogenei di artisti, come quelli che decorarono la cappella ducale nel Castello Sforzesco, capitanati da Bonifacio Bembo. In quegli affreschi, databili al 1473, nonostante alcuni sobri accenni alle novit\u00e0 figurative (come nella spazialit\u00e0 dell'\"Annunciazione\" o nell'impostazione plastica dei santi), permane ancora un arcaico fondo in pastiglia dorata.\nGli artisti che lavoravano per Galeazzo Maria Sforza non erano mai \"interlocutori\" col committente, ma docili esecutori dei suoi desideri.\nArchitettura.\nLe opere pi\u00f9 significative del periodo svilupparono il gusto che portava a rivestire architetture rinascimentali con una decorazione esuberante, come in parte era avvenuto gi\u00e0 all'Ospedale Maggiore, con un crescendo che ebbe un primo culmine nella Cappella Colleoni di Bergamo (1470-1476) e un secondo nella facciata della Certosa di Pavia (dal 1491), entrambe di Giovanni Antonio Amadeo con altri.\nLa Cappella Colleoni venne edificata come mausoleo per il condottiero Bartolomeo Colleoni, con un impianto che riprendeva, ancora una volta, la Sacrestia Vecchia di Brunelleschi. La pianta \u00e8 infatti quadrata, sormontata da cupola a spicchi con tamburo ottagonale e scarsella con l'altare, pure coperta da cupoletta. La chiarezza strutturale venne per\u00f2 arricchita di motivi pittorici, soprattutto in facciata, con il ricorso a una tricromia bianco/rosa/viola e il motivo delle losanghe.\nLa Certosa di Pavia, avviata nel 1396 da Gian Galeazzo Visconti che ne vide appena l'avvio, fu ripresa solo a met\u00e0 del XV secolo, seguendo in un certo senso le sorti della famiglia ducale milanese, con lunghi periodi di stasi e brusche accelerazioni, accogliendo i suggerimenti via via pi\u00f9 moderni del panorama artistico. Se ne occuparono soprattutto Guiniforte e Giovanni Solari, che mantennero il progetto originario (pianta a croce latina con tre navate e semplici murature in laterizio), arricchendo la sola parte absidale, con una chiusura a trifoglio che si ripete anche nei bracci dei transetti. I due chiostri con archi a tutto sesto, decorati da esuberanti ghiere in cotto, si rifanno all'Ospedale Maggiore, mentre l'interno cita palesemente il Duomo di Milano.\nScultura.\nAnche in scultura il cantiere pi\u00f9 significativo del periodo fu la Certosa di Pavia. I numerosi scultori impegnati nella decorazione della facciata, non tutti identificati, erano sottoposti a evidenti influenze ferraresi e bramantesche. Ad esempio nel rilievo della \"Cacciata dei progenitori\" (1475 circa) attribuito a Cristoforo Mantegazza, si nota un segno grafico, angoli acuti, scarti innaturali e sbilanciati delle figure e un chiaroscuro violento, con risultati di grande espressivit\u00e0 e originalit\u00e0. Nella \"Risurrezione di Lazzaro\" (1474 circa) di Giovanni Antonio Amadeo invece l'impostazione sottolinea maggiormente la profondit\u00e0 dell'architettura in prospettiva, con figure pi\u00f9 composte ma incise da contorni piuttosto bruschi.\nLudovico il Moro (1480-1500).\nAi tempi di Ludovico il Moro, negli ultimi due decenni del XV secolo, la produzione artistica nel ducato milanese prosegu\u00ec tra continuit\u00e0 e innovazione. La tendenza allo sfarzo e all'ostentazione raggiunse il culmine, soprattutto in occasioni di particolari festeggiamenti di corte.\nCon l'arrivo di due grandi maestri quali Donato Bramante (dal 1477) e Leonardo da Vinci (dal 1482), provenienti rispettivamente da centri come Urbino e Firenze, la cultura lombarda sub\u00ec una netta svolta in senso rinascimentale, pur senza vistose rotture, grazie a un terreno gi\u00e0 ormai pronto a recepire le novit\u00e0 grazie alle aperture del periodo precedente. I due riuscirono cos\u00ec a integrarsi perfettamente nella corte lombarda e, al tempo stesso, a rinnovare il rapporto tra artista e committente, basato ora su scambi vivaci e fecondi.\nL'arte nel ducato registr\u00f2 in questo periodo le reciproche influenze tra artisti lombardi e i due innovatori stranieri, lavorando spesso parallelamente o incrociandosi.\nArchitettura.\nRispetto al suo predecessore, Ludovico si preoccup\u00f2 di far riprendere i grandi cantieri architettonici, anche grazie alla nuova consapevolezza del loro significato politico legato alla fama della citt\u00e0 e, di riflesso, del suo principe. Tra le opere pi\u00f9 importanti, in cui si consumavano quegli scambi fecondi tra i maestri, erano essenzialmente il Duomo di Pavia (di cui si conserva ancora il modello in legno risalente al 1497), il castello e la piazza di Vigevano, il tiburio del Duomo di Milano. Stimolanti sono gli studi sugli edifici a pianta centrale, che animavano le ricerche di Bramante e affascinavano Leonardo, riempiendo pagine dei suoi codici con soluzioni di crescente complessit\u00e0.\nTalvolta continu\u00f2 a essere praticato uno stile pi\u00f9 tradizionale, fatto di un'esuberanza decorativa impostata su linee rinascimentali. Opera principale di tale gusto fu la facciata della Certosa di Pavia, eseguita a partire dal 1491 da Giovanni Antonio Amadeo, che arriv\u00f2 al primo cornicione, e completata da Benedetto Briosco. L'impostazione piuttosto rigida, a due fasce quadrangolari sovrapposte, \u00e8 straordinariamente movimentata dai pilastri verticali, dalle aperture di varia forma, dalle loggette e, soprattutto, da una folla di rilievi e di motivi a marmi policromi. Non molto diversamente l'Amadeo realizz\u00f2 per Palazzo Bottigella, dove lo spazio tra le linee architetture in cotto \u00e8 (letteralmente) riempito da pitture raffiguranti stemmi, motivi vegetali, candelabre, figure e animali fantastici.\nBramante a Milano.\nTra le prime opere in cui si misur\u00f2 Bramante per Ludovico il Moro ci fu la ricostruzione della chiesa di Santa Maria presso San Satiro (1479-1482 circa), in cui emergeva gi\u00e0 il problema dello spazio centralizzato. Fu progettato un corpo longitudinale a tre navate, con uguale ampiezza tra navata centrale e bracci del transetto, entrambi coperti da poderose volte a botte con cassettoni dipinti che evocavano il modello di Sant'Andrea dell'Alberti. L'incrocio dei bracci presenta una cupola, immancabile motivo bramantesco, ma l'armonia dell'insieme era messa a rischio dall'insufficiente ampiezza del capocroce che, nell'impossibilit\u00e0 di estenderlo, venne \"allungato\" illusionisticamente, costruendo una finta fuga prospettica in stucco in uno spazio profondo meno di un metro, con tanto di volta cassettonata illusoria.\nL'altro grande progetto a cui si dedic\u00f2 Bramante fu la ricostruzione della tribuna di Santa Maria delle Grazie, che venne trasformata nonostante da appena dieci anni fossero stati terminati lavori nel complesso condotti da Guiniforte Solari: il Moro infatti desiderava dare un aspetto pi\u00f9 monumentale alla basilica domenicana, per farne il luogo di sepoltura della propria famiglia. le navate costruite dal Solari, immerse nella penombra, vennero illuminate dalla monumentale tribuna all'incrocio dei bracci, coperta da cupola emisferica. Bramante aggiunse inoltre due ampie absidi laterali e una terza, oltre il coro, in asse con le navate. L'ordinata scansione degli spazi si riflette anche all'esterno in un incastro di volumi che culmina nel tiburio che maschera la cupola, con una loggetta che si riallaccia ai motivi dell'architettura paleocristiana e del romanico lombardo.\nPittura.\nIn occasione delle nozze con Beatrice d'Este, Ludovico fece decorare la Sala della Balla nel Castello Sforzesco, precettando tutti i maestri lombardi disponibili sulla piazza. Accanto ai maestri come Bernardino Butinone e Bernardo Zenale arriv\u00f2 cos\u00ec a Milano una folla di maestri di media e piccola caratura, quasi del tutto sconosciuti agli studi storico-artistici, che erano tenuti a lavorare fianco a fianco per allestire rapidamente un apparato sfarzoso, ricco di significati politici, ma con ampie oscillazioni qualitative che sembrano l'ultima delle preoccupazioni del committente.\nBergognone.\nTra il 1488 e il 1495 il pittore lombardo Bergognone si occup\u00f2 della decorazione della Certosa di Pavia. La sua produzione si ispira a Vincenzo Foppa, ma mostra anche forti accenti fiamminghi, filtrati probabilmente dai contatti liguri. Questa caratteristica fu particolarmente evidente nelle tavole di piccolo formato destinate alla devozione dei monaci nelle celle, come la cosiddetta \"Madonna del Certosino\" (1488-1490), dove prevalgono i valori luminosi in una cromia quieta e un po' spenta. In seguito l'artista abbandon\u00f2 i toni madreperlacei accentuando i passaggi chiaroscurali e aderendo alle novit\u00e0 introdotte da Leonardo e Bramante. Nel \"Matrimonio mistico di santa Caterina\" (1490 circa) la costruzione scenica \u00e8 legata a un sapiente uso della prospettiva con punto di vista ribassato, anche se nei contorni ondulati delle figure, per quanto depurati e semplificati, restano echi delle eleganze cortesi.\nButinone e Zenale.\nLe botteghe lombarde dell'epoca erano in genere organizzate secondo pratiche di lavoro collettivo ed erano gradualmente investite dalle novit\u00e0 pi\u00f9 moderne, che venivano tradotte in ibridi con le tradizioni locali. Un ottimo esempio \u00e8 quello del sodalizio tra Bernardino Butinone e Bernardo Zenale di Treviglio, che cooperarono forse rispettivamente come maestro e allievo (ma forse anche semplicemente come artisti associati) in opere su commissioni importanti. Nel \"Polittico di San Martino\" (1481-1485), per la chiesa di San Martino a Treviglio, mostra un divisione paritetica del lavoro, con un'omogeneizzazione degli stili personali verso un risultato armonico. L'impianto prospettico, ispirato da Vincenzo Foppa, risente anche dell'illusionismo tra cornice e architettura dipinta derivato dalla \"Pala di San Zeno\" di Mantegna (1457-1459), con il finto portico dove le figure si scaglionano ordinatamente. La prospettiva per\u00f2 \u00e8 legata a espedienti ottici, pi\u00f9 che a una rigorosa costruzione geometrica, con la convergenza verso un unico punto di fuga (posto al centro della tavola centrale di San Martino), ma senza un'esatta proporzionalit\u00e0 degli scorci in profondit\u00e0. Elementi come le ghirlande o le ringhiere esaltano il primo piano e le figure a ridosso, mentre \u00e8 brulicante, legato a un retaggio gotico cortese, l'uso delle decorazioni dorate.\nBramante pittore.\nBramante fu anche pittore, autore a Milano di una serie di affreschi a tema umanistico sugli \"Uomini illustri\", i cosiddetti \"Uomini d'arme di casa Visconti-Panigarola\", ma anche di una celebre tavola con il \"Cristo alla colonna\" (1480-1490 circa). In quest'ultima sono evidenti i richiami alla cultura urbinate, con la figura del Redentore sofferente sospinta in primo piano, quasi a contatto diretto con lo spettatore, con un modellato classico nel torso nudo e con evidenti reminiscenze fiamminghe, sia nel paesaggio sia nella minuziosa resa dei particolari e dei loro riflessi luminosi, soprattutto nei bagliori rossi e azzurri dei capelli e della barba.\nPrimo soggiorno di Leonardo da Vinci.\nCome Bramante, anche Leonardo da Vinci fu attratto in Lombardia dalle opportunit\u00e0 di lavoro offerte dalla politica di energica espansione promossa dagli Sforza. In una celebre lettera di autopresentazione del 1482 l'artista enumer\u00f2 in dieci punti le sue capacit\u00e0, che spaziavano dall'ingegneria militare e civile, all'idraulica fino alla musica e all'arte (citata per ultima, da esercitare \"in tempo di pace\").\nIn un primo momento per\u00f2 Leonardo non trov\u00f2 risposta alle sue offerte al Duca, dedicandosi alla coltivazione dei propri interessi scientifici (numerosi codici risalgono proprio a questo fecondo periodo) e ricevendo una prima importante commissione da una confraternita, che nel 1483 chiese a lui e ai fratelli De Predis, che lo ospitavano, un trittico da esporre nel loro altare nella distrutta chiesa di San Francesco Grande. Leonardo dipinse la tavola centrale con la \"Vergine delle Rocce\", opera di grande originalit\u00e0 in cui le figure sono impostate a piramide, con una forte monumentalit\u00e0, e con un movimento circolare di sguardi e gesti. La scena \u00e8 ambientata in una grotta ombrosa, con la luce che filtra da aperture nelle rocce in sottilissimi variazioni dei piani chiaroscurali, tra riflessi e ombre colorate, capaci di generare un senso di legante atmosferico che elimina l'effetto di isolamento plastico delle figure.\nEntrato finalmente nella cerchia degli Sforza, Leonardo fu a lungo impegnato nella realizzazione di un colosso equestre, che non vide mai la luce. Nel 1494 Ludovico il Moro gli assegn\u00f2 la decorazione di una delle pareti minori del refettorio di Santa Maria delle Grazie, dove Leonardo realizz\u00f2 l'\"Ultima Cena\", entro il 1498. Come nell'\"Adorazione dei Magi\" dipinta a Firenze, l'artista indag\u00f2 il significato pi\u00f9 profondo dell'episodio evangelico, studiando le reazioni e i \"moti dell'animo\" all'annuncio di Cristo del tradimento da parte di uno degli apostoli. Le emozioni si diffondono violentemente tra gli apostoli, da un capo all'altro della scena, travolgendo il tradizionale allineamenti simmetrico delle figure e raggruppandole a tre a tre, con Cristo isolato al centro (una solitudine sia fisica sia psicologica), grazie anche all'incorniciatura delle aperture luminose sullo sfondo e della scatola prospettica. Spazio reale e spazio dipinto appaiono infatti legati illusionisticamente, grazie anche all'uso di una luce analoga a quella reale della stanza, coinvolgendo straordinariamente lo spettatore, con un procedimento analogo a quanto sperimentava in quegli anni Bramante in architettura.\nUn principio simile, di annullamento delle pareti, venne applicato anche nella decorazione della Sala delle Asse nel Castello Sforzesco, coperta da un intreccio di motivi arborei.\nSempre a commissioni della corte milanese risalgono una serie di ritratti, tra cui il pi\u00f9 celebre \u00e8 la \"Dama con l'ermellino\" (1488-1490). Si tratta quasi sicuramente della favorita del Moro Cecilia Gallerani, la cui immagine, colpita da una luce diretta, emerge dal fondo scuro compiendo un moto a spirale col busto e la testa che esalta la grazia della donna e rompe definitivamente con la rigida impostazione dei ritratti \"umanistici\" quattrocenteschi.\nPrima met\u00e0 del Cinquecento.\nLa caduta di Ludovico il Moro caus\u00f2 una brusca interruzione di tutte le committenze artistiche a una diaspora degli artisti. Nonostante ci\u00f2 la ripresa fu relativamente veloce, e l'atmosfera a Milano e nei territori collegati rest\u00f2 vivace. Episodio chiave \u00e8 il ritorno di Leonardo da Vinci nel 1507, fino al 1513.\nDel tutto alieni dalla tradizione e dal gusto lombardo, furono gli interventi, effettuati da Galeazzo Sanseverino tra il 1515 e il 1521, all'interno del castello di Mirabello, sede del Capitano del Parco Visconteo. Infatti la struttura, di et\u00e0 sforzesca, fu rielaborata inserendo, \"unicum\" in Lombardia, elementi di gusto francese, come le finestre rettangolari, profilate in pietra o i grandi camini in pietra tardogotici. Furono inoltre riaffrescati gli interni (gran parte degli affreschi sono ancora nascosti sotto diversi strati d'intonaco). Fino alla battaglia di Pavia del 1525 la situazione politica nel territorio del Ducato di Milano rimase incerta, con numerosi scontri armati, dopodich\u00e9 venne sancita la predominanza spagnola.\nSecondo soggiorno di Leonardo.\nFu lo stesso governatore francese di Milano, Charles d'Amboise, a sollecitare, fin dal 1506 l'entrata di Leonardo al servizio di Luigi XII. L'anno successivo fu lo stesso re a richiedere espressamente Leonardo, che infine accett\u00f2 di tornare a Milano dal luglio 1508. Il secondo soggiorno milanese fu un periodo molto intenso: dipinse la \"Sant'Anna, la Vergine e il Bambino con l'agnellino\", complet\u00f2, in collaborazione col De Predis, la seconda versione della \"Vergine delle Rocce\" e si occup\u00f2 di problemi geologici, idrografici e urbanistici. Studi\u00f2 fra l'altro un progetto per una statua equestre in onore di Gian Giacomo Trivulzio, quale artefice della conquista francese della citt\u00e0.\nI Leonardeschi.\nGli illustri esempi prodotti da Leonardo furono raccolti e replicati da un cospicuo numero di allievi (diretti e indiretti), i cosiddetti \"leonardeschi\": Boltraffio, Andrea Solario, Cesare da Sesto e Bernardino Luini tra i principali. Si assistette cos\u00ec, all'inizio del secolo, a un uniformarsi del gusto nel Ducato legato allo stile di Leonardo.\nIl limite di questi artisti, per quanto dotati, fu il cristallizzarsi sullo stile del maestro, senza mai arrivare a eguagliarlo o a proporre un superamento del suo stile. Il merito pi\u00f9 importante di questi pittori \u00e8 stato probabilmente quello di diffondere, attraverso i loro viaggi, lo stile innovativo di Leonardo anche in aree estranee al suo passaggio, come Giovanni Agostino da Lodi a Venezia o Cesare da Sesto nell'Italia meridionale e a Roma.\nIl pi\u00f9 noto del gruppo fu Bernardino Luini, che per\u00f2 ader\u00ec all'esempio di Leonardo solo in alcune opere, in particolare quelle su tavola: esemplare \u00e8 in questo senso la \"Sacra Famiglia\" della Pinacoteca Ambrosiana, modellata sulla \"Sant'Anna, la Vergine e il Bambino con l'agnellino\" di Leonardo. Nel terzo decennio del secolo il contatto con opere venete e la maturazione personale lo portarono a raggiungere significativi risultati in cicli di affreschi dalla piacevole vena narrativa, come nella chiesa di San Maurizio al Monastero Maggiore a Milano, nel santuario della Madonna dei Miracoli a Saronno, e nella chiesa di Santa Maria degli Angeli a Lugano. Interessante \u00e8 anche il ciclo umanistico gi\u00e0 in Villa Rabia alla Pelucca presso Monza (oggi alla Pinacoteca di Brera).\nBramantino.\nL'unica eccezione di rilievo al dominante stile leonardesco, fu l'attivit\u00e0 di Bartolomeo Suardi, detto il Bramantino poich\u00e9 formatosi alla scuola del Bramante. Le sue opere sono monumentali e di grande austerit\u00e0, con una semplificazione geometrica delle forme, colori freddi, segno grafico e intonazione patetica dei sentimenti.\nAll'inizio del secolo le sue opere dimostrano una salda impostazione prospettica, per poi orientarsi su temi pi\u00f9 esplicitamente devozionali, come il \"Cristo dolente\" del Museo Thyssen-Bornemisza. Favoreggiato dal maresciallo Gian Giacomo Trivulzio, governatore di Milano, tocc\u00f2 l'apice della fama nel 1508, quando venne chiamato da Giulio II a decorare le Stanze Vaticane, anche se i suoi lavori vennero presto distrutti per fare spazio a Raffaello.\nA Roma svilupp\u00f2 un gusto per scene inquadrate da architetture, come si vede in opere successive al suo ritorno come la \"Crocifissione\" a Brera o la \"Madonna delle Torri\" nella Pinacoteca Ambrosiana. Grande prestigio riscosse poi dalla creazione dei cartoni per il ciclo di arazzi coi \"Mesi\", commissionati dal Trivulzio ed eseguiti tra il 1504 e il 1509 dalla manifattura di Vigevano, primo esempio di ciclo di arazzi prodotto in Italia senza il ricorso a maestranze fiamminghe. All'inizio degli anni venti il suo stile sub\u00ec un ulteriore sviluppo dal contatto con Gaudenzio Ferrari, che lo port\u00f2 ad accentuare il realismo, come visibile nel paesaggio della \"Fuga in Egitto\" del santuario della Madonna del Sasso a Orselina, presso Locarno (1520-1522).\nGaudenzio Ferrari.\nGaudenzio Ferrari, probabile compagno di Bramantino a Roma, fu l'altro grande protagonista della scena lombarda del primo Cinquecento. La sua formazione si basava sull'esempio dei maestri lombardi della fine del Quattrocento (Foppa, Zenale, Bramante e soprattutto Leonardo), ma si aggiorn\u00f2 anche agli stili di Perugino, di Raffaello (del periodo della Stanza della Segnatura), e di D\u00fcrer, conosciuto attraverso le incisioni.\nTutti questi stimoli sono combinati in opere grandiose come gli affreschi delle \"Storie di Cristo\" nella grande parete trasversale della chiesa di Santa Maria delle Grazie a Varallo (1513), il cui successo gli garant\u00ec poi l'impegno, come pittore e scultore, nel nascente complesso del Sacro Monte, in cui lavor\u00f2 alacremente dal 1517 al 1528 circa.\nIn seguito, nel corso degli anni trenta, lavor\u00f2 a Vercelli (\"Storie della Vergine\" e \"Storie della Maddalena\" nella chiesa di San Cristoforo) e a Saronno (\"Gloria di angeli musicanti\" nella cupola del santuario della Beata Vergine dei Miracoli. La sua carriera termin\u00f2 poi a Milano.\nBergamo e Brescia.\nNei primi decenni del Cinquecento le citt\u00e0 di confine Bergamo e Brescia beneficiarono di un notevole sviluppo artistico, prima sotto l'impulso di pittori stranieri, soprattutto veneziani, poi di maestri locali di prima importanza. Ultimo avamposto dei territori della Serenissima la prima, territorio soggetto a fasi alterne a Milano o a Venezia la seconda, le due citt\u00e0 sono accomunate, oltre che dalla vicinanza, da alcune caratteristiche in campo artistico.\nIl Rinascimento in queste aree arriv\u00f2 a met\u00e0 del secondo decennio del Cinquecento, inizialmente col soggiorno di artisti come Vincenzo Foppa, che si allontanavano volontariamente dal leonardismo dominante di Milano. Un salto di qualit\u00e0 si ebbe a Bergamo quando vi si stabilirono Gaudenzio Ferrari e, soprattutto, Lorenzo Lotto (dal 1513). Quest'ultimo, sostenuto da una committenza colta e benestante, pot\u00e9 sviluppare una propria dimensione svincolata dal linguaggio dominante nei centri pi\u00f9 importanti della penisola, caratterizzando le proprie opere con una tavolozza molto brillante, una libert\u00e0 compositiva talvolta spregiudicata e una caratterizzazione psicologica tesa dei personaggi. Oltre a grandiose pale come quella di \"Martinengo\" o quella di \"San Bernardino\" e oltre ai cicli di affreschi ricchi di novit\u00e0 iconografiche, come quello dell'Oratorio Suardi a Trescore, fu soprattutto l'ambizioso progetto delle tarsie del coro di Santa Maria Maggiore a tenerlo occupato, fino alla sua partenza nel 1526.\nA Brescia l'arrivo del \"Polittico Averoldi\" di Tiziano nel 1522 diede il \"la\" a un gruppo di pittori locali, quasi coetanei, che fondendo le radici culturali lombarde e veneziane svilupparono risultati di grande originalit\u00e0 nel panorama artistico della penisola: Romanino, il Moretto e il Savoldo.\nSeconda met\u00e0 del Cinquecento.\nLa seconda met\u00e0 del secolo \u00e8 dominata dalla figura di Carlo Borromeo e della Controriforma. Nel 1564 l'arcivescovo detto le \"Istruzioni\" sull'architettura e l'arte e trov\u00f2 il migliore interprete delle sue linee guida in Pellegrino Tibaldi.\nFigura di primo piano del tardo Cinquecento lombardo \u00e8 Giovan Paolo Lomazzo, prima pittore e poi, in seguito alla cecit\u00e0, trattatista. La sua opera, esaltante la tradizione locale, appare come una risposta al \"tosco-centrismo\" di Vasari, e sollecit\u00f2 l'attenzione su espressioni d'arte e soggetti insoliti."}
{"id": "2825198", "revid": "36426", "url": "https://it.wikipedia.org/wiki?curid=2825198", "title": "Parronchi", "text": ""}
{"id": "2825200", "revid": "287204", "url": "https://it.wikipedia.org/wiki?curid=2825200", "title": "Giuseppe Geremia", "text": "Biografia.\nHa studiato al Conservatorio Santa Maria di Loreto di Napoli con Francesco Durante. Il suo primo lavoro, un oratorio intitolato \"La fuga in Egitto\" o \"Ges\u00f9 trafugato in Egitto\", risale al 1760.\nNel 1763 collabora con Nicola Logroscino alla stesura dell'opera \"L'innamorato balordo\", presentata al Teatro Nuovo di Napoli in occasione del carnevale.\nSei anni pi\u00f9 tardi si fa conoscere nella sua citt\u00e0 natale con un dialogo musicato ispirato al martirio di Sant'Agata, intitolato \"Carro trionfale\": la visibilit\u00e0 ottenuta gli schiude le porte del Duomo di Catania, di cui nel 1773 diventa maestro di cappella su nomina del vescovo Deodato Moncada. Sempre in quell'anno compone un dramma dedicato al vescovo, \"Il trionfo di Pallade\", rappresentato all'Universit\u00e0 di Catania, mentre l'anno successivo, in occasione della festa di Sant'Agata, dirige personalmente il suo nuovo lavoro, \"Raab liberata\", che incontra il favore del pubblico, incitandolo a replicare l'opera nel 1765 e nel 1783.\nDal 1776, Geremia \u00e8 affiancato nella direzione musicale del Duomo da Vincenzo Tobia Bellini, nonno del pi\u00f9 celebre Vincenzo; nel frattempo, Geremia lavora anche per la chiesa dei benedettini, per i quali compone diverse opere, tra le quali spicca \"La citt\u00e0 di Abella liberata\" (1783).\nNel 1788 compose un oratorio a cinque voci, \"L'Israele idolatra\", dedicato all'abate Filippo Hernandez, ed eseguito in occasione della festa di San Chiodo; due anni dopo, sempre per la festivit\u00e0 di San Chiodo, compose un nuovo oratorio, \"L'esultazione di Saulle\", dedicato nuovamente all'abate Hernandez.\nNell'ultimo decennio del Settecento, Geremia compose solo oratori per la festa di Sant'Agata; nel 1800, prima di cedere il suo posto di maestro di cappella a Giacinto Castorina, music\u00f2 l'ultimo oratorio per la festa della patrona, \"Mos\u00e8 trionfante del popolo egiziano nel passaggio dell'eritreo\".\nNonostante abbia ricevuto offerte da Roma, dalla Sardegna e dalla Spagna, Geremia rimane legato alla sua citt\u00e0, dove continua a comporre oratori.\nAlla morte di Giuseppe Geremia ha avuto luogo una cerimonia commemorativa all'Universit\u00e0 di Catania, dove i pi\u00f9 distinti letterati dell'epoca hanno letto sonnetti, coronali ed epigrammi."}
{"id": "2825209", "revid": "1714743", "url": "https://it.wikipedia.org/wiki?curid=2825209", "title": "Jimena S\u00e1nchez di Navarra", "text": "Biografia.\nEra figlia del re di Navarra Sancho III Garc\u00e9s di Navarra e di Munia di Castiglia, figlia del conte di Castiglia Sancho Garc\u00e9s.\nVenne data in sposa nel 1034 al re di Castiglia e Le\u00f3n Bermudo III, divenendone la terza moglie.\nRimasta vedova nel 1037 senza dare al marito alcun figlio, si fece suora a Vega."}
{"id": "2825218", "revid": "729019", "url": "https://it.wikipedia.org/wiki?curid=2825218", "title": "Brasserie Nationale", "text": "Brasserie Nationale S.A. \u00e8 il principale birrificio del Lussemburgo. Ha sede a Nidderk\u00e4erjeng (\"Bascharage\" in francese), ed \u00e8 nata nel 1975 dalla fusione della \"Brasserie Bofferding\" con la \"Brasserie Funck-Bricher\". Ancora oggi commercializza le proprie birre con il marchio Bofferding.\nStoria.\nLa \"Brasserie Bofferding\", nacque nel 1842, fondata da Jean-Baptiste Bofferding; nel 1851 aveva cominciato la produzione a livello industriale della birra. Nel 1974 fu automatizzato il procedimento di produzione, ed un anno dopo ci fu la fusione con la \"Brasserie Funck-Bricher\" (nata nel 1764 a Lussemburgo, data riportata poi nel logo Bofferding).\nNel 1995 la birra Bofferding si \u00e8 aggiudicata il gran premio della DLG per la prima volta (ed il riconoscimento gli \u00e8 stato poi concesso altre due volte: 1997 e 2001)\nNel 2003 la Commissione europea ha insignito l'azienda del Premio per l'ambiente, categoria sviluppo di processi.\nNel 2005 ha acquisito anche la \"Brasserie Battin\" di Esch-Alzette, trasferendo nello stabilimento di Nidderk\u00e4erjeng anche la produzione della Battin, che \u00e8 divenuto cos\u00ec il secondo marchio."}
{"id": "2825220", "revid": "143439", "url": "https://it.wikipedia.org/wiki?curid=2825220", "title": "Gensundheit Institute", "text": ""}
{"id": "2825223", "revid": "830939", "url": "https://it.wikipedia.org/wiki?curid=2825223", "title": "Sette chiese di Roma", "text": ""}
{"id": "2825228", "revid": "151000", "url": "https://it.wikipedia.org/wiki?curid=2825228", "title": "Aeroporto di Magadan", "text": ""}
{"id": "2825229", "revid": "1573940", "url": "https://it.wikipedia.org/wiki?curid=2825229", "title": "Xia yi zhan, xing fu", "text": "Xia yi zhan, xing fu (caratteri cinesi: \u4e0b\u4e00\u7ad9, \u5e78\u798f; titolo internazionale Autumn's Concerto, conosciuto anche come Next Stop, Happiness), \u00e8 una serie televisiva taiwanese attualmente in onda, con protagonisti Ady An e Vanness Wu. Messa in onda per la prima volta a partire dal 4 ottobre 2009 sulle reti televisive TTV e SETTV, essa ha segnato il debutto televisivo dell'attore bambino Xiao Xiao Bin, di soli 5 anni, che attualmente recita anche nel drama \"Down With Love\", con Jerry Yan ed Ella Chen.\"Autumn's Concerto\" ha ottenuto un picco nello share di ascolti dell'8.23, durante l'episodio 18 messo in onda il 31 gennaio 2010; ha cos\u00ec rotto il record degli indici di ascolto, detenuto precedentemente dalla serie del 2005 \"The Prince who Turns into a Frog\".\nTrama.\nRen Guang Xi (Vanness Wu) \u00e8 un arrogante studente di legge che sembra condurre una vita perfetta: \u00e8 l'unico successore di una grande e famosa azienda, ed \u00e8 inoltre un talentuoso giocatore di hockey su ghiaccio, con tanta fortuna e carisma da vendere. Tuttavia, nella realt\u00e0, egli \u00e8 estremamente solo e nella sua vita mancano gioia, risate e motivazione. Un giorno, egli incontra alla mensa della sua scuola Liang Mu Cheng (Ady An), la nuova venditrice di bent\u014d. Mu Cheng \u00e8 rimasta orfana in giovanissima et\u00e0, tuttavia non ha mai lasciato che il suo passato avesse influenza sul suo presente, cos\u00ec vive la vita con grande passione e determinazione. Un'innocua scommessa tra i due li porta a conoscersi meglio; Guang Xi inizia lentamente a cambiare, mentre Mu Cheng gli insegna come dare e ricevere amore. Tutto sembra procedere per il meglio, finch\u00e9 improvvisamente Guang Xi dev'essere operato al cervello e, quando si sveglia dall'anestesia, non ricorda pi\u00f9 nulla. La madre del ragazzo prega Mu Cheng di lasciarlo solo, e a lei non rimane nessuna scelta, sebbene abbia appena scoperto che sta aspettando un figlio proprio da Guang Xi.\nPassano sei anni. Mu Cheng conduce una vita tranquilla in campagna insieme al suo figlioletto, mentre Guang Xi \u00e8 fidanzato con He Yi Qian, dolce e bellissima pediatra che \u00e8 rimasta al suo fianco per tutto il periodo di convalescenza dall'operazione. Il ragazzo \u00e8 ora un avvocato di successo, tuttavia viene condannate a 240 ore di servizio comunitario dopo una rissa, avvenuta a causa di alcuni suoi ricordi che erano tornati a galla. Per coincidenza, egli deve scontare il servizio comunitario nel villaggio di Huan Tian, dove vive attualmente Mu Cheng. Egli inizia a passare del tempo con la ragazza e suo figlio, e sprazzi di ricordi affiorano alla sua mente trovando che Mu Cheng gli \u00e8 familiare. Ad un certo punto, a Guang Xi viene regalato da uno sconosciuto un \"Vaso di Pandora\", una memoria digitale che contiene alcune fotografie di lui e Mu Cheng insieme, scattate anni prima. La ragazza nega di averlo mai conosciuto prima che egli si trasferisse nel villaggio, ma la coppia si trova ora a dover recuperare sei anni di tempo.\nPromozioni.\nIl tour di promozione della serie avr\u00e0 inizio solamente il 27 febbraio 2010, a causa degli impegni di Ady An che sta attualmente recitando in un'altra serie. Nel medesimo mese, il drama sar\u00e0 trasmesso anche in Giappone.\nIn risposta agli altissimi indici di ascolto dell'episodio 18, Vanness Wu, Chris Wu, Tiffany Xu ed Apple hanno registrato un video pubblico di ringraziamento per i fan."}
{"id": "2825235", "revid": "339392", "url": "https://it.wikipedia.org/wiki?curid=2825235", "title": "Formula 1 stagione 1950", "text": ""}
{"id": "2825240", "revid": "486946", "url": "https://it.wikipedia.org/wiki?curid=2825240", "title": "Formula 1 stagione 1951", "text": ""}
{"id": "2825250", "revid": "287204", "url": "https://it.wikipedia.org/wiki?curid=2825250", "title": "Ady An", "text": "Il suo nome di nascita \u00e8 Wu Wenjing (cinese tradizionale: \u5433\u739f\u975c)."}
{"id": "2825253", "revid": "486946", "url": "https://it.wikipedia.org/wiki?curid=2825253", "title": "Formula 1 stagione 1952", "text": ""}
{"id": "2825255", "revid": "288300", "url": "https://it.wikipedia.org/wiki?curid=2825255", "title": "Oscarre Vicich", "text": ""}
{"id": "2825256", "revid": "30529770", "url": "https://it.wikipedia.org/wiki?curid=2825256", "title": "Maestri del sospetto", "text": ""}
{"id": "2825257", "revid": "339392", "url": "https://it.wikipedia.org/wiki?curid=2825257", "title": "Formula 1 stagione 1953", "text": ""}
{"id": "2825261", "revid": "287204", "url": "https://it.wikipedia.org/wiki?curid=2825261", "title": "Bathophilus nigerrimus", "text": "Il batofilo nero (Bathophilus nigerrimus) \u00e8 un pesce abissale della famiglia Stomiidae.\nDistribuzione e habitat.\n\u00c8 presente nell'Oceano Atlantico e nel mar Mediterraneo. Nei mari italiani \u00e8 molto raro; \u00e8 stato catturato nello Stretto di Messina e nei pressi dell'isola di Montecristo.\nVive in acque profonde, di solito si ritrova sui 500 m di profondit\u00e0 ma \u00e8 stato pescato anche in superficie. Ha abitudini pelagiche di profondit\u00e0.\nDescrizione.\nQuesto pesce ha un aspetto che pu\u00f2 essere definito solo come mostruoso. Ha una sagoma piuttosto tozza ed a sezione quasi cilindrica. La bocca \u00e8 grandissima e fornita di lunghi denti acuminati disposti anche sul palato e sulla lingua mentre gli occhi sono piccoli. Sotto il mento c'\u00e8 un barbiglio sottile lungo circa il doppio del corpo (non visibile nell'immagine). La pinna dorsale e la pinna anale sono ampie, opposte ed inserite molto indietro. La pinna caudale \u00e8 biloba e piuttosto piccola. Le pinne pettorali sono grandi ed i loro raggi sono in gran parte liberi, alcuni terminano con un fotoforo. Le pinne ventrali sono grandi e curiosamente inserite al centro del corpo, equidistanti da dorso e ventre. Numerosi piccoli fotofori sono allineati sul ventre ed altri sono sparsi su tutto il corpo; uno pi\u00f9 grande \u00e8 posto tra l'occhio e la mandibola. Quando \u00e8 vivo l'intero l'animale brilla di una diffusa, debole luce.\nIl colore \u00e8 nero volaceo oscuro, talvolta tendente al marrone.\nRaggiunge i 12 cm.\nAlimentazione.\nSi ciba di pesci (soprattutto pesci lanterna) ed \u00e8 molto vorace.\nRiproduzione.\nLa riproduzione avviene in primavera con la deposizione di uova pelagiche. Le larve sono molto diverse dagli adulti, hanno pinne molto ampie e sono trasparenti.\nPesca.\nRarissima e del tutto occasionale, soprattutto con retini da plancton."}
{"id": "2825263", "revid": "767487", "url": "https://it.wikipedia.org/wiki?curid=2825263", "title": "Figaro Ceng", "text": ""}
{"id": "2825268", "revid": "339392", "url": "https://it.wikipedia.org/wiki?curid=2825268", "title": "Formula 1 stagione 1954", "text": ""}
{"id": "2825271", "revid": "281901", "url": "https://it.wikipedia.org/wiki?curid=2825271", "title": "Batofilo nero", "text": ""}
{"id": "2825272", "revid": "281901", "url": "https://it.wikipedia.org/wiki?curid=2825272", "title": "Storione bianco", "text": ""}
{"id": "2825273", "revid": "339392", "url": "https://it.wikipedia.org/wiki?curid=2825273", "title": "Formula 1 stagione 1955", "text": ""}
{"id": "2825275", "revid": "281901", "url": "https://it.wikipedia.org/wiki?curid=2825275", "title": "Storione americano", "text": ""}
{"id": "2825276", "revid": "30332723", "url": "https://it.wikipedia.org/wiki?curid=2825276", "title": "Elaborazione del lutto", "text": ""}
{"id": "2825277", "revid": "339392", "url": "https://it.wikipedia.org/wiki?curid=2825277", "title": "Formula 1 stagione 1956", "text": ""}
{"id": "2825281", "revid": "339392", "url": "https://it.wikipedia.org/wiki?curid=2825281", "title": "Formula 1 stagione 1957", "text": ""}
{"id": "2825284", "revid": "339392", "url": "https://it.wikipedia.org/wiki?curid=2825284", "title": "Formula 1 stagione 1958", "text": ""}
{"id": "2825286", "revid": "228587", "url": "https://it.wikipedia.org/wiki?curid=2825286", "title": "Cadigal", "text": ""}
{"id": "2825287", "revid": "486946", "url": "https://it.wikipedia.org/wiki?curid=2825287", "title": "Formula 1 stagione 1959", "text": ""}
{"id": "2825291", "revid": "453768", "url": "https://it.wikipedia.org/wiki?curid=2825291", "title": "Emigrazione", "text": "L'emigrazione \u00e8 il fenomeno sociale che porta un singolo individuo o un gruppo di persone a spostarsi dal proprio luogo originario verso un altro luogo di destinazione, per cause ambientali, religiose, economiche e sociali, spesso tra loro intrecciate. Il fenomeno, opposto dell'immigrazione, quando \u00e8 particolarmente diffuso e riguarda un intero popolo viene spesso detto esodo e diaspora.\nDescrizione.\nQuando vengono a mancare le condizioni necessarie al pieno compimento dei desideri dell'uomo, questo \u00e8 spinto a cercare un luogo diverso da quello di origine \"dove aver miglior fortuna\". Le motivazioni possono essere le pi\u00f9 diverse: economiche, politiche, ambientali (es. disastri naturali, cambiamenti climatici ecc...), guerre in atto, persecuzione. Sono sempre esistiti due tipi di emigrazione: quella temporanea e quella permanente. La separazione dalla terra d'origine \u00e8 sempre sentita come una frattura nella vita personale.\nL'emigrazione temporanea \u00e8 quella che caratterizza i fenomeni migratori di manovalanza. Nell'Ottocento molti braccianti agricoli veneti andavano in Argentina nei periodi di pausa nella loro terra. \u00c8 pi\u00f9 difficile descrivere l'emigrazione quando si tratta di una permanenza nello Stato ospitante per vari anni. Queste persone cercano di far fortuna ed accumulare quel capitale necessario per acquistare un terreno o un'attivit\u00e0 propria nella terra d'origine.\nEmigrazione in sociologia: \"la doppia assenza\".\nAbdelmalek Sayad, nel suo studio sulla migrazione (1999), la definisce come un \u201cfatto sociale totale\u201d, che interroga insieme le condizioni di partenza, i percorsi di vita dei migranti, le responsabilit\u00e0 e le scelte della societ\u00e0 d'arrivo. Solo la valutazione dell'insieme di questi elementi \u00e8 in grado di restituire un'esperienza migratoria, il cui tratto unificante \u2013 nella prospettiva dei protagonisti \u2013 \u00e8 ravvisabile in quella condizione che il sociologo algerino definisce come una doppia assenza: quella dal paese in cui l'emigrato \u00e8 nato (in cui lascia un posto vuoto, come nella difficile realt\u00e0 delle famiglie transnazionali) e quella del paese in cui l'immigrato si trova a vivere (spesso, escluso).\nQuest'ottica restituisce la realt\u00e0 del migrare come esperienza di un'esistenza \u201cfuori-luogo\u201d, in cui il soggetto vive una vera e propria \u201ccaduta sociale\u201d: \u00e8 infatti costretto a ricominciare da zero, per conquistare, rinegoziandolo, il suo spazio sociale all'interno della societ\u00e0 in arrivo.\nStoria dell'emigrazione mondiale.\nL'emigrazione non fu un fenomeno esclusivamente italiano o europeo, ma coinvolse e coinvolge tuttora molte aree in tutto il mondo. Tra gli altri popoli che lasciarono in massa la loro terra vi furono gli irlandesi, i tedeschi e gli ebrei d'Europa.\nIl Paese che, in rapporto alla popolazione, ebbe pi\u00f9 emigranti in quel periodo fu appunto l'Irlanda, dove la carestia e il malgoverno britannico furono le principali cause d'espatrio.\nIn Italia.\nNella penisola italiana prima del 1860 il termine \u00e8 usato per lo pi\u00f9 per descrivere l'espatrio di chi fosse politicamente compromesso, prima con il regime Napoleonico, poi con i vari moti rivoluzionari. Questi erano per lo pi\u00f9 intellettuali, militari e artigiani. Dopo il 1830 molti di loro affluirono nella Legione Straniera che la Francia aveva istituito in Algeria; si calcola che quasi la met\u00e0 dei legionari proveniva dalla penisola italiana.\nDopo l'Unit\u00e0 d'Italia ed una fase in cui a partire furono gli intellettuali ed industriali favorevoli ai Borbone di Napoli, il termine emigrazione fu legato a quello economico. Il fenomeno ebbe grandissima rilevanza nell'Italia meridionale: infatti marinai napoletani, ad esempio, erano presenti in tutto il Mediterraneo, e spesso li si trovava anche sul Danubio.\nCi\u00f2 nonostante e bench\u00e9 tutt'oggi si tenda a dimenticarlo, il primo grande flusso emigratorio italiano prese le mosse dalla zona di Comacchio, dall'Abruzzo e un grande ruolo l'ebbe anche l'emigrazione veneta. \nPescatori di corallo italiani erano inoltre presenti sulle coste algerine, in particolare ad Annaba. Varie comunit\u00e0 storiche italiane erano presenti nel Mediterraneo.\nAll'inizio del Novecento vi fu una grande ondata di emigrazione dalle regioni meridionali, in particolare la Sicilia, verso gli Stati Uniti e l'Argentina. Collegamenti diretti dai porti di Palermo e di Castellammare del Golfo raggiungevano New York.\nDopo la seconda guerra mondiale l'emigrazione meridionale si spost\u00f2 verso la Svizzera, il Belgio e la Germania occidentale. Vi fu anche una emigrazione verso le regioni dell'alta Italia, in particolare i siciliani in Piemonte (per lavorare alla Fiat di Torino) e i calabresi in Lombardia.\nAltri progetti.\nEmigrazione"}
{"id": "2825292", "revid": "339392", "url": "https://it.wikipedia.org/wiki?curid=2825292", "title": "Formula 1 stagione 1960", "text": ""}
{"id": "2825307", "revid": "281901", "url": "https://it.wikipedia.org/wiki?curid=2825307", "title": "Exocoetus volitans", "text": "Il pesce volante (Exocoetus volitans) \u00e8 un pesce di mare della famiglia Exocoetidae. \nDistribuzione e habitat.\nSi tratta di una specie circumtropicale molto comune in tutti i mari e gli oceani nella fascia tropicale. D'estate pu\u00f2 penetrare nel mar Mediterraneo occidentale, compresi i mari italiani ed anche l'Adriatico ma vi \u00e8 molto raro.\nSi tratta di un pesce pelagico che abitualmente frequenta zone molto al largo; si pu\u00f2 incontrare nei pressi delle coste solo attorno alle isole. Vive nei primissimi centimetri d'acqua.\nDescrizione.\nHa il caratteristico aspetto della famiglia Exocoetidae con pinne pettorali molto grandi. Le pinne ventrali invece sono corte ed inserite piuttosto in avanti. Il muso \u00e8 corto.\nIl dorso \u00e8 azzurro vivace ed i fianchi argentei. Tutto il corpo ha riflessi iridescenti. Le pinne pettorali sono grigie chiare con un bordo biancastro.\nMisura fino a 20 cm.\nRiproduzione.\nAvviene durante tutto l'anno; le uova sono pelagiche. Apparentemente non si riproduce nel mar Mediterraneo.\nPesca.\nTalvolta abbocca alle lenze a traina o viene attratto dalle luci delle reti da circuizione. Le carni sono buone come in tutti gli Exocoetidae.\nSpecie affini.\nIl pesce rondine (\"Exocoetus obtusirostris\", ) \u00e8 molto simile a questa specie ed ha abitudini simili in tutto e per tutto all'\"Exocoetus volitans\" da cui si riconosce, oltre che per il numero di raggi nelle pinne e di branchiospine anche per il muso molto pi\u00f9 corto e per l'aspetto generale pi\u00f9 tozzo. Anche questa specie viene talvolta trovata in Mediterraneo, anche in acque italiane."}
{"id": "2825308", "revid": "486946", "url": "https://it.wikipedia.org/wiki?curid=2825308", "title": "Formula 1 stagione 1961", "text": ""}
{"id": "2825311", "revid": "486946", "url": "https://it.wikipedia.org/wiki?curid=2825311", "title": "Formula 1 stagione 1962", "text": ""}
{"id": "2825314", "revid": "33689", "url": "https://it.wikipedia.org/wiki?curid=2825314", "title": "Videogiochi di Ritorno al futuro", "text": "Lista di videogiochi ispirati alla trilogia di Ritorno al futuro.\nFlipper.\nNel 1990 la Data East Pinball (ora Stern Pinball) esce \"\", progettato da Joe Kaminkow, con musiche di Brian Schmidt.\nVideo Slot machine.\nNel 2006 l'International Game Technology esce \"Back to the Future Video Slots\", progettato da Joe Kaminkow, scritto e diretto da Bob Gale con Christopher Lloyd in \"Doc Brown\"."}
{"id": "2825315", "revid": "120417250", "url": "https://it.wikipedia.org/wiki?curid=2825315", "title": "Pietro Caetani", "text": "Biografia.\nPatrizio pisano, fu barone di Chiaramonte, Dirillo, Calatabiano e Tripi con alta e bassa giurisdizione civile e criminale. Sposa Caterina Appiano di Piombino.\nSi trasferisce in Sicilia nel 1417, dove diventa Mastro razionale del Real patrimonio.\nMuore in Sicilia nel 1459."}
{"id": "2825316", "revid": "281901", "url": "https://it.wikipedia.org/wiki?curid=2825316", "title": "Exocoetus obtusirostris", "text": ""}
{"id": "2825318", "revid": "486946", "url": "https://it.wikipedia.org/wiki?curid=2825318", "title": "Formula 1 stagione 1963", "text": ""}
{"id": "2825320", "revid": "413094", "url": "https://it.wikipedia.org/wiki?curid=2825320", "title": "Pietro Gaetani", "text": ""}
{"id": "2825324", "revid": "110157", "url": "https://it.wikipedia.org/wiki?curid=2825324", "title": "Stone Cold Rhymin'", "text": "Stone Cold Rhymin' \u00e8 il primo album del rapper britannico Young MC."}
{"id": "2825326", "revid": "339392", "url": "https://it.wikipedia.org/wiki?curid=2825326", "title": "Formula 1 stagione 1964", "text": ""}
{"id": "2825328", "revid": "92723", "url": "https://it.wikipedia.org/wiki?curid=2825328", "title": "Cattedrale di Caltanissetta", "text": "La chiesa di Santa Maria la Nova \u00e8 la cattedrale della diocesi di Caltanissetta.\nStoria.\nLa prima Chiesa Madre di cui si ha notizia storica \u00e8 la Chiesa di Santa Maria, poi detta degli Angeli (dalla presenza di un quadro della Madonna attorniata da angeli) o \"la Vetere\". per distinguerla dalla nuova Chiesa Madre, costruita intorno all'anno 1000 come Cappella palatina del Castello di Pietrarossa e divenuta sede parrocchiale con un decreto di Federico II nel 1239. Prima di essa la cura delle anime era affidata all'Abbazia di Santo Spirito (sin dal 1095).\nNel 1400 la parrocchia fu trasferita nella chiesa di Santa Domenica, all'interno dell'abitato cittadino, e, nel 1518, nella pi\u00f9 ampia chiesa di San Domenico.\nNel XVI secolo la citt\u00e0 si espanse a Nord del Castello e della Chiesa Madre, che rimasero periferici, e il popolo manifest\u00f2 la volont\u00e0 di avere una Chiesa Madre pi\u00f9 grande e pi\u00f9 centrale. L'Arciprete Francesco Diforti nel 1545 costitu\u00ec una deputazione per la costruenda nuova Chiesa Madre, che ottenne la cessione della chiesetta dell'Immacolata e di un ampio appezzamento di terra nel cosiddetto \"Chianu di l'olivi\", prospiciente la chiesa e il convento del Carmine.\nNel 1570, con la solenne posa della prima pietra, si inizi\u00f2 la costruzione del Tempio, che venne portato a termine nel 1622, originariamente era a tre navate, terminanti in tre cappelloni, quello centrale dedicato all'Immacolata, quello di sinistra al Santissimo Sacramento e quello di destra a San Michele Arcangelo. Le navate terminavano prima dell'attuale transetto.\nDal 1718 al 1720, a spese dell'Arciprete Raffaele Riccobene, fu chiamato il pittore fiammingo Guglielmo Borremans (1670-1744), che, insieme al figlio Luigi, affresc\u00f2 la volta e la navata centrale, e dipinse la pala dell'altar maggior, raffigurante l'Immacolata Concezione.\nIl 26 luglio 1733 la Chiesa Madre fu consacrata dal vescovo di Agrigento Lorenzo Gioeni, sotto il titolo di Santa Maria la Nova e San Michele Arcangelo.\nDon Raffaele Riccobene, per testamento, lasci\u00f2 anche un'ingente somma per completare le decorazioni interne e, se fossero rimasti soldi, per il prospetto esterno. I lavori per il prospetto e l'innalzamento del campanile sinistro iniziarono nel 1782 e si conclusero con la costruzione del campanile destro nel 1856. Nel 1848, con 400 onze donate dalla baronessa Agata Barile Giordano, fu costruita una cancellata in ferro per chiudere il sagrato, poi ridotta nel 1892 e tolta negli anni '50, fu ripristinata, sebbene assai pi\u00f9 piccola, nel 2010, con il lavoro gratuito della categoria fabbri, della Real Maestranza.\nNel frattempo, essendo stata istituita la diocesi di Caltanissetta nel 1844, la Chiesa Madre fu eretta a Cattedrale, come ricorda la lapide posta sul portone centrale.\nNel 1922 iniziarono i lavori di ampliamento (costruzione del transetto e del presbiterio), che, bloccati durante la Seconda Guerra Mondiale, ripresero subito dopo, a causa del violento bombardamento del 9 luglio 1943, che distrusse parte della volta affrescata. I lavori, compreso il rifacimento della volta, furono completati nel 1946.\nDescrizione.\nPresenta un'ampia facciata spartita da lesene affiancate da due campanili e domina l'intera piazza Garibaldi. L'interno, a croce latina, \u00e8 diviso in tre navate e sostenute da quattordici arcate, ciascuna dedicata ad un personaggio dell'Antico Testamento, e prima del bombardamento del 1943, sostenenti le figure dei dodici apostoli. Nel punto di intersezione fra i due bracci della croce, al di sopra dell'altare, si trova la cupola.\nL'apprezzabile serie di affreschi che orna la navata centrale \u00e8 opera del pittore fiammingo Guglielmo Borremans (1670-1744) che lavor\u00f2 nel capoluogo nisseno nel 1720. Le tre scene centrali costituite dalle scene dell'Immacolata Concezione, dell'Incoronazione della Vergine e del trionfo di san Michele, si presentano al visitatore insieme a raffigurazioni di angioletti, nuvolette e stucchi dorati a tema floreale. Il sontuoso apparato decorativo in stucco costituito da fregi, volute, medaglioni, conchiglie, finti pilastri e colonne, secondo lo stile \"rocaille\", fu realizzato da Francesco Ferrigno. Opera autografa con l'iscrizione \"Franciscus Ferrigno, Architectus Panormitanus\" documentata sulla finta edicola dell'altare maggiore.\nNella seconda cappella di destra \u00e8 notevole, invece, la presenza della splendida Immacolata, una statua lignea del 1760 con preziosi panneggi in lamina d'argento. Nella cappella situata a fianco di quella maggiore trovano posto le rappresentazioni dell'arcangelo Michele (patrono dal Seicento della citt\u00e0), simulacro in legno nato dall'abilit\u00e0 dell'autore Stefano Li Volsi, e degli arcangeli Gabriele e Raffaele, sculture marmoree realizzate dall'artista Vincenzo Vitaliano. Sull'altare maggiore si pu\u00f2 ammirare l\"'Immacolata e Santi\", una grande pala del Borremans. Meritevoli di attenzione, infine, un prezioso organo intagliato e decorato, una tela raffigurante la Madonna del Carmelo di Filippo Paladini (1544-1614) e un Crocifisso un tempo attribuito a fra' Umile da Petralia (1580-1639).\nNella navata destra, presso la cappella del SS. Sacramento, un tempo cappella del coro, si ammira una grande vetrata compiuta in due tempi, nel 1958 e nel 1965, da Amalia Panigati, con le \"Storie della vita di sant'Orsola e di san Francesco Saverio\".\nL'esterno del duomo \u00e8 valorizzato dal vasto ed animato piazzale, dedicato a Giuseppe Garibaldi: di fronte si erge la cinquecentesca chiesa di san Sebastiano, al centro la scenografica \"fontana del Tritone\", di Gaetano Averna (sistemata \"in loco\" il 15 dicembre 1956), con il gruppo in bronzo del 1890 dello scultore Michele Tripisciano (1860-1913).\nStatua di san Michele.\nOpera di Stefano Li Volsi, di Nicosia, raffigura l'arcangelo Michele intento a tenere nella mano sinistra una catena, e nella destra una lancia; ai piedi \u00e8 rappresentato il demonio sottomesso. La statua fu commissionata al Li Volsi mentre stava lavorando alla scultura di un angelo, e per far fronte alla richiesta della citt\u00e0, ne modific\u00f2 il volto per adattarlo a quello di san Michele. Per questo motivo la testa risulta essere di legno d'olivo, mentre il resto del simulacro \u00e8 di legno di salice. La differenza nel materiale della testa diede adito alla leggenda secondo la quale lo scultore, non soddisfatto del volto della sua scultura, si mise a pregare e lo trov\u00f2 gi\u00e0 terminato \u00aba opera degli angeli\u00bb."}
{"id": "2825330", "revid": "339392", "url": "https://it.wikipedia.org/wiki?curid=2825330", "title": "Formula 1 stagione 1965", "text": ""}
{"id": "2825333", "revid": "486946", "url": "https://it.wikipedia.org/wiki?curid=2825333", "title": "Formula 1 stagione 1966", "text": ""}
{"id": "2825335", "revid": "486946", "url": "https://it.wikipedia.org/wiki?curid=2825335", "title": "Formula 1 stagione 1967", "text": ""}
{"id": "2825337", "revid": "486946", "url": "https://it.wikipedia.org/wiki?curid=2825337", "title": "Formula 1 stagione 1968", "text": ""}
{"id": "2825344", "revid": "486946", "url": "https://it.wikipedia.org/wiki?curid=2825344", "title": "Formula 1 stagione 1969", "text": ""}
{"id": "2825347", "revid": "547034", "url": "https://it.wikipedia.org/wiki?curid=2825347", "title": "Molva macrophthalma", "text": "La molva occhiona (Molva macrophthalma, \u00e8 un pesce di mare della famiglia Lotidae.\nDistribuzione e habitat.\nPresente nell'Oceano Atlantico nordorientale tra il Marocco e il sud delle isole Britanniche e nel mar Mediterraneo occidentale, compresi tutti i mari italiani dove \u00e8 comune.\nVive su fondi molli a quote batimetriche elevate, fra 200 e 1000 metri di profondit\u00e0.\nDescrizione.\nSimile alla molva ma molto pi\u00f9 allungata e sottile. La testa \u00e8 molto allungata e porta due grandi occhi, una bocca abbastanza ampia ed un barbiglio sotto il mento. Le pinne dorsali sono due, la prima breve e triangolare, la seconda molto lunga, opposta ed identica alla pinna anale.\nIl colore \u00e8 grigio-rosato con barre pi\u00f9 scure (nel pesce vivo). La seconda dorsale, l'anale e la pinna caudale portano vistose macchie nere nella parte posteriore.\nMisura fino a 70-90 cm.\nRiproduzione.\nAvviene a fine inverno. I giovani fino a 30 cm hanno corpo e pinne variegati da macchie e strisce pi\u00f9 scure.\nPesca.\nSi cattura con reti a strascico e palamiti di profondit\u00e0 per naselli e pesci sciabola ma non ha grande valore e viene consumato fritto o in zuppa.\nSpecie affini.\nLa molva blu (Molva dypterygia) \u00e8 estremamente simile a questa specie ma vive a latitudini pi\u00f9 settentrionali ed \u00e8 molto rara nel Mediterraneo. Si riconosce dalla molva occhiona per i caratteri della pinne ventrali che sono pi\u00f9 corte delle pinne pettorali."}
{"id": "2825348", "revid": "486946", "url": "https://it.wikipedia.org/wiki?curid=2825348", "title": "Formula 1 stagione 1970", "text": ""}
{"id": "2825352", "revid": "281901", "url": "https://it.wikipedia.org/wiki?curid=2825352", "title": "Molva dipterygia macrophtalma", "text": ""}
{"id": "2825353", "revid": "486946", "url": "https://it.wikipedia.org/wiki?curid=2825353", "title": "Formula 1 stagione 1971", "text": ""}
{"id": "2825355", "revid": "281901", "url": "https://it.wikipedia.org/wiki?curid=2825355", "title": "Molva dypterygia macrophtalma", "text": ""}
{"id": "2825357", "revid": "281901", "url": "https://it.wikipedia.org/wiki?curid=2825357", "title": "Molva dipterygia", "text": ""}
{"id": "2825358", "revid": "281901", "url": "https://it.wikipedia.org/wiki?curid=2825358", "title": "Molva dypterygia", "text": ""}
{"id": "2825359", "revid": "281901", "url": "https://it.wikipedia.org/wiki?curid=2825359", "title": "Molva elongata", "text": ""}
{"id": "2825361", "revid": "486946", "url": "https://it.wikipedia.org/wiki?curid=2825361", "title": "Formula 1 stagione 1972", "text": ""}
{"id": "2825363", "revid": "281901", "url": "https://it.wikipedia.org/wiki?curid=2825363", "title": "Molva occhiona", "text": ""}
{"id": "2825365", "revid": "281901", "url": "https://it.wikipedia.org/wiki?curid=2825365", "title": "Molva blu", "text": ""}
{"id": "2825366", "revid": "486946", "url": "https://it.wikipedia.org/wiki?curid=2825366", "title": "Formula 1 stagione 1973", "text": ""}
{"id": "2825370", "revid": "486946", "url": "https://it.wikipedia.org/wiki?curid=2825370", "title": "Formula 1 stagione 1974", "text": ""}
{"id": "2825372", "revid": "228587", "url": "https://it.wikipedia.org/wiki?curid=2825372", "title": "I climi in Europa", "text": ""}
{"id": "2825373", "revid": "486946", "url": "https://it.wikipedia.org/wiki?curid=2825373", "title": "Formula 1 stagione 1975", "text": ""}
{"id": "2825375", "revid": "4711", "url": "https://it.wikipedia.org/wiki?curid=2825375", "title": "Xavier Rabaseda", "text": ""}
{"id": "2825379", "revid": "773636", "url": "https://it.wikipedia.org/wiki?curid=2825379", "title": "Division 2 1984-1985", "text": "La Division 2 1984-1985 \u00e8 stata la quarantaseiesima edizione della Division 2, la seconda serie del campionato francese di calcio. Composta da 36 squadre divise in 2 gironi \u00e8 stata vinta dal , che ha avuto la meglio nell'incontro per il titolo con il , comunque promosso.\nI capocannonieri sono stati John Eriksen del Mulhouse con 27 gol per il girone A, e Jorge Dominguez del Nizza con 28 gol per il girone B."}
{"id": "2825380", "revid": "486946", "url": "https://it.wikipedia.org/wiki?curid=2825380", "title": "Formula 1 stagione 1976", "text": ""}
{"id": "2825385", "revid": "486946", "url": "https://it.wikipedia.org/wiki?curid=2825385", "title": "Formula 1 stagione 1977", "text": ""}
{"id": "2825388", "revid": "486946", "url": "https://it.wikipedia.org/wiki?curid=2825388", "title": "Formula 1 stagione 1978", "text": ""}
{"id": "2825391", "revid": "486946", "url": "https://it.wikipedia.org/wiki?curid=2825391", "title": "Formula 1 stagione 1979", "text": ""}
{"id": "2825393", "revid": "30333646", "url": "https://it.wikipedia.org/wiki?curid=2825393", "title": "Arthur Ignatius Conan Doyle", "text": ""}
{"id": "2825396", "revid": "486946", "url": "https://it.wikipedia.org/wiki?curid=2825396", "title": "Formula 1 stagione 1980", "text": ""}
{"id": "2825398", "revid": "121872074", "url": "https://it.wikipedia.org/wiki?curid=2825398", "title": "Jenny Wren", "text": "Jenny Wren \u00e8 una canzone di Paul McCartney, presente nell'album \"Chaos and Creation in the Backyard\", pubblicata il 21 novembre 2005, secondo singolo estratto dall'album nel Regno Unito.\nIl brano.\nIl brano \u00e8 stato scritto a Los Angeles, e parla di una donna con lo stesso nome dal romanzo di Charles Dickens \"Il nostro comune amico\". Si riferisce anche a un uccello inglese conosciuto come lo scricciolo (\"Wren\"), che risulta essere il preferito da McCartney, il quale ha scritto la melodia nello stesso stile finger picking usato in altri suoi pezzi quali \"Blackbird\", \"Mother Nature's Son\" e \"Calico Skies\". La canzone parla di solitudine, come altri suoi famosi brani e si \u00e8 aggiudicata una nomination per il Grammy Awards del 2007 nella categoria Best Male Pop Vocal Performance. L'assolo \u00e8 suonato da uno strumento a fiato armeno, chiamato duduk - il primo nella storia della musica pop - eseguito da un musicista venezuelano, il polistrumentista Pedro Eustache. Il musicista ha ricordato la sua esecuzione come un momento catturato \"in una sola take\".\nTesto e significato.\nNella canzone l'autore parla dell'aridit\u00e0 dei sentimenti del mondo, e di come gli uomini lasciano scorrere i giorni senza dare importanza all'amore ed al valore della vita, non permettendo a Jenny di cantare. La riflessione passa attraverso la povert\u00e0 e la tristezza del pianeta e dei suoi abitanti, che come \"guerrieri feriti\" portano via la canzone. Il testo si conclude con una nota di speranza in cui l'augurio \u00e8 che gli uomini sappiano redimersi e Jenny possa nuovamente cantare.\nRegistrazione.\nLa canzone venne registrata nell'ottobre 2004, mentre l'assolo di duduk venne aggiunto in una successiva sessione in studio il 25 dello stesso mese.\nCritica e accoglienza.\nAll'indomani della sua pubblicazione su \"Chaos and Creation in the Backyard\", il pezzo venne salutato favorevolmente dalla critica musicale di tutto il mondo. Anthony De Curtis su \"Rolling Stone\" la trov\u00f2 simile a \"Mother's Nature's Son\", ma dall'atmosfera pi\u00f9 cupa. Luca Perasi nel libro \"Paul McCartney: Recording Sessions (1969-2011)\" la definisce \"una ballata popolare di crepuscolare malinconia\"."}
{"id": "2825401", "revid": "486946", "url": "https://it.wikipedia.org/wiki?curid=2825401", "title": "Formula 1 stagione 1981", "text": ""}
{"id": "2825403", "revid": "486946", "url": "https://it.wikipedia.org/wiki?curid=2825403", "title": "Formula 1 stagione 1982", "text": ""}
{"id": "2825405", "revid": "767487", "url": "https://it.wikipedia.org/wiki?curid=2825405", "title": "Gustave Le Rouge", "text": ""}
{"id": "2825406", "revid": "486946", "url": "https://it.wikipedia.org/wiki?curid=2825406", "title": "Formula 1 stagione 1983", "text": ""}
{"id": "2825418", "revid": "486946", "url": "https://it.wikipedia.org/wiki?curid=2825418", "title": "Formula 1 stagione 1984", "text": ""}
{"id": "2825422", "revid": "486946", "url": "https://it.wikipedia.org/wiki?curid=2825422", "title": "Formula 1 stagione 1985", "text": ""}
{"id": "2825426", "revid": "486946", "url": "https://it.wikipedia.org/wiki?curid=2825426", "title": "Formula 1 stagione 1986", "text": ""}
{"id": "2825429", "revid": "486946", "url": "https://it.wikipedia.org/wiki?curid=2825429", "title": "Formula 1 stagione 1987", "text": ""}
{"id": "2825431", "revid": "287204", "url": "https://it.wikipedia.org/wiki?curid=2825431", "title": "Paul Heaton", "text": "Ha fatto parte della band \"The Housemartins\" e, dopo il loro scioglimento avvenuto nel 1988, dei \"The Beautiful South\" fino alla separazione della band nel 2007. Attualmente sta lavorando ad una carriera da solista ed \u00e8 proprietario di un pub a Salford."}
{"id": "2825432", "revid": "486946", "url": "https://it.wikipedia.org/wiki?curid=2825432", "title": "Formula 1 stagione 1988", "text": ""}
{"id": "2825436", "revid": "486946", "url": "https://it.wikipedia.org/wiki?curid=2825436", "title": "Formula 1 stagione 1989", "text": ""}
{"id": "2825439", "revid": "486946", "url": "https://it.wikipedia.org/wiki?curid=2825439", "title": "Formula 1 stagione 1990", "text": ""}
{"id": "2825445", "revid": "486946", "url": "https://it.wikipedia.org/wiki?curid=2825445", "title": "Formula 1 stagione 1991", "text": ""}
{"id": "2825455", "revid": "486946", "url": "https://it.wikipedia.org/wiki?curid=2825455", "title": "Formula 1 stagione 1992", "text": ""}
{"id": "2825463", "revid": "486946", "url": "https://it.wikipedia.org/wiki?curid=2825463", "title": "Formula 1 stagione 1993", "text": ""}
{"id": "2825468", "revid": "486946", "url": "https://it.wikipedia.org/wiki?curid=2825468", "title": "Formula 1 stagione 1994", "text": ""}
{"id": "2825472", "revid": "633110", "url": "https://it.wikipedia.org/wiki?curid=2825472", "title": "Classe Orion", "text": "Le classe Orion sono state quattro navi da battaglia super-dreadnought, le prime di questo tipo, della Royal Navy britannica. La capoclasse \"Orion\" venne varata nel 1910. Le unit\u00e0 della classe furono le prime della marina britannica ad avere tutto l'armamento principale in asse sulla linea di mezza nave da prua a poppa, ma questa soluzione progettuale era gi\u00e0 stata utilizzata nella statunitense classe South Carolina. Le unit\u00e0 di questa classe furono abbastanza diverse dalla successive classi di navi da battaglia costruite per la Royal Navy, la King George V e la Iron Duke, soprattutto per la disposizione dei fumaioli, il primo dei quali si trovava davanti all'albero maestro. Questa soluzione, comune nelle prime classi di navi da battaglia monocalibro britanniche, creava per\u00f2 gravi problemi agli uomini addetti alla direzione del tiro alloggiati proprio sull'albero maestro.\nProgetto.\nLe navi di questa classe, progettate nel 1909, segnarono un deciso aumento della stazza rispetto alle precedenti unit\u00e0 classe Colossus. Venne anche adottato un nuovo tipo di cannoni da 343\u00a0mm, visto che i precedenti pezzi da 305\u00a0mm si erano dimostrati poco efficienti, a causa dell'alta velocit\u00e0 di partenza del proiettile rendeva il tiro meno preciso e causava il rapido deterioramento della canna, inservibile dopo circa 80 colpi. Venne quindi progettata una nuova arma con minore velocit\u00e0 di partenza, compensata da un proiettile decisamente pi\u00f9 pesante (570\u00a0kg contro i precedenti 390). La minore portata di quest'arma venne compensata con un aumento della elevazione massima da 15 a 20 gradi. Queste armi vennero considerate un successo, anche se l'efficacia venne compromessa dalla scarsa efficienza dei proiettili, almeno fino all'introduzione dei cosiddetti \"Green Boy\" nel 1918.\nVenne anche adottato il posizionamento dell'armamento principale in linea al centro del ponte. Le precedenti classi Colossus e Neptune avevano gi\u00e0 incorporato una soluzione simile, con torrette ad altezze diverse per evitare una lunghezza eccessiva della nave. Anche le contemporanee unit\u00e0 statunitensi e non solo incorporavano tutte l'armamento principale in linea. Infatti il grande peso e costo delle torrette da 343\u00a0mm era una forte controindicazione al loro posizionamento sui lati del ponte, che le avrebbe rese meno efficienti e limitato il loro raggio utile di tiro. Inoltre le soluzioni adottate con le Colossus e la Neptune avevano reso la disposizione interna della nave molto complicata e non vennero pi\u00f9 utilizzate. Il mantenimento di antiquate aperture per l'avvistamento e la mira sulle torrette rese impossibile il fuoco delle torrette soprelevate quando posizionate esattamente su quelle inferiori, per il timore di ferire e stordire l'equipaggio dei cannoni inferiori con il fuoco dei pezzi superiori. Inoltre, l'alto dislocamento rese le unit\u00e0 della classe molto soggette a rollio in caso di mare grosso. Entrambi questi difetti vennero corretti nelle successivi classi di navi da battaglia britanniche\nLa cintura corazzata venne portata a 300\u00a0mm, visto la crescita generale dei calibri utilizzati dalle marine potenzialmente avversarie. \u00c8 interessante notare come nelle navi di progettazione britannica l'aumento della corazzatura seguisse quello del calibro dei pezzi imbarcati, al contrario delle unit\u00e0 tedesche nelle quali lo spessore della corazzatura era generalmente superiore al calibro delle armi principali. Inoltre, al momento della progettazione delle Orion, la protezione delle unit\u00e0 era basata sullo spessore di una cintura corazzata, studiata per assorbire colpi con traiettoria approssimativamente orizzontale. Non veniva ancora presa in considerazione la corazzatura dei ponti, necessaria per proteggere le navi da colpi con una traiettoria a parabola. Questo in quanto prima della guerra il raggio effettivo entro cui avvenivano i combattimenti navali si limitava a circa 5 chilometri, distanza che comportava una traiettoria dei proiettili quasi piatta. Con lo scoppio della prima guerra mondiale si assistette a combattimenti anche a pi\u00f9 di 15 chilometri di distanza, durante i quali divenne evidente che tutte le unit\u00e0 erano vulnerabili a colpi provenienti dall'alto con traiettoria obliqua.\nLa costruzione delle unit\u00e0 della classe cost\u00f2 circa 1.9 milioni di sterline. Tutte e quattro parteciparono alla battaglia dello Jutland, senza rimanere danneggiate. Queste navi ebbero una carriera molto breve, meno di 10 anni, venendo ritirate dal servizio attivo nel 1921 poco prima dell'inizio delle discussioni riguardo alla limitazione degli armamenti navali sfociate nel Trattato navale di Washington. La \"Orion\" e la \"Conqueror\" vennero demolite nel 1922. La \"Monarch\" venne utilizzata come bersaglio, resistendo per un giorno intero ad un bombardamento navale il 20 gennaio 1925 prima di essere affondata dai colpi della \"Revenge\". La \"Thunderer\" fu l'unica che, pur non essendo pi\u00f9 utilizzata nel servizio attivo della flotta, fu utilizzata come nave addestramento dal 1922, per essere venduta e demolita nel dicembre 1926."}
{"id": "2825476", "revid": "486946", "url": "https://it.wikipedia.org/wiki?curid=2825476", "title": "Formula 1 stagione 1995", "text": ""}
{"id": "2825481", "revid": "486946", "url": "https://it.wikipedia.org/wiki?curid=2825481", "title": "Formula 1 stagione 1996", "text": ""}
{"id": "2825486", "revid": "292162", "url": "https://it.wikipedia.org/wiki?curid=2825486", "title": "Chiese non cattoliche di Roma", "text": ""}
{"id": "2825487", "revid": "486946", "url": "https://it.wikipedia.org/wiki?curid=2825487", "title": "Formula 1 stagione 1997", "text": ""}
{"id": "2825493", "revid": "486946", "url": "https://it.wikipedia.org/wiki?curid=2825493", "title": "Formula 1 stagione 1998", "text": ""}
{"id": "2825495", "revid": "486946", "url": "https://it.wikipedia.org/wiki?curid=2825495", "title": "Formula 1 stagione 1999", "text": ""}
{"id": "2825500", "revid": "486946", "url": "https://it.wikipedia.org/wiki?curid=2825500", "title": "Formula 1 stagione 2000", "text": ""}
{"id": "2825502", "revid": "486946", "url": "https://it.wikipedia.org/wiki?curid=2825502", "title": "Formula 1 stagione 2001", "text": ""}
{"id": "2825505", "revid": "256896", "url": "https://it.wikipedia.org/wiki?curid=2825505", "title": "Fondo per il Finanziamento Ordinario", "text": ""}
{"id": "2825507", "revid": "486946", "url": "https://it.wikipedia.org/wiki?curid=2825507", "title": "Formula 1 stagione 2002", "text": ""}
{"id": "2825510", "revid": "438678", "url": "https://it.wikipedia.org/wiki?curid=2825510", "title": "John Francis Bongiovi Jr.", "text": ""}
{"id": "2825512", "revid": "1652635", "url": "https://it.wikipedia.org/wiki?curid=2825512", "title": "Radio Beckwith Evangelica", "text": "Radio Beckwith Evangelica \u00e8 un'emittente radiofonica piemontese, conosciuta anche come RBE o Radio Beckwith, con sede a Luserna San Giovanni.\nStoria.\nRadio Beckwith nasce nel 1984, come radio a carattere comunitario legata alla Chiesa Evangelica Valdese, ed \u00e8 caratterizzata dall'attenzione al territorio, alle attivit\u00e0 culturali, giovanili e socio-assistenziali. L'emittente prende il nome dal Generale inglese Charles John Beckwith, reduce della battaglia di Waterloo, benefattore che aiut\u00f2 la cultura e l'istruzione delle Valli Valdesi nella prima met\u00e0 del 1800.\nL'emittente nasce per volont\u00e0 di un gruppo di giovani della Val Pellice ai tavolini di un bar, sull'onda della diffusione delle Radio Libere dopo il 1976. Agli albori, la trasmissione via etere era limitata al solo paese di Torre Pellice, dove la radio aveva sede, per poi allargarsi negli anni successivi all'intera Val Pellice e al Cuneese.\nOltre alle frequenze e al bacino d'utenza, RBE cambia anche diverse sedi, e passa dalla torretta del convitto Valdese (ora Centro Culturale Valdese) al centro di Torre Pellice, a Villa Olanda, casa sul comune di Luserna San Giovanni costruita dall'olandese Jean Daniel Peyrot, verso la fine del Settecento, prestigioso albergo nel 1920, poi ristrutturata ed adibita ad ospitare svariati enti ed associazioni negli anni novanta.\nIl tempo di diffusione passa negli anni da poche ore iniziali alle 24 su 24 attuali, grazie al graduale e continuo investimento in personale e nuove tecnologie.\nNel 2002 nacque anche la collaborazione con Popolare Network e con Radio Voce della Speranza, emittente avventista di Firenze affiliata dal 1971 al circuito radiofonico della Adventist World Radio, grazie a incontri organizzati dal Coordinamento radio evangeliche in Italia (CREI), con la ricezione della rassegna stampa, inizialmente via internet. Nel 2004 RBE propone anche due canali audio di streaming, uno in formato WMA e un altro in Ogg Vorbis, e dal 2 febbraio 2010 \u00e8 possibile ascoltarla anche sul digitale terrestre.\nPalinsesto.\nAttualmente Rbe trasmette 24 ore su 24, 7 giorni a settimana, grazie un'\u00e9quipe redazionale di 15 persone e da circa 70 collaboratori volontari che si occupano di aspetti tecnici, di programmi musicali e di intrattenimento. La redazione si occupa del Palinsesto dalle 7,30 alle 19,00 mentre la fascia oraria 19,00 - 24,00 \u00e8 curata dai collaboratori esterni.\nProgrammi in ordine alfabetico (lista aggiornata al 2017)"}
{"id": "2825513", "revid": "486946", "url": "https://it.wikipedia.org/wiki?curid=2825513", "title": "Formula 1 stagione 2003", "text": ""}
{"id": "2825522", "revid": "991694", "url": "https://it.wikipedia.org/wiki?curid=2825522", "title": "Dialogo con Trifone", "text": ""}
{"id": "2825523", "revid": "486946", "url": "https://it.wikipedia.org/wiki?curid=2825523", "title": "Formula 1 stagione 2004", "text": ""}
{"id": "2825527", "revid": "486946", "url": "https://it.wikipedia.org/wiki?curid=2825527", "title": "Formula 1 stagione 2005", "text": ""}
{"id": "2825530", "revid": "767487", "url": "https://it.wikipedia.org/wiki?curid=2825530", "title": "Bookends", "text": "Bookends \u00e8 il quarto album in studio del duo statunitense Simon and Garfunkel, pubblicato il 3 aprile 1968.\nIl disco.\nSi tratta di un concept album sul ciclo della vita: la prima parte riguarda il passare dell'et\u00e0, mentre la seconda contiene brani scartati nella produzione della colonna sonora del film \"Il laureato\" che Paul Simon aveva curato insieme con Dave Grusin.\n\"Bookends\" entr\u00f2 subito alla prima posizione per sette settimane nella classifica \"Billboard 200\" Pop Albums (della rivista statunitense \"Billboard\"), sia negli Stati Uniti che nel Regno Unito, la terza posizione in Australia e Francia e la decima in Spagna. \nFurono estratti quattro singoli: \"A Hazy Shade of Winter\", \"At the Zoo\", \"Fakin' It\" e la celebre \"Mrs. Robinson\", con quest'ultima che ottenne la prima posizione tra i singoli.\nNel 2003 VH1 ha incluso \"Bookends\" nella classifica dei cento migliori album di sempre, posizionandolo al posto numero 93. Sempre nel 2003, l'album fu posizionato al posto numero 233 dalla rivista \"Rolling Stone\" nella lista dei 500 migliori album di sempre.\nL'album inizia dolcemente, ma prende un improvviso e pi\u00f9 pesante cambiamento con la seconda traccia, \"Save the Life of My Child\", la quale utilizza suoni di un sintetizzatore distorto e segna un allontanamento del duo dalla tradizionale delicatezza delle loro canzoni. \"Save the Life of My Child\" contiene inoltre un estratto di \"The Sound of Silence\". L'album contiene il singolo \"Mrs.Robinson\", brano divenuto grandemente famoso per la sua inclusione nel gi\u00e0 citato film \"Il laureato\" (1967).\nIl primo lato dell'album \u00e8 unificato sia tematicamentre che musicalmente: inizia (e finisce) con un breve pezzo strumentale chitarristico intitolato \"Bookends Theme\", che si evolve immediatamente nella pi\u00f9 movimentata \"Save the Life of My Child\". Il brano sfuma in \"America\", traccia che racconta il viaggio di due giovani amanti. \"Voices of Old People\", come da titolo, \u00e8 costituita interamente da conversazioni di persone anziane registrate personalmente da Art Garfunkel in varie case di cura ed ospizi. \"Old Friends\", celebrazione della vecchiaia, contiene l'apporto strumentale di archi e fiati, ora impetuosi, ora lenti, che confluiscono nell'ultima traccia della prima facciata dell'LP, una versione vocale di \"Bookends Theme\".\nLa seconda facciata del disco si apre con il singolo \"Mrs. Robinson\", brano tra i pi\u00f9 famosi e celebrati di Simon &amp; Garfunkel. \"Overs\", \"Punky's Dilemma\", e \"A Hazy Shade of Winter\" furono anch'esse scritte per la colonna sonora de \"Il laureato\", ma il produttore le scart\u00f2. \"Fakin' It\" e \"Punky's Dilemma\" ricorrono anch'esse all'uso di effetti sonori, loop di percussioni e un interludio parlato registrato in un negozio inglese contenente la voce della cantante Beverley Martyn che termina con il rumore di qualcuno che sale una scala seguiti da una porta sbattuta. \"A Hazy Shade of Winter\" possiede sonorit\u00e0 rock elettriche, seguite dall'intima atmosfera evocata dalla delicata canzone acustica \"At the Zoo\".\nLa brevit\u00e0 del disco riflette la tecnica estremamente perfezionista utilizzata per la produzione. I musicisti passarono pi\u00f9 di 50 ore in studio per incidere la sola \"Punky's Dilemma\", per esempio, e le parti vocali furono sovraincise diverse volte, in alcuni casi anche nota per nota, fino a quando tutti non era soddisfatti del risultato.\nLa ristampa dell'album in CD del 2001 include due bonus track: \"You Don't Know Where Your Interest Lies\" (pubblicata in origine come B-side del singolo \"Fakin' It\") e una versione demo di \"Old Friends\".\n\"Bookends Theme\" \u00e8 stata inserita nella scena iniziale del film \"Ragazze interrotte\", mentre \"Bookends\" (la versione cantata) \u00e8 presente nel film \"500 Days of Summer\".\nTracce.\nTesti e musiche di Paul Simon, eccetto dove indicato."}
{"id": "2825531", "revid": "1305772", "url": "https://it.wikipedia.org/wiki?curid=2825531", "title": "Elizabeth Edwards", "text": "Biografia.\nIstruzione e famiglia.\nElizabeth Edwards era figlia di Mary Elizabeth Thweatt (1923-2012) e Vincenzo Anania (1920-2008). Il padre, aviatore della Marina degli Stati Uniti, era di origine italiana: suo padre, \"Fioravante Anania\", era infatti nato ad Adami, in Calabria. Elizabeth trascorse parte dell'infanzia in Giappone, dove il padre era di stanza. Frequent\u00f2 le scuole superiori ad Alexandria (Virginia) e la facolt\u00e0 di legge, fino al conseguimento di un JD (Dottorato in legge), all'Universit\u00e0 della Carolina del Nord a Chapel Hill. Conobbe John Edwards quando erano entrambi studenti in giurisprudenza; si sposarono il 30 luglio 1977 e ebbero quattro figli: Wade (1979\u201396), Cate (n. 1982), Emma Claire (n. 1998) e Jack (n. 2000). Wade mor\u00ec nell'aprile del 1996 in un incidente stradale; Emma Claire e Jack nacquero dopo la morte di Wade, quando Elizabeth aveva rispettivamente 48 e 50 anni. Elizabeth e John Edwards si separarono il 21 gennaio 2010, dopo che John aveva ammesso pubblicamente di aver avuto un figlio da un legame extraconiugale.\nAttivit\u00e0 professionale.\nElizabeth Anania inizi\u00f2 a lavorare come impiegata presso un tribunale federale; nel 1978 si trasfer\u00ec con i familiari a Nashville (Tennessee), dove divenne associata dello studio legale Harwell Barr Martin &amp; Sloan. Nel 1981 segu\u00ec la famiglia a Raleigh (Carolina del Nord), dove lavor\u00f2 presso l'Ufficio dell'Attorney general e presso lo studio legale Merriman, Nicholls, e Crampton; insegn\u00f2 inoltre alla facolt\u00e0 di legge della Universit\u00e0 della Carolina del Nord. Si ritir\u00f2 dalla professione nel 1996, dopo la morte del figlio, dedicandosi alla \"Wade Edwards Foundation\", una fondazione intitolata alla memoria del figlio morto. Col pensionamento assunse il cognome coniugale (Edwards), mentre durante lo svolgimento dell'attivit\u00e0 professionale aveva utilizzato sempre il cognome da nubile (Anania).\nAttivit\u00e0 politica.\nNel 2004 appoggi\u00f2 il marito, candidato per il Partito Democratico alla vicepresidenza con John Kerry nelle elezioni presidenziali; partecip\u00f2 attivamente alla campagna elettorale, recandosi in tutti gli stati statunitensi. Un impegno analogo lo ebbe anche in occasione delle primarie del 2008, allorch\u00e9 il marito si candid\u00f2 alla presidenza degli Stati Uniti. Come il marito, si interess\u00f2 spesso ai problemi legati all'assistenza sanitaria. Il 3 novembre 2004, giorno in cui Kerry ammise la sconfitta alle elezioni presidenziali, Elizabeth Edwards annunci\u00f2 che le era stato diagnosticato un carcinoma mammario. Rivel\u00f2 poi di aver scoperto un nodulo al seno poche settimane prima, durante una tappa della campagna elettorale a Kenosha, nel Wisconsin. Da allora Elizabeth Edwards partecip\u00f2 attivamente al dibattito politico riguardante la salute, in particolare la salute delle donne e dei malati di cancro, trattando ampiamente di questi argomenti anche in due saggi. Il carcinoma mammario, che gi\u00e0 nel 2008 era di grado IV con probabili metastasi alle costole e ai polmoni, non le imped\u00ec di continuare fino all'ultimo nel suo impegno sociale"}
{"id": "2825535", "revid": "188323", "url": "https://it.wikipedia.org/wiki?curid=2825535", "title": "Arterosclerosi", "text": ""}
{"id": "2825536", "revid": "486946", "url": "https://it.wikipedia.org/wiki?curid=2825536", "title": "Formula 1 stagione 2006", "text": ""}
{"id": "2825538", "revid": "132266", "url": "https://it.wikipedia.org/wiki?curid=2825538", "title": "Previsione della domanda nella supply chain", "text": ""}
{"id": "2825541", "revid": "339392", "url": "https://it.wikipedia.org/wiki?curid=2825541", "title": "Yoko Ono Lennon", "text": ""}
{"id": "2825562", "revid": "149466", "url": "https://it.wikipedia.org/wiki?curid=2825562", "title": "Dalmasio di Jacobo degli Scannabecchi", "text": ""}
{"id": "2825564", "revid": "125930", "url": "https://it.wikipedia.org/wiki?curid=2825564", "title": "San Servasio", "text": ""}
{"id": "2825565", "revid": "30335084", "url": "https://it.wikipedia.org/wiki?curid=2825565", "title": "Famiglia dell'orientamento", "text": ""}
{"id": "2825566", "revid": "486946", "url": "https://it.wikipedia.org/wiki?curid=2825566", "title": "Formula 1 stagione 2007", "text": ""}
{"id": "2825576", "revid": "22475", "url": "https://it.wikipedia.org/wiki?curid=2825576", "title": "Gilberto Govi (fisico)", "text": "Biografia.\nLaureatosi all'Universit\u00e0 di Padova, nel 1848 entr\u00f2 a far parte dell'Esercito Sardo e combatt\u00e9 durante la Prima Guerra d'Indipendenza, poi fu costretto a lasciare Mantova e a fuggire in Francia dove approfond\u00ec i suoi studi scientifici.\nNel 1855 fu nominato dal granduca di Toscana Leopoldo II commissario all'Esposizione universale di Parigi e nel 1857 divenne grazie a lui professore di fisica tecnologica presso l\u2019Istituto Tecnico Toscano (oggi Istituto tecnico per geometri Gaetano Salvemini).\nNel 1859 partecip\u00f2 nuovamente nelle file dell'esercito sardo alla Seconda Guerra d'Indipendenza. L'anno dopo divenne docente della cattedra di fisica sperimentale dell'Universit\u00e0 di Torino. Nel 1864 rinunci\u00f2 alla carica di rettore dell'ateneo torinese e nel 1872 declin\u00f2 la nomina a senatore da parte del re Vittorio Emanuele II. Nel 1878 ottenne dall'Universit\u00e0 Federico II di Napoli la cattedra di fisica sperimentale e quindi la direzione del Gabinetto di Fisica. Qui studi\u00f2 la fluorescenza sulla luce polarizzata e il comportamento del caucci\u00f9 vulcanizzato a diversa temperatura.\nNel 1882 venne eletto deputato nel collegio di Reggio Emilia: si dimise nel 1884. \nNegli ultimi anni studi\u00f2 gli effetti dell'elettricit\u00e0 e del magnetismo; invent\u00f2 un barometro ad aria, il termometro registratore a gas; volle anche rivolgere il suo interesse alla figura di Leonardo da Vinci, in particolare al suo Codice Atlantico. \nIl fratello Anselmo chiam\u00f2 in suo onore il figlio Gilberto, che divenne un affermato caratterista e uno dei pi\u00f9 famosi attori del teatro dialettale in genovese."}
{"id": "2825579", "revid": "767487", "url": "https://it.wikipedia.org/wiki?curid=2825579", "title": "Open di Francia 1970 - Singolare femminile", "text": "Margaret Court ha battuto in finale Helga Niessen 6\u20132 6\u20134."}
{"id": "2825581", "revid": "438678", "url": "https://it.wikipedia.org/wiki?curid=2825581", "title": "Distillers", "text": ""}
{"id": "2825582", "revid": "767487", "url": "https://it.wikipedia.org/wiki?curid=2825582", "title": "Son tornate a fiorire le rose", "text": "Son tornate a fiorire le rose \u00e8 un film del 1975 diretto da Vittorio Sindoni.\n\u00c8 il seguito del film \"Amore mio non farmi male\" dell'anno precedente.\nTrama.\nLa trama del film, incentrata sull'amore di Anna e Marcello, riprende dal seguito del film precedente, ma mentre nel prequel i protagonisti centrali erano i due ragazzi, qui la storia si concentra maggiormente sulle avventure private dei rispettivi genitori.\nDall'unione tra Anna e Marcello, \u00e8 nata Paoletta, una bambina che viene spesso accudita dai nonni Paolo e Linda essendo che i due ragazzi, dopo il loro matrimonio, sono andati a vivere a casa della famiglia De Simone. Paolo vive male la condizione di nonno poich\u00e9 lo fa sentire moralmente anziano pur essendo una persona pi\u00f9 che giovanile malgrado la sua mezza et\u00e0 e chiedendo consiglio al consuocero Carlo, che sembra aver trovato soluzioni alternative con la moglie Sabina, decide di provare diversi tipi di svago che si rivelano fallimentari e che in un'occasione, durante un tentativo di approccio con una giovane e avvenente ragazza, ha rischiato di perdere per sempre la propria nipote.\nPaolo per\u00f2 pur essendo riuscito a consolidare nuovamente il suo rapporto fisico con la moglie Linda, non riesce a tenere a bada la sua eccessiva apprensione per la propria nipotina e dopo una serie di disavventure, sono proprio Anna e Marcello a spiazzare fuori i rispettivi genitori, allontanandoli gradatamente, prima annunciando di voler andare a vivere per conto loro e poi estromettendoli dalla festa di compleanno del primo anno di vita di Paoletta.\nRitrovato il vigore dei primi anni di matrimonio, tra le due coppie di genitori, si riaccende la passione a tal punto che le due donne, nonostante la loro non pi\u00f9 giovane et\u00e0, rimangono nuovamente incinte per la seconda volta. Alla fine del film, Carlo si ritrova quindi con un ennesimo figlio maschio e Paolo con ben due figlie gemelle femmine."}
{"id": "2825589", "revid": "30335275", "url": "https://it.wikipedia.org/wiki?curid=2825589", "title": "Cielo e mare", "text": ""}
{"id": "2825592", "revid": "83531", "url": "https://it.wikipedia.org/wiki?curid=2825592", "title": "Giro di Svizzera 1955", "text": "Il Giro di Svizzera 1955, diciannovesima edizione della corsa, si svolse dall'11 al 18 giugno 1955, per un percorso totale di 1 648\u00a0km con partenza e arrivo dalla citt\u00e0 di Zurigo. Il corridore svizzero Hugo Koblet si aggiudic\u00f2 la corsa concludendo in 47h27'41\".\nAl via si presentarono 78 atleti. I ciclisti arrivati al traguardo finale furono 58, mentre 20 si ritirarono, con una percentuale di arrivi pari al 74%."}
{"id": "2825593", "revid": "30335295", "url": "https://it.wikipedia.org/wiki?curid=2825593", "title": "Naufragios y relaci\u00f3n de la jornada que hizo a la Florida", "text": ""}
{"id": "2825603", "revid": "1566286", "url": "https://it.wikipedia.org/wiki?curid=2825603", "title": "Commissariato di notturna", "text": "Commissariato di notturna \u00e8 un film del 1974 diretto da Guido Leoni.\nTrama.\nEmiliano Borghini, nuovo commissario di notturna presso la Questura di Roma, appena entrato in ufficio per la prima notte si trova di fronte al caso di Lucia Bencivenga, ferita gravemente e trovata a Villa Borghese. Mentre la moglie Luisa lo tempesta di telefonate perch\u00e9 la diciassettenne figlia Barbara non \u00e8 tornata a casa a notte tarda, lui interroga la prostituta Sonia e un poco alla volta scopre che la morente, cacciata di casa dal marito - un giornalista di Giovent\u00f9 Cristiana - ha cercato di umiliarlo facendo la prostituta in Via Veneto ed \u00e8 incappata in un turista polacco ubriaco che l'ha colpita sette volte con il cacciavite. Nella medesima notte, il brigadiere Santini accorre in diversi luoghi e risolve diversi problemi; altrettanto fa nel commissariato il brigadiere Span\u00f2, alle prese con un ladruncolo e con dei giovani drogati, tra i quali il figlio di un onorevole democristiano. L' agente Cacace, inviato sul luogo di una rissa, viene pestato insieme ad altri colleghi da un gruppo di travestiti protetti dal Mons. Guidardini. E' questa la prima notte del Borghini, trasferito dalla Politica alla Notturna."}
{"id": "2825605", "revid": "729019", "url": "https://it.wikipedia.org/wiki?curid=2825605", "title": "Gabby Gabreski", "text": "Di origini Polacche, fu il primo asso dell'aeronautica statunitense in Europa durante la seconda guerra mondiale. Gabreski serv\u00ec nelle forze armate statunitensi sia durante la seconda guerra mondiale, che durante la guerra di Korea. Complessivamente prest\u00f2 26 anni di servizio. \nGabreski divenne noto per i suoi oltre 30 abbattimenti di apparecchi nemici, fatto che lo rese uno dei pochi assi dell'aviazione statunitense. Nel corso della sua carriera fu a capo di due squadriglie aeree. Al termine della carriera militare, Gabresky fu a capo della Long Island Rail Road, una compagnia ferroviaria di propriet\u00e0 dello stato di New York. Nonostante gli sforzi che fece per tentare di migliorare l'efficienza della compagnia, fu costretto a dare le dimissioni dopo soli due anni. Al termine di questa esperienza, si ritir\u00f2 a vita privata."}
{"id": "2825610", "revid": "767487", "url": "https://it.wikipedia.org/wiki?curid=2825610", "title": "Open di Francia 1969 - Singolare femminile", "text": "Margaret Court ha battuto in finale Ann Haydon-Jones 6\u20131 4\u20136 6\u20133."}
{"id": "2825612", "revid": "486946", "url": "https://it.wikipedia.org/wiki?curid=2825612", "title": "Formula 1 stagione 2008", "text": ""}
{"id": "2825620", "revid": "486946", "url": "https://it.wikipedia.org/wiki?curid=2825620", "title": "Formula 1 stagione 2009", "text": ""}
{"id": "2825622", "revid": "110157", "url": "https://it.wikipedia.org/wiki?curid=2825622", "title": "Terremoto di Agadir del 1960", "text": "Il terremoto di Agadir (\u0632\u0644\u0632\u0627\u0644 \u0623\u0643\u0627\u062f\u064a\u0631 1960), nel sud del Marocco, accadde il 29 febbraio 1960 alle 23,40. La scossa dur\u00f2 15 secondi, con magnitudo 5,7 sulla scala Richter.\nIl terremoto.\nNei quartieri di Fonti, Yachech e della Kasbah, tutti gli edifici furono distrutti o seriamente danneggiati, e il 95% della popolazione di queste zone rimase sepolto sotto le macerie. Nel quartiere di Talborjt gli edifici furono distrutti o gravemente danneggiati al 90%, mentre la citt\u00e0 nuova e il lungomare furono relativamente risparmiati, restando distrutti al 50%.\nIl sisma fece da 12.000 a 15.000 morti, cio\u00e8 circa un terzo della popolazione, e circa 25.000 feriti.\nQuello di Agadir \u00e8 stato il terremoto pi\u00f9 distruttivo e mortale della storia del Marocco. \u00c8 stato anche il sisma di magnitudine \"moderata\" (cio\u00e8 con una magnitudo inferiore a 6) pi\u00f9 distruttivo del XX secolo, se confrontato al terremoto in Mongolia del 4 dicembre 1957, che nonostante una magnitudo di 8,1 fece pochissime vittime.\nLa gravit\u00e0 dei danni \u00e8 attribuita al fatto che l'epicentro della scossa si situ\u00f2 esattamente sotto la citt\u00e0, e anche alla scarsa resistenza delle costruzioni antiche. La citt\u00e0 sembrava non essere stata storicamente esposta a terremoti, e fu solo dopo ricerche storiche che ci si rese conto che essa, conosciuta all'epoca con il nome del forte portoghese di \"Cabo de Gu\u00e9\", era stata gi\u00e0 distrutta da un terremoto nel 1731 (ci\u00f2 che, a posteriori, spiegava senza dubbio la data 1746 incisa sul frontone della porta dell'antica Kasbah).\nConseguenze.\nNelle ore successive al sisma, furono i marinai della vicina base aeronavale francese a portare aiuto ai circa 30.000 sopravvissuti. La vicinanza di questa base che non aveva praticamente subito danni, il rapido arrivo della squadra francese del Mediterraneo insieme ad una squadra olandese-italiana, consentirono di avviare rapidamente i soccorsi ai sopravvissuti. Due giorni dopo, la citt\u00e0 fu evacuata per evitare la diffusione di malattie. Le ricerche continuarono per un certo periodo, soprattutto per identificare i corpi, ma sul bilancio umano del disastro rimase una grande incertezza.\nGi\u00e0 all'indomani il re Mohammed V e il suo consiglio dei ministri crearono una commissione per la ricostruzione il cui governo fu affidato al principe ereditario Hassan II. Per diminuire il rischio sismico (Agadir era letteralmente costruita sulla faglia sismica) si decise rapidamente che la nuova citt\u00e0 sarebbe stata ricostruita un po' pi\u00f9 a sud, abbandonando i quartieri situati a nord dell'uadi Tildi, la Kasbah, Founti, Yachech, Talborjt, divenuti non pi\u00f9 edificabili. La prima pietra del cantiere fu posata dal re il 30 giugno 1960, quando i lavori di rimozione delle macerie erano appena cominciati."}
{"id": "2825625", "revid": "131358", "url": "https://it.wikipedia.org/wiki?curid=2825625", "title": "Coppa del Mondo di rugby VII 2009", "text": ""}
{"id": "2825627", "revid": "131358", "url": "https://it.wikipedia.org/wiki?curid=2825627", "title": "Coppa del Mondo di rugby VII 2005", "text": ""}
{"id": "2825628", "revid": "131358", "url": "https://it.wikipedia.org/wiki?curid=2825628", "title": "Coppa del Mondo di rugby VII 2001", "text": ""}
{"id": "2825629", "revid": "131358", "url": "https://it.wikipedia.org/wiki?curid=2825629", "title": "Coppa del Mondo di rugby VII 1997", "text": ""}
{"id": "2825631", "revid": "131358", "url": "https://it.wikipedia.org/wiki?curid=2825631", "title": "Coppa del Mondo di rugby VII 1993", "text": ""}
{"id": "2825632", "revid": "486946", "url": "https://it.wikipedia.org/wiki?curid=2825632", "title": "Formula 1 stagione 2010", "text": ""}
{"id": "2825636", "revid": "186709", "url": "https://it.wikipedia.org/wiki?curid=2825636", "title": "Cinema metanarrativo", "text": ""}
{"id": "2825645", "revid": "55935", "url": "https://it.wikipedia.org/wiki?curid=2825645", "title": "Elizabeth Anania", "text": ""}
{"id": "2825647", "revid": "339392", "url": "https://it.wikipedia.org/wiki?curid=2825647", "title": "Giuliano (imperatore romano)", "text": ""}
{"id": "2825651", "revid": "599013", "url": "https://it.wikipedia.org/wiki?curid=2825651", "title": "Samuel Richard Davies", "text": "Suo figlio Carlo Davies gioc\u00f2 da difensore nell' negli anni venti.\nCarriera.\nPerito tessile e sportivo praticante, poco dopo il diploma si trasfer\u00ec in Italia a Torino, dove cominci\u00f2 a diffondere il gioco del football, e dovrebbe essere quel \"Dawies\" (forse frutto di un'impropria trascrizione) che disput\u00f2 la finale del 1899 vestendo la maglia dell'.\nAllorquando conobbe per lavoro il connazionale Herbert Kilpin, lo segu\u00ec a Milano, dove i due erano stati chiamati per motivi sia professionali sia soprattutto agonistici, e divenne uno dei 50 soci fondatori del . In maglia rossonera gioc\u00f2 come attaccante per tre stagioni vincendo lo scudetto, al quale contribu\u00ec segnando una rete nell'eliminatoria contro la .\nSi ritir\u00f2 nel 1902, ma rivest\u00ec la maglia rossonera nell'insolita veste di portiere il 20 ottobre 1905, nella finale di Coppa Casteggio tra Milan e , terminata 20-0 per i rossoneri\nMor\u00ec prematuramente a Quarto dei Mille a trentanove anni, il 17 febbraio 1907."}
{"id": "2825652", "revid": "1842072", "url": "https://it.wikipedia.org/wiki?curid=2825652", "title": "Surriscaldamento di canna", "text": "Il surriscaldamento di canna \u00e8 un fenomeno presente in tutte le armi da fuoco, pi\u00f9 o meno accentuato, dovuto al calore che viene ceduto alla canna dall'esplosione della carica di lancio e dall'attrito causato dal passaggio del proiettile all'interno della canna stessa.\nDescrizione.\nQuesto provoca un riscaldamento e quindi la conseguente dilatazione della canna; quest'ultima, dilatandosi, teoricamente aumenterebbe il proprio calibro, e quindi se si continuasse a sparare l'energia del proiettile verrebbe dispersa in quanto i gas generati dall'esplosione della carica di lancio sopravanzerebbero la palla passando tra essa e la parete interna della canna e il colpo potrebbe risultare indebolito o del tutto inefficace, oltre a diventare instabile (e quindi impreciso) mancando il contatto tra proiettile e rigatura: ci\u00f2 \u00e8 rilevabile soprattutto nelle armi che iniziano il ciclo di sparo ad otturatore aperto (come molte mitragliatrici e pistole-mitragliatrici).\nComunque, la dilatazione della canna avviene maggiormente in lunghezza, mentre la dilatazione del calibro \u00e8 generalmente compensata dalla maggiore dilatazione che ha il proiettile stesso (soprattutto della sua parte posteriore), dato che esso \u00e8 costituito da metalli maggiormente dilatabili con il calore. Ne consegue che, per un certo numero di colpi sparati, la canna si scalda soprattutto per il calore generato dall'attrito che si crea per il passaggio del proiettile a contatto dell'anima della canna mentre \"forza\" l'eventuale rigatura, nonch\u00e9 per il calore generato naturalmente dalla deflagrazione della carica di lancio, che genera gas estremamente caldi che rimangono a loro volta a contatto con le parti metalliche costituite dall'eventuale bossolo e dall'anima della canna stessa, fino al momento in cui il proiettile \u00e8 uscito dalla volata. \nLe conseguenze.\nIn ogni caso, il riscaldamento eccessivo della canna provoca gravi limitazioni. La dilatazione non omogenea della canna porta ad uno spostamento non preventivabile del punto d'impatto del proiettile: ogni arma viene \"tarata\" per colpire un certo punto a certe distanze regolando i sistemi di mira previsti, in modo che mirando nella stessa direzione ogni colpo colpisca sempre quel punto. Se la canna si dilata in modo non omogeneo per il calore, mano a mano che si spara, ogni nuovo colpo sparato porter\u00e0 un aumento di temperatura della canna stessa che, dilatandosi, cambier\u00e0 il punto d'impatto del colpo successivo.\nAncora pi\u00f9 importante \u00e8 la certezza che, dopo aver sparato un determinato numero di colpi in rapida successione, la camera di cartuccia presente nella canna sar\u00e0 talmente calda da provocare l'autoaccensione delle cartucce successivamente incamerate (fenomeno che gli anglofoni chiamano \"cooking off\"), provocando lo sparo autonomo di ogni colpo che venisse messo in camera di cartuccia, per cui, in armi automatiche e semiautomatiche che iniziano il ciclo di sparo ad otturatore chiuso con cartuccia incamerata, si avrebbe una raffica incontrollata fino all'esaurimento delle munizioni disponibili nell'arma per il proprio rapido caricamento anche senza continuare a premere il grilletto.\nA questo punto, inizierebbe a rilevarsi anche una dilatazione in calibro da parte della canna (in quanto cumulativo) non pi\u00f9 compensata dalla dilatazione del calibro del singolo proiettile (che invece avviene volta per volta), per cui si sommerebbe al \"cooking off\" anche l'effetto prima descritto, dovuto all'aumento di calibro della canna per dilatazione e normalmente rilevabile principalmente in armi che sparano iniziando il ciclo di sparo ad otturatore aperto. \nQuesto comporta l'impossibilit\u00e0 di sparare pi\u00f9 di un determinato numero di colpi senza opportune pause che permettano alla canna di tornare a temperature che rendano possibile l'utilizzo dell'arma in modo controllato e sicuro.\nMetodi di raffreddamento.\nA causa di questo fenomeno che interessa tutte le armi da fuoco a tiro celere, da quelle portatili leggere a quelle di artiglieria, sono stati creati numerosi metodi per ottenere il raffreddamento della canna o, comunque, per permettere di sparare pi\u00f9 a lungo minimizzando i tempi per raffreddare le canne delle armi automatiche. Alcuni esempi sono:"}
{"id": "2825658", "revid": "636928", "url": "https://it.wikipedia.org/wiki?curid=2825658", "title": "Giampietro de Proti", "text": "Viene ancora oggi ricordato per il suo impegno in campo politico e militare, e per l'istituto assistenziale che da lui prende il nome, ancor oggi esistente ed attivo a Vicenza.\nBiografia.\nNacque attorno al 1345, probabilmente a Vicenza, da Tommaso e Franceschina Dal Verme. La sua famiglia, oltre ad avere antenati illustri come Jacopo Dal Verme, era imparentata con molte delle famiglie illustri della citt\u00e0 natale, quali i Loschi, i Thiene, i Sesso, gli Angiolello, i Trissino.\nAttivit\u00e0 politica.\nGrande \u00e8 l'importanza del cavaliere De Proti negli avvenimenti del 1404, tra Vicenza e Venezia. In quell'anno, infatti, Francesco III da Carrara il giovane, condottiero dei Carraresi, approfittando della debolezza del dominio visconteo, occup\u00f2 Verona e poi diresse verso Vicenza, assediandola con un ingente esercito, a cui i vicentini potevano opporre solamente le proprie milizie cittadine. Il 22 aprile Francesco III chiese la resa incondizionata della citt\u00e0, promettendo in cambio di trattare benevolmente i cittadini tutti; in caso contrario prometteva distruzioni e una repressione feroce.\nI capi della citt\u00e0, tra i quali appunto il cavaliere De Proti, risposero che Vicenza non intende sottostare al patto, mantenendo lo \"status quo\" in attesa di istruzioni dai Visconti, manifestandosi ancora fedeli ai milanesi. Il Carrarese rispose con un attacco in forze alla citt\u00e0, che resistette strenuamente sotto la guida del cavaliere Giampietro De Proti, fino alla ritirata dell'esercito nemico. Ma evidentemente questa situazione doveva essere prontamente modificata. Si decise allora di inviare un'ambasceria al doge della Repubblica di Venezia, Michele Steno. I due ambasciatori furono Giampietro De Proti e il cugino Giacomo Thiene.\nL'ambasceria ebbe successo e il 28 aprile 1404 la citt\u00e0 di Vicenza entr\u00f2 nei domini della Serenissima.\nIn breve l'assedio dei Carraresi venne ritirato e al De Proti furono concessi ampi onori e ricompense (tra cui terreni e 1000 ducati), trasmissibili anche agli eredi; il cavaliere era tuttavia destinato a rimanere l'ultimo erede maschio della sua famiglia, vista la sua ormai avanzata et\u00e0 e visto che il suo unico figlio maschio era stato assassinato qualche anno prima dai marosticensi per una contesa relativa a diritti di pascolo.\nUltime volont\u00e0.\nIl passaggio da un sistema prettamente feudale, in cui la ricchezza era data dai possedimenti terrieri, a quello mercantile di Venezia, dove la ricchezza era data in gran parte dai profitti del commercio, caus\u00f2 l'impoverimento di un gran numero di cittadini appartenenti al ceto fino ad allora abbiente. Per far fronte alla situazione, il cavaliere De Proti decise, nel proprio testamento del 28 marzo 1412, di lasciare una parte cospicua del suo patrimonio, tra cui uno splendido palazzo a San Pietro (Vicenza), in modo che venisse costruito un ospizio per accogliere i nobili caduti in miseria.\nNel suo testamento, per imprimere ancor pi\u00f9 a fondo nelle memorie la sua figura, il cavaliere De Proti dett\u00f2 anche i termini in cui si sarebbe dovuto svolgere il suo funerale.\nFurono fatti sfilare cavalli con gli stemmi della famiglia e con le onorificenze che il defunto si era guadagnato nei suoi anni di attivit\u00e0 e fu fatto obbligo di presenziare alle autorit\u00e0 civili, agli uomini d'arme e a tutto il clero della citt\u00e0; inoltre lo stesso De Proti commission\u00f2 una serie di funzioni commemorative per i propri cari."}
{"id": "2825659", "revid": "183976", "url": "https://it.wikipedia.org/wiki?curid=2825659", "title": "Bata\u043a", "text": ""}
{"id": "2825663", "revid": "414377", "url": "https://it.wikipedia.org/wiki?curid=2825663", "title": "Surriscaldamento della canna", "text": ""}
{"id": "2825664", "revid": "61051", "url": "https://it.wikipedia.org/wiki?curid=2825664", "title": "Fiat 314", "text": "Il Fiat 314 \u00e8 un modello di autobus prodotto dalla divisione specifica dell'azienda italiana Fiat Veicoli Industriali dal 1960.\nIl 314 in versione interurbana \u00e8 stato progettato per le linee extraurbane a bassa affluenza e per quelle transitanti in strade strette come per esempio quelle di montagna.\nLa produzione del 314 cessa nel 1978, sostituito dall'Iveco 315 per la versione interurbana e gran turismo e dall'Iveco 316 per la versione urbana.\nCarrozzerie.\nIl Fiat 314 era disponibile nella versione da 7,5 metri, con allestimento urbano, interurbano e gran turismo.\nLa Fiat propose una versione del 314 con carrozzeria originale, prodotta nello stabilimento Cansa di Cameri e molto diffusa.\nIl 314 era disponibile sotto forma di telaio destinato a carrozzieri esterni alla stessa Fiat, per versioni urbane, interurbane e gran turismo. In particolare ne hanno prodotto diversi modelli la Carrozzeria Orlandi, la Dalla Via, le Officine Padane, Portesi, De Simon, Barbi e Menarini.\nMotorizzazioni.\nSono state prodotte diverse motorizzazioni:\nDiffusione.\nIl 314, grazie anche al lungo periodo durante il quale \u00e8 stato prodotto e le caratteristiche che lo hanno reso quasi unico nel suo genere, ha avuto una larga diffusione in Italia dove \u00e8 o \u00e8 stato presente nei parchi mezzi di molte delle principali aziende di servizio interurbano; alcuni esemplari specie nella versione Gran Turismo sono stati venduti anche all'estero."}
{"id": "2825666", "revid": "123055462", "url": "https://it.wikipedia.org/wiki?curid=2825666", "title": "Roberto Becheri", "text": "Biografia.\nSi \u00e8 formato al Conservatorio \"Luigi Cherubini\" di Firenze diplomandosi in Composizione, Musica corale e direzione di coro, Strumentazione per banda; poi all'Universit\u00e0 di Bologna laureandosi in Lettere - DAMS. Ha studiato con Gaetano Giani Luporini, Carlo Prosperi, Armando Gentilucci e Giacomo Manzoni.\nTerminati gli studi si \u00e8 dedicato a molteplici attivit\u00e0 musicali: compositive, didattiche e di ricerca. Ha teorizzato il \"microteatro musicale\", un nuovo genere caratterizzato dall'impiego volutamente scarno di tutti gli elementi dell'opera lirica. \nCollabora all'Edizione Nazionale delle Opere di Giovanni Pierluigi da Palestrina. Si \u00e8 impegnato nel settore organologico, in studi di storia musicale locale (Prato, Firenze, Pistoia) e nel settore musicale amatoriale.\nHa pubblicato il saggio \"In attesa dell'alba\", Udine, Campanotto Editore, 2010, ove ha raccolto i risultati di un lavoro di studio su campi trasversali di interesse quali filosofia, tradizioni, estetica, storia delle religioni, acustica, armonica.\n\u00c8 titolare della cattedra di \"Armonia, Contrappunto, Fuga e Composizione\" presso il Conservatorio \"Luigi Cherubini\" di Firenze.\nAttivit\u00e0 didattica.\nSeminari.\nPer: Universit\u00e0 di Ferrara, Universit\u00e0 di Siena, Regione Toscana, Provveditorato agli Studi di Ferrara, Conservatorio \"G. Frescobaldi\" di Ferrara, Fondazione \u201cG. d\u2019Arezzo\u201d, ed altri."}
{"id": "2825670", "revid": "767487", "url": "https://it.wikipedia.org/wiki?curid=2825670", "title": "Dactylorhiza insularis", "text": "L'orchide delle isole (Dactylorhiza insularis ) \u00e8 una pianta erbacea appartenente alla famiglia delle Orchidacee.\nEtimologia.\nIl nome generico (\"Dactylorhiza\") \u00e8 formato da due parole greche: \u201cdito\u201d e \u201cradice\u201d e si riferisce ai tuberi suddivisi in diversi tubercoli (tuberi a forma digito-palmata). L'epiteto specifico (\"insularis\") fa riferimento all'areale tipico di questa specie.\nIl binomio scientifico di questa pianta inizialmente era \"Orchis insularis\", proposto dal botanico Carlo Pietro Stefano (Stephen) Sommier (1848 - 1922) in una pubblicazione del 1895, modificato successivamente in quello attualmente accettato (\"Dactylorhiza insularis\"), proposto dal botanico Jacobus Landwehr (1911 - 1996) nel 1969.\nDescrizione.\n\u00c8 una pianta erbacea alta 20 \u2013 50\u00a0cm. La forma biologica \u00e8 geofita bulbosa (G bulb), ossia sono piante perenni che portano le gemme in posizione sotterranea. Durante la stagione avversa non presentano organi aerei e le gemme si trovano in organi sotterranei chiamati bulbi o tuberi, organi di riserva che annualmente producono nuovi fusti, foglie e fiori. \u00c8 un'orchidea terrestre in quanto contrariamente ad altre specie, non \u00e8 \u201cepifita\u201d, ossia non vive a spese di altri vegetali di maggiori proporzioni.\nRadici.\nLe radici sono fascicolate e secondarie da bulbo, e si trovano nella parte superiore dei bulbi.\nFoglie.\nLe foglie sono meno di una decina in tutto. Quelle inferiori sono oblungo-lanceolate ovvero oblanceolate-lineari con apice ottuso, mentre le foglie superiori sono lanceolate con apice acuto. Il portamento \u00e8 pi\u00f9 o meno eretto. Sulla superficie sono presenti inoltre delle nervature parallele disposte longitudinalmente (foglie di tipo parallelinervie); non sono maculate; il colore \u00e8 verde glauco. Sono inoltre amplessicauli e abbraccianti (guainanti) il fusto. Le foglie lungo il fusto sono distribuite in modo equo. \nInfiorescenza.\nI fiori sono riuniti in infiorescenze lasse quasi pauciflore (a fine fioritura) a forma cilindrico-ovoidale. I singoli fiori inoltre sono posti alle ascelle di brattee fogliacee a forma lanceolata, acute all'apice; le inferiori sono pi\u00f9 lunghe dei fiori e avvolgono l'infiorescenza, le altre pi\u00f9 lunghe dell'ovario. I fiori inoltre sono resupinati, ruotati sottosopra tramite torsione dell'ovario; in questo caso il labello \u00e8 volto in basso. \nFiore.\nI fiori sono ermafroditi ed irregolarmente zigomorfi, pentaciclici (perigonio a 2 verticilli di tepali, 2 verticilli di stami (di cui uno solo fertile \u2013 essendo l'altro atrofizzato), 1 verticillo dello stilo). Il colore dei fiori \u00e8 giallo con varianti dal giallo pallido al cromo chiaro.\nFrutti.\nIl frutto \u00e8 una capsula. Al suo interno sono contenuti numerosi minutissimi semi piatti. Questi semi sono privi di endosperma e gli embrioni contenuti in essi sono poco differenziati in quanto formati da poche cellule. Queste piante vivono in stretta simbiosi con micorrize endotrofiche, questo significa che i semi possono svilupparsi solamente dopo essere infettati dalle spore di funghi micorrizici (infestazione di ife fungine). Questo meccanismo \u00e8 necessario in quanto i semi da soli hanno poche sostanze di riserva per una germinazione in proprio.\nBiologia.\nLa riproduzione di questa pianta pu\u00f2 avvenire in tre modi: \nSistematica.\nLe Orchidaceae sono una delle famiglie pi\u00f9 vaste della divisione tassonomica delle Angiosperme; comprende 788 generi e pi\u00f9 di 18500 specie. Il genere \"Dactylorhiza\" comprende un centinaio di specie diffuse soprattutto nell'Emisfero settentrionale, una dozzina delle quali sono spontanee del territorio italiano. \nIl Sistema Cronquist assegna la famiglia delle Orchidaceae all'ordine Orchidales mentre la moderna classificazione APG la colloca nel nuovo ordine delle Asparagales. Sempre in base alla classificazione APG sono cambiati anche i livelli superiori (vedi tabella iniziale).\nAll'interno del genere \"Dactylorhiza\" \"D. insularis\" fa parte della sezione \"Sambucinae\" caratterizzata dall'avere dei tuberi a forma pi\u00f9 o meno cilindrica, divisi solamente all'apice e lo sperone pi\u00f9 lungo o uguale all'ovario (nell'altra sezione \"Maculatae\" i tuberi invece sono profondamente divisi in diversi tubercoli e lo sperone del labello \u00e8 pi\u00f9 breve dell'ovario).\nLa \"D. insularis\" \u00e8 inoltre aggregata al gruppo \"Group of Dactylorhiza sambucina\" caratterizzato dall'avere i tuberi appiattiti e poco palmati, foglie a superficie non maculata e labello appena lobato. Le orchidee di questo gruppo inoltre preferiscono un substrato piuttosto secco. Gli altri componenti di questo gruppo sono:\n\u00c8 probabile che \"D. insularis\" abbia origine da antiche ibridazioni tra \"Dactylorhiza romana\" e \"Dactylorhiza sambucina\".\nIl numero cromosomico di \"D. insularis\" \u00e8: 2n = 60. Rispetto alla \"D. romana\" e alla \"D. sambucina\" (entrambe 2n = 40) il corredo cromosomico di questa pianta \u00e8 triploide, questo confermerebbe una sua origine ibridogena.\nSinonimi.\nQuesta entit\u00e0 ha avuto nel tempo diverse nomenclature. L'elenco che segue indica alcuni tra i sinonimi pi\u00f9 frequenti:\nSpecie simili.\nLe varie specie del gruppo di appartenenza della \"D. insularis\" possono essere confuse una con l'altra; si distinguono comunque per le seguenti caratteristiche:\nConservazione.\nCome tutte le orchidee \u00e8 una specie protetta e quindi ne \u00e8 vietata la raccolta e il commercio ai sensi della Convenzione sul commercio internazionale delle specie minacciate di estinzione (CITES)."}
{"id": "2825672", "revid": "199745", "url": "https://it.wikipedia.org/wiki?curid=2825672", "title": "Orchide delle Isole", "text": ""}
{"id": "2825679", "revid": "767487", "url": "https://it.wikipedia.org/wiki?curid=2825679", "title": "Gli artigli dell'aquila", "text": "Gli artigli dell'aquila (\"The Eagle's Talons\") \u00e8 un serial in 15 episodi del 1923 diretto da Duke Worne e interpretato da Fred Thomson.Vi apparirebbe come comparsa anche Tom Tyler, futuro eroe del western di serie B.Il film viene considerato perduto.\nProduzione.\nGirato in California nella Sierra Railroad a Jamestown, il serial venne prodotto (anche se il suo nome non appare nei titoli di testa) da Joseph P. Kennedy, il magnate padre del futuro presidente degli Stati Uniti John F. Kennedy.\nLa produzione venne segnata da una tragedia : nel corso delle riprese, la controfigura Jean Perkins mor\u00ec durante una scena in cui si calava da alcune corde sospese su un aereo, colpito da una raffica di vento. Perkins aveva lavorato in precedenza ne \"I misteri di New York\" e in \"Do or Die\" del 1921.\nDistribuzione.\nIl serial, distribuito dalla Universal, usc\u00ec nelle sale il 30 aprile 1923. In Italia vennero distribuiti soltanto quattro episodi. I titoli italiani di ciascun episodio sono attualmente ignoti.\nDate di uscita.\nData di uscita IMDB"}
{"id": "2825691", "revid": "30336541", "url": "https://it.wikipedia.org/wiki?curid=2825691", "title": "Alessandro di Mariano di Vanni Filipepi", "text": ""}
{"id": "2825694", "revid": "30336588", "url": "https://it.wikipedia.org/wiki?curid=2825694", "title": "Angiolo di Bondone", "text": ""}
{"id": "2825696", "revid": "438678", "url": "https://it.wikipedia.org/wiki?curid=2825696", "title": "Le avventure pastorali di Dafni e Cloe", "text": ""}
{"id": "2825699", "revid": "30336686", "url": "https://it.wikipedia.org/wiki?curid=2825699", "title": "Cenni di Pepi", "text": ""}
{"id": "2825700", "revid": "767487", "url": "https://it.wikipedia.org/wiki?curid=2825700", "title": "Solvibilit\u00e0", "text": "Il principio di solvibilit\u00e0 in economia consiste nel poter pagare un certo debito o tasso d'interesse dovuti alle proprie obbligazioni, il quale viene calcolato in percentuale. Nel caso in cui non si vada incontro a solvibilit\u00e0 si incorrer\u00e0 in prospettive di ulteriore indebitamento."}
{"id": "2825701", "revid": "372624", "url": "https://it.wikipedia.org/wiki?curid=2825701", "title": "Ming Tang Quan", "text": ""}
{"id": "2825703", "revid": "1714743", "url": "https://it.wikipedia.org/wiki?curid=2825703", "title": "Ugo V di Lusignano", "text": "Biografia.\nInfanzia.\nUgo era il figlio primogenito del quarto Signore di Lusignano, Ugo IV detto \"il Bruno (le Brun)\" e di Adelarda, come ci conferma il documento n\u00ba 440 del \"Cartulaire de l'abbaye de Saint-Cyprien de Poitiers: (931-1155)\", che riporta di una donazione di Ugo IV di Lusignano (\"Ugo Liziniacensis\"), fatta ai monaci di Lusignano, citando come testimoni la moglie Adelarda (\"Hildeardis uxoris sue\") e i due figli maggiori, Ugo e Rorgone (\"infantum suorum Hugonis et Rorgonis\").Della madre Adelarda non si conoscono n\u00e9 gli ascendenti n\u00e9 il casato (secondo il Duguet era imparentata con i signori di Chabanais).\nSecondo due citazioni del \"Chronicon sancti Maxentii Pictavensis, Chroniques des Eglises d'Anjou\" una dell'anno 1110 e una dell'anno 1025 Ugo IV di Lusignano, detto il Bruno (\"Hugonis Bruni\") viene ricordato come il figlio del terzo Signore di Lusignano, Ugo III, detto il Bianco (\"qui fuit Albi\") (\"Hugonis Albi\"), e di Arsenda, come ci conferma il documento n\u00ba 49, di data imprecisata (1004-1018), del \"Cartulaire de l'abbaye de Saint-Cyprien de Poitiers: (931-1155)\", che cita Ugo come signore di Lusignano (\"Ugo Liziniacensis domnus\"), quale artefice di una donazione alla chiesa di Saint-Cyprien di Poitiers e la madre come testimone (\"Arsendis matris eius\").\nGiovinezza.\nUgo il Pio viene citato per la prima volta nel documento n\u00ba 440 del \"Cartulaire de l'abbaye de Saint-Cyprien de Poitiers: (931-1155)\", come gi\u00e0 riportato.Il padre Ugo IV come signore di Lusignano, un castello del Poitou, era vassallo del conte di Poitiers e duca d'Aquitania, Guglielmo III di Poitiers o Guglielmo il Grande, al quale aveva prestato giuramento di fedelt\u00e0 come ci informa lo storico francese, Jean Besly (1572-1644), nel suo \"Histoire des comtes de Poitou et des ducs de Guyenne depuis 811 \u00e0 Louis le Jeune\", che riporta un documento manoscritto, intitolato \"Conventus tra Comitem et Ugonem\" in cui Ugo il Bruno che, in questo manoscritto viene definito comandante di mille uomini (\"Hugone Chiliarchum\"), ebbe ottimi rapporti con il Guglielmo III di Poitiers (Guglielmo V di Aquitania) o Guglielmo il Grande.\nSignore di Lusignano.\nDi Ugo IV il Bruno non si conosce la data esatta della morte; ancora secondo il manoscritto \"Conventus tra Comitem et Ugonem\" riportato dal Besly, nel suo \"Histoire des comtes de Poitou et des ducs de Guyenne depuis 811 \u00e0 Louis le Jeune\" ci riferisce che Ugo mor\u00ec un anno dopo il suo giuramento di fedelt\u00e0 al duca Guglielmo; anche secondo il medioevalista americano, Sidney Painter, nel suo \"The Lords of Lusignan in the Eleventh and Twelfth Centuries\" (non consultato), mor\u00ec senz'altro dopo il 1026; a lui succedette il figlio Ugo detto il Pio, come ci viene confermato dal documento n\u00ba 433, datato 1032 circa, del \"Cartulaire de l'abbaye de Saint-Cyprien de Poitiers: (931-1155)\".\nMatrimonio.\nNel 1038 circa, secondo il \"Chronicon sancti Maxentii Pictavensis, Chroniques des Eglises d'Anjou\" Ugo il Pio spos\u00f2 Almodis de La Marche, figlia di Bernardo I de la Marche (ca. 991- 16 giugno 1047) conte de la Marche e di Amelia de Ras\u00e9s (? - \u2020 1053). Il nome della madre, ripreso da un documento del 1053 (\"Almodis comitissa, filia que es Amelie comitisse\") \u00e8 citato dallo storico Jos\u00e9 Enrique Ruiz Domenec nel suo libro \"Quan els vescomtes de Barcelona eren\" (Barcelona, 2006) a pag. 320 (ho consultato il libro, ma purtroppo non sono riuscito a trovare alcun documento con la frase citata.Bernardo I de la Marche, secondo il \"Chronicon sancti Maxentii Pictavensis, Chroniques des Eglises d'Anjou\" era figlio del conte de La Marche e di P\u00e9rigord, Adalberto I.\nDopo il 1040 il matrimonio fu annullato per motivi di consanguineit\u00e0 e Almodis, nel 1045, si rispos\u00f2, in seconde nozze, con Ponzio, conte di Tolosa, che era vedovo, dal 1044 circa, della sua prima moglie, che, secondo lo storico Justo P\u00e9rez de Urbel, era Mayor Sanchez (ca. 1015- prima del 1044), che i cronisti francesi chiamavano \"Majorie\" , figlia del re di Pamplona, Sancho III Garc\u00e9s di Navarra.\nAlmodis fu poi ripudiata da Ponzio II di Tolosa e spos\u00f2, in terze nozze, nell'estate del 1053, Raimondo Berengario I \"el Vell\" (\"il Vecchio\") (1024-1076), conte di Barcellona.\nRivalit\u00e0 con il Duca d'Aquitania e morte.\nNonostante le vicissitudini matrimoniali Almodis conserv\u00f2 un buon rapporto sia con i figli sia con i mariti: nel 1060, infatti convinse Ugo V di Lusignano a schierarsi con suo figlio, di secondo letto, Guglielmo IV di Tolosa, quindi contro il suo sovrano, il duca d'Aquitania e conte di Poitiers, Guido Goffredo, che avanzava delle pretese sul ducato di Tolosa.Guido Goffredo, durante la guerra, pose l'assedio a Lusignano, che venne devastata e a seguito dell'assedio Ugo V perse la vita, o in combattimento durante una sortita, oppure secondo un'altra tesi, durante la sortita fu fatto prigioniero e poi giustiziato per tradimento; secondo lo storico americano, Sidney Painter, nel suo \"The Lords of Lusignan in the Eleventh and Twelfth Centuries\", Ugo fu ucciso vicino alla porta del castello.Alla sua morte gli succedette il figlio primogenito, anche lui di nome Ugo.\nDiscendenza.\nUgo da Almodis de La Marche ebbe tre figli:"}
{"id": "2825704", "revid": "30336777", "url": "https://it.wikipedia.org/wiki?curid=2825704", "title": "A iotizzata", "text": ""}
{"id": "2825705", "revid": "306856", "url": "https://it.wikipedia.org/wiki?curid=2825705", "title": "Cima dell'Accla", "text": "La Cima dell'Accla (3.196 - \"Agglsspitze\" in tedesco) \u00e8 una montagna delle Alpi dello Stubai nelle Alpi Retiche orientali. Si trova in provincia di Bolzano (Trentino-Alto Adige) non lontano dalla frontiera con l'Austria.\nLa prima ascensione alla vetta avvenne il 17 agosto 1887 ad opera degli alpinisti: Carl Hofer, Albert Wachtler, Demeter Diamantidi e Peter Kotter."}
{"id": "2825708", "revid": "339392", "url": "https://it.wikipedia.org/wiki?curid=2825708", "title": "Giuliano l'Apostata", "text": ""}
{"id": "2825719", "revid": "339392", "url": "https://it.wikipedia.org/wiki?curid=2825719", "title": "Gary Francione", "text": ""}
{"id": "2825724", "revid": "486946", "url": "https://it.wikipedia.org/wiki?curid=2825724", "title": "Vera Roth Obote", "text": ""}
{"id": "2825726", "revid": "92920", "url": "https://it.wikipedia.org/wiki?curid=2825726", "title": "Alessandro Cupisti", "text": "\u00c8 stato per dieci anni il portiere della nazionale Italiana.\nBiografia.\nCresce hockeysticamente nella squadra della sua citt\u00e0 il CGC Viareggio, ma si afferma definitivamente nella vicina Forte dei Marmi, nella societ\u00e0 il cui fondatore \u00e8 stato proprio il padre Alfredo Cupisti nel 1962.&lt;br&gt;\nCome il suo compagno di squadra e di nazionale Roberto Crudeli, la stagione 1984-1985 a Forte dei Marmi \u00e8 quella della definitiva consacrazione.&lt;br&gt;\nPerde la semi-finale scudetto contro il Bassano, ma nella stagion 1985-1986 potr\u00e0 partecipare alla Coppa CERS. Infatti Alessandro Cupisti a differenza di Crudeli e Jaime che si trasferiscono rispettivamente all'Amatori Vercelli il primo e al CGC Viareggio il secondo, decide di rimanere un'altra stagione.&lt;br&gt;\nLascia Forte dei Marmi nell'estate del 1987 per accasarsi all'Hockey Club Castiglione e successivamente al Roller Monza e all'Amatori Lodi.&lt;br&gt;\nVince tre scudetti, una coppa Italia, tre Coppe delle Coppe e soprattutto si laurea due volte Campione del Mondo e una Campione d'Europa con la Nazionale Italiana.&lt;br&gt;\nPartecipa sempre con l'Italia alle Olimpiadi di Barcellona, dove vince la Medaglia di Bronzo a spese del Portogallo.&lt;br&gt;\nLascia la nazionale nel 1993 all'indomani dei Campionati del Mondo di Sesto San Giovanni, dove l'Italia perde 4-3 la finale contro il Portogallo.&lt;br&gt;\nDopo un anno di inattivit\u00e0 con cui guida nel 1996-1997, da allenatore, il Forte dei Marmi in Serie A2, nel 1997-1998 torna fra i pali per giocare nell'Amatori Vercelli, con cui arriva alla finale di Coppa Campioni. Successivamente gioca per due stagioni nell'Hockey Primavera Prato e poi ancora al CGC Viareggio dove conclude la carriera da giocatore. Nel 1996 partecipa a Roccaraso ai campionati del mondo di Hockey in-line, Medaglia di Bronzo.&lt;br&gt;\nSoprannominato \u201cScoglio\u201d dai suoi compagni, per amici e tifosi era la \u201csaracinesca\u201d.&lt;br&gt;\nDa allenatore ha guidato il Forte dei Marmi prima e il CGC Viareggio poi.\n\u00c8 stato anche il Commissario Tecnico della Nazionale Italiana fino al 2010.\nDalla stagione 2012-13 guida il Carispezia Sarzana nel campionato di serie A1."}
{"id": "2825730", "revid": "15756", "url": "https://it.wikipedia.org/wiki?curid=2825730", "title": "Enrico Allimandi", "text": "Frequent\u00f2 nel 1929 il gruppo del secondo futurismo torinese, con esponenti come Nicola Diulgheroff e Farfa, dal quale poi di distacc\u00f2 seguendo una pittura personale, onirica. La sua \u00e8 un'opera enigmatica e piena di senso del mistero.\nTra le mostre a cui partecipa si segnalano le edizioni del 1948 e del 1956 della Esposizione internazionale d'arte di Venezia, e la V\u00b0 edizione della Quadriennale di Roma nel 1948 . Sue opere sono presenti nella collezione permanente della Galleria civica d'arte moderna e contemporanea di Torino\nMolte opere dell'artista si trovano esposte nella mostra permanente \"Galleria Narciso\" a Bologna.\nL'opera \"Tramonto sul terrazzo\" \u00e8 esposta al MAGI '900 di Pieve di Cento (BO)."}
{"id": "2825737", "revid": "1884099", "url": "https://it.wikipedia.org/wiki?curid=2825737", "title": "Chelsea (Londra)", "text": "Chelsea \u00e8 un esclusivo quartiere di Londra, situato nel Borgo reale di Kensington e Chelsea.\nIl quartiere.\nAl centro del quartiere passa la famosa King's Road, fulcro della moda mondiale negli anni Sessanta, periodo in cui Mary Quant ha inventato la minigonna. Nella zona pi\u00f9 vicina al Tamigi si trova il British Army Museum, uno dei musei pi\u00f9 importanti per la storia militare britannica, che conserva reperti risalenti alle crociate. Tanti personaggi illustri hanno vissuto in questo distretto, tra questi ricordiamo il re Enrico VIII d'Inghilterra e il filosofo Sir Francis Bacon, e Wilde."}
{"id": "2825739", "revid": "767487", "url": "https://it.wikipedia.org/wiki?curid=2825739", "title": "Yad\u00e9 Kara", "text": "Biografia.\nYad\u00e9 Kara \u00e8 nata nel 1965 in Turchia ma vive da sempre a Berlino (citt\u00e0 in cui \u00e8 presente la pi\u00f9 grande minoranza turca al mondo): essa \u00e8 un esempio di come la letteratura tedesca sia caratterizzata dalla presenza di autori \u201cmigranti\u201d dalla doppia nazionalit\u00e0, condizione privilegiata per affrontare il tema dell'identit\u00e0 culturale.\n\"Selam Berlin\".\nIl suo romanzo \"Selam Berlin\" \u00e8 uno dei romanzi che affronta il tema della caduta del Muro. Il giovane Hasan Kazan, nato nel quartiere di Kreuzberg ma cresciuto poi a Istanbul per volere dei genitori preoccupati dall'influenza occidentale, torna a Berlino in seguito alla caduta del muro e si trova ad affrontare l'entusiasmo ma anche le difficolt\u00e0 della ri-unione di due realt\u00e0 ormai molto diverse. Nel romanzo \u00e8 anche presente tuttavia la problematica del rapporto tra occidente e medio oriente turco e, a dispetto del grande tema della riunificazione della Germania dopo l'89, uno degli episodi che costituiscono l'ossatura della trama \u00e8 la separazione dei genitori di Hasan, in seguito alla scoperta del tradimento del padre con una donna della Germania dell\u2019est. Hasan cerca di prendere in mano la sua vita, di trovare una casa, un lavoro e innamorarsi, mentre attorno a lui la metropoli cambia facendolo sentire inadeguato e straniero in quella che ha sempre considerato la sua patria e stravolgendo le sue certezze: \u00e8 solo a causa della caduta del muro che viene a galla la storia del tradimento del padre, \u201cil muro aveva diviso famiglie e tanti ne avevano sofferto. Baba invece era contento che fosse l\u00ec, saldo come una roccia, cos\u00ec non avremmo mai saputo di Rosa.\u201d"}
{"id": "2825744", "revid": "228587", "url": "https://it.wikipedia.org/wiki?curid=2825744", "title": "Cattedrale di San Giovanni Battista", "text": ""}
{"id": "2825746", "revid": "767487", "url": "https://it.wikipedia.org/wiki?curid=2825746", "title": "Nika Piliev", "text": "Carriera.\nClub.\nDebutta con la maglia del Lokomotiv Mosca, squadra con cui esordisce il 16 maggio 2009, contro il , per poi trasferirsi nello stesso anno al ."}
{"id": "2825747", "revid": "1305772", "url": "https://it.wikipedia.org/wiki?curid=2825747", "title": "Anson", "text": ""}
{"id": "2825751", "revid": "88740", "url": "https://it.wikipedia.org/wiki?curid=2825751", "title": "Appleton", "text": ""}
{"id": "2825752", "revid": "767487", "url": "https://it.wikipedia.org/wiki?curid=2825752", "title": "La musica nel cuore - August Rush", "text": "La musica nel cuore (\"August Rush\") \u00e8 un film del 2007 diretto da Kirsten Sheridan. La pellicola racconta di un ragazzino, piccolo prodigio della musica, che fugge dall'orfanotrofio per cercare i genitori a New York. La madre, il padre ed il figlio si ritroveranno al concerto del protagonista. Il protagonista \u00e8 interpretato da Freddie Highmore mentre Keri Russell e Jonathan Rhys Meyers sono madre e padre del piccolo, Terrence Howard \u00e8 un assistente sociale e Robin Williams indossa i panni di un cinico chitarrista.\nTrama.\nA New York il ribelle ma di buon cuore chitarrista e cantante Louis e Lyla, violoncellista di talento ma anche dolce e sensibile, si incontrano per caso e trascorrono insieme una notte, ma la mattina dopo la ragazza viene costretta dal padre a lasciare la citt\u00e0. I due non hanno modo di ritrovarsi, ed il resto della loro vita sar\u00e0 condizionato dal rimpianto per un amore non vissuto. A pagare il prezzo pi\u00f9 alto \u00e8 Lyla che, rimasta incinta, viene indotta dal padre a credere che il bambino sia nato morto.\nPassano gli anni. Evan, il figlio di Lyla, vive in un orfanotrofio. \u00c8 un bambino con una spiccata propensione per la musica ed una grande speranza di riuscire, prima o poi, a trovare i suoi genitori, per quest'ultimo motivo alcuni ragazzi dell'orfanotrofio lo prendono in giro dicendogli che \u00e8 uno sciocco . \u00c8 per questi motivi che, nonostante sia circondato dall'affetto di chi nell'orfanotrofio si prende cura di lui, in particolare dell'assistente sociale Jeffries, appena ne ha l'occasione fugge. Per strada conosce Arthur, un bambino che suona la chitarra a Washington Square che lo conduce dal \"Mago\", musicista strano ed ambiguo, che ospita orfani e insegna loro a suonare per le strade, sfruttandoli e trattenendone parte delle mance. Il Mago intuisce il talento di Evan, gli insegna a suonare la chitarra e gli assegna il nome d'arte di \"August Rush\". Quando la polizia \u00e8 sulle tracce di Evan, il Mago gli ordina di andarsene e di mettersi in salvo senza rivelare a nessuno la sua identit\u00e0. August riesce a scappare e si rifugia in una chiesa, il cui reverendo, accortosi del suo grande talento, lo introduce alla Juilliard School. Evan/August studia con passione anche perch\u00e9 \u00e8 convinto di poter ritrovare i suoi genitori attraverso la musica, che lui \u00e8 in grado di percepire ovunque: nella natura, nelle persone e addirittura nel traffico.\nNel frattempo Lyla, da tempo trasferitasi a Chicago, scopre dal padre che suo figlio \u00e8 vivo: corre a New York per cercare notizie, e viene aiutata da Jeffries; accetta inoltre l'invito a suonare al concerto della Juilliard. Louis invece, dopo alcuni anni trascorsi a San Francisco, ritrova i vecchi membri della band e l'unica foto di Lyla: scopre allora la sua identit\u00e0, la cerca ed alla fine giunge anche lui a New York per suonare in un locale e incontra casualmente August, con il quale suona la chitarra, senza per\u00f2 sapere di essere davanti a suo figlio.\nAugust/Evan dimostra molto talento, tanto che la sua musica viene scelta per essere suonata durante il concerto all'aperto della Juilliard, ma il Mago si presenta di nuovo e facendo credere a tutti di essere suo padre, lo porta via con s\u00e9. Per\u00f2, poco prima dello spettacolo, August cerca di allontanarsi, ma il Mago lo blocca di nuovo; a questo punto \u00e8 Arthur a intervenire, colpendo il Mago sulla testa con la chitarra e permettendo ad August di correre al concerto, dove il suo brano sar\u00e0 eseguito per ultimo dall'orchestra da lui stesso diretta. Intanto anche Lyla va a suonare allo stesso spettacolo mentre Louis, dopo essersi esibito con la sua band in un locale poco distante, riconosce in un manifesto il nome di Lyla e si precipita anch'egli al concerto. Evan giunge appena in tempo per esibirsi davanti a migliaia di persone, e proprio in quel momento riesce a coronare il suo sogno pi\u00f9 grande: ritrovare i suoi genitori che sono l\u00ec in prima fila.\nColonna sonora.\nLa colonna sonora del film, \"\", comprende le tracce:\nIncassi.\nLa pellicola ha esordito nelle sale statunitensi il 21 novembre 2007 con 9 milioni di dollari al primo weekend, e complessivamente ha incassato circa 66 milioni di dollari, 31 nei soli USA e 34 all'estero."}
{"id": "2825756", "revid": "458754", "url": "https://it.wikipedia.org/wiki?curid=2825756", "title": "Napoleone ad Austerlitz", "text": ""}
{"id": "2825758", "revid": "5585", "url": "https://it.wikipedia.org/wiki?curid=2825758", "title": "Adolfo Geri", "text": "Biografia.\nNato a Napoli da una famiglia di attori inizia a recitare sin da bambino in teatro e successivamente nel cinema, dove debutta nel 1933, nel film \"L'eredit\u00e0 dello zio buonanima\", diretto da Amleto Palermi.\nNel 1938 entra all'interno della Cooperativa di Doppiaggio di Roma che dal 1944 divent\u00f2 la CDC, divenendo in poco tempo una delle voci pi\u00f9 ricorrenti. La sua voce brillante e disinvolta viene prestata a grandi nomi dello schermo come Gene Kelly, Arthur Kennedy, Richard Widmark, e molti altri. Nel 1952, dopo aver doppiato Gene Kelly nel famoso musical \"Un americano a Parigi\" (1951), Adolfo Geri lasci\u00f2 la CDC a causa di contrasti con alcuni colleghi trasferendosi al doppiaggio di film presso la O.D.I. mentre nei suoi ultimi anni di vita doppi\u00f2 per la S.A.S.\nImportante, per durata, la sua collaborazione alla prosa radiofonica dell'EIAR, poi RAI, dal 1936 fino agli anni settanta, presso la Compagnia di Prosa di Roma e soprattutto in quella di Firenze."}
{"id": "2825766", "revid": "88740", "url": "https://it.wikipedia.org/wiki?curid=2825766", "title": "Argyle", "text": ""}
{"id": "2825768", "revid": "767487", "url": "https://it.wikipedia.org/wiki?curid=2825768", "title": "Ferri chirurgici", "text": "I ferri chirurgici sono strumenti progettati per essere usati durante un intervento chirurgico, per ottenere effetti come ad esempio la modifica dei tessuti biologici, o l'accesso per la loro visualizzazione.\nNel corso del tempo, sono stati ideati diversi tipi di strumenti chirurgici, alcuni dei quali progettati per essere utilizzati in chirurgia generale, altri per procedure specifiche.\nClassificazione.\nTali strumenti possono essere generalmente suddivisi in sei classi per funzione. Queste classi sono: \nNomenclatura.\nLa nomenclatura degli strumenti chirurgici segue determinati modelli, come ad esempio una descrizione delle azioni che compie (per esempio, bisturi, emostatico), il nome del suo inventore (per esempio, la pinza Kocher), o il nome scientifico dell'organo relativo al tipo di intervento chirurgico (ad esempio, un tracheotome \u00e8 uno strumento utilizzato per eseguire una tracheotomia)."}
{"id": "2825786", "revid": "4175", "url": "https://it.wikipedia.org/wiki?curid=2825786", "title": "Canada East (rugby team)", "text": ""}
{"id": "2825787", "revid": "1714743", "url": "https://it.wikipedia.org/wiki?curid=2825787", "title": "Carlo d'Aquitania", "text": "Origine.\nFiglio secondogenito del re di Aquitania Pipino I (quindi nipote dell'imperatore Ludovico il Pio) e della moglie (secondo il \"Miraculis Sancti Genulfi\"), Ringarda (o Ingeltrude), che nella \"Vita Hludovici imperatoris\", viene indicata come la figlia del conte Teodoberto di Madrie. Era quindi fratello del re d'Aquitania, Pipino II.\nBiografia.\nCarlo viveva presso la corte dello zio Lotario I, quando, nell'848, i nobili Aquitani appoggiarono l'elezione di Carlo il Calvo a re di Francia e di Aquitania, ad Orl\u00e9ans il 6 giugno 848, e, avendo avuto notizia della deposizione del fratello, egli part\u00ec con una banda di seguaci per avanzare le proprie pretese al trono del Regno di Aquitania.Nel marzo dell'849, Carlo, mentre tentava di raggiungere il fratello, nella regione della Loira, venne catturato da Viviano, conte di Tours, e consegnato a Carlo il Calvo; venne quindi relegato nel monastero di Corbie, come diacono e dove nell'851, Carlo fu tonsurato.\nSecondo gli Annales Bertiniani, nell'854, Carlo fugg\u00ec dal monastero di Corbie, per reclutare un esercito che combattesse per il fratello. Dato che la sua ribellione allo zio, Carlo il Calvo, aveva avuto scarso successo, si rifugi\u00f2 alla corte del terzo zio, il re dei Franchi orientali, Ludovico II detto il Germanico, che, l'8 marzo 856, secondo lo storico esperto di genealogie, Christian Settipani, lo nomin\u00f2 arcivescovo di Magonza e arcicancelliere.\nDivenuto un rispettabile arcivescovo, mor\u00ec il 4 giugno 863; Carlo venne sepolto a Magonza, nell'abbazia di Sant'Albano.\nDiscendenza.\nDi Carlo non si conosce il nome di un'eventuale moglie n\u00e9 alcuna discendenza."}
{"id": "2825790", "revid": "116015714", "url": "https://it.wikipedia.org/wiki?curid=2825790", "title": "Romanizzazione Yale", "text": "La romanizzazione Yale (o latinizzazione Yale) indica i quattro sistemi creati a uso del personale militare degli Stati Uniti d'America a partire dalla Seconda guerra mondiale per la romanizzazione o latinizzazione (ossia per la trascrizione in caratteri latini) delle quattro principali lingue dell'Asia orientale: il cinese standard, il cantonese, il coreano e il giapponese.\nLe quattro romanizzazioni, pur avendo la stessa base, non sono per\u00f2 legate tra loro, nel senso che la stessa lettera in un sistema pu\u00f2 non rappresentare lo stesso suono in un altro.\nLe romanizzazioni Yale sono state per lungo tempo utilizzate negli Stati Uniti per insegnare le suddette lingue asiatiche agli studenti civili, ma sono oggi oscure e poco adoperate dalle accademie linguistiche.\nL'insegnamento del mandarino, ad esempio, si serve praticamente sempre del Hanyu Pinyin.\nIl McCune-Reischauer, che precede lo Yale, domin\u00f2 la romanizzazione coreana per parecchie decine di anni, ma ha recentemente perso terreno sulla revisione della romanizzazione molto pi\u00f9 di qualunque sistema basato sul metodo Yale."}
{"id": "2825792", "revid": "4175", "url": "https://it.wikipedia.org/wiki?curid=2825792", "title": "Canada West (rugby team)", "text": ""}
{"id": "2825793", "revid": "154059", "url": "https://it.wikipedia.org/wiki?curid=2825793", "title": "Latinizzazione Yale", "text": ""}
{"id": "2825796", "revid": "297745", "url": "https://it.wikipedia.org/wiki?curid=2825796", "title": "Isole Jonie", "text": ""}
{"id": "2825800", "revid": "155634", "url": "https://it.wikipedia.org/wiki?curid=2825800", "title": "Coppa del Mondo di rugby a 7 2013", "text": "La Coppa del Mondo di rugby a 7 2013 (in inglese \"2013 Rugby World Cup Sevens\"; ) fu la 6\u00aa edizione della Coppa del Mondo di rugby a 7 e si tenne a Mosca, in Russia, dal 28 al 30 giugno 2013.\nLa designazione di tale Paese fu resa nota tre anni prima, il 12 maggio 2010.\nL'International Rugby Board aveva inizialmente paventato la possibilit\u00e0 che la Coppa del Mondo non fosse pi\u00f9 disputata nel caso in cui il rugby a 7 fosse stato inserito tra gli sport olimpici a partire dalle Olimpiadi del 2016. Dopo l'espressione favorevole del Comitato Olimpico Internazionale in tal senso, tuttavia l'IRB ha deciso di mantenere la competizione spostando l'edizione successiva al 2018.\nLa Nuova Zelanda vinse entrambi i trofei, quello maschile e quello femminile.\nTorneo maschile.\nFase a gironi.\nLe migliori 8 squadre si sono qualificate per la Cup, le squadre piazzate dal 9\u00ba al 16\u00ba posto per il Plate e le ultime 8 per il Bowl.\nTorneo femminile.\nFase a gironi.\nLe prime due classificate di ogni girone si sono qualificate per la Cup, le altre per il Bowl.\nFase finale.\nPlate.\nHanno disputato il Plate le perdenti dei quarti di finale della Cup."}
{"id": "2825802", "revid": "1543377", "url": "https://it.wikipedia.org/wiki?curid=2825802", "title": "Dollaro di Sarawak", "text": "Il dollaro fu la valuta di Sarawak dal 1858 al 1953. Era suddiviso in 100 \"cent\". Il dollaro era alla pari con il dollaro dello Stretto e con il suo successore il dollaro malese, la valuta della Malesia britannica e di Singapore, dalla sua introduzione fino a che entrambe le valute furono sostituita dal dollaro della Malesia e del Borneo britannico nel 1953.\nDurante il periodo di occupazione giapponese (1942-1945) fu emessa della carta-monete in denominazioni da 1 cent a 1000 dollari. Questa valuta fu fissata a 1 dollaro = 1 yen, contro il tasso di 1:2 pre-bellico. Dopo la guerra la valuta di occupazione giapponese fu dichiarata senza valore e le precedenti emissioni del dollaro di Sarawak ripresero il loro valore rispetto alla sterlina britannica (due shilling e quattro penny).\nL'immagine riportata su banconote e monete era quella del Raja Bianco al potere, ossia James Brooke, Charles e Charles Vyner Brooke. Dal 1888, anno del protettorato, venne affiancato il simbolo dell'Impero Britannico.\nMonete.\nNella storia della valuta furono coniate monete nei valori di \u00bc cent, \u00bd cent, 1 cent, 2\u00bd cent, 5 cent, 10 cent, 20 cent e 50 cent. Le monete uguali o di valore maggiore a 5 cent inizialmente contenevano metallo prezioso. Tuttavia le monete da 5-cent and 10-cent furono battute in rame-nickel dal 1920. Le monete recavano il ritratto e il nome del Raja, James Brooke (come J. Brooke) fino al 1868, Charles Anthoni Johnson Brooke (come C. Brooke) dal 1868 al 1917, e Charles Vyner Brooke (come C. V. Brooke) dal 1917 fino alla fine della valuta.\nBanconote.\nLa prima serie di banconote fu emessa dal Tesoro di Sarawak. Erano biglietti stampati a mano di bassa qualit\u00e0. Tutte le banconote successive furono emesse dal Governo di Sarawak eccetto le banconote da 10-cent e 25-cent nel 1919 (di nuovo dal Tesoro). Nella storia della valuta furono emesse banconote con il valore di 5, 10, 20, 25, e 50 cent, e da 1, 5, 10, 25, 50 e 100 dollari. Le emissioni pre - 1922 o di valore superiore a 50$ sono estremamente rare."}
{"id": "2825810", "revid": "767487", "url": "https://it.wikipedia.org/wiki?curid=2825810", "title": "Harlan County, USA", "text": "Harlan County, USA \u00e8 un documentario del 1976 diretto da Barbara Kopple.\nFu presentato fuori concorso al 30\u00ba Festival di Cannes.\nNel 1990 \u00e8 stato inserito tra le pellicole preservate al National Film Registry, come film culturalmente, storicamente o esteticamente significativo."}
{"id": "2825824", "revid": "729019", "url": "https://it.wikipedia.org/wiki?curid=2825824", "title": "David Otunga", "text": "Biografia.\nHa studiato legge all'Universit\u00e0 di Harvard per tre anni, conseguendo la laurea.\nSette mesi dopo aver conosciuto la cantante e attrice Jennifer Hudson, le ha chiesto la mano durante il 27\u00ba compleanno della Hudson. Il 10 agosto 2009 hanno avuto il primo figlio, maschio, chiamato David Daniel Otunga Jr.\nCarriera da wrestler.\nFlorida Championship Wrestling (2009\u20132010).\nNel novembre 2008, Otunga ha firmato un contratto di sviluppo con la WWE ed \u00e8 stato assegnato alla sua federazione di sviluppo, la Florida Championship Wrestling.\nFece il suo debutto il 29 maggio 2009, sotto il ring name di Dawson Alexander, in un Six-Man Tag Team Match, in coppia con Barry Allen e Jon Cutler battendo Abraham Saddam Washington, Derrick Bateman e Tonga. Il 4 giugno viene sconfitto in un match singolo da David Hart Smith. Nei tapings FCW del 18 giugno, partecipa ad una battle royal ma viene eliminato. Il giorno successivo, ottiene la sua prima vittoria in un match singolo contro Fletcher Chase. La settimana successiva, sconfigge Dylan Klein. Il 9 giugno, in coppia con Sweet Papi Sanchez e Michael McGillicutty, sconfigge in un six-man tag team match la squadra formata da Drew McIntyre, Michael Tarver e Ricky Ortiz. Il 30 giugno, viene sconfitto da Johnny Curtis ma si riscatta la settimana successiva sconfiggendo Curt Hawkins e la settimana dopo ancora, sconfigge l'altro membro dei Dudebusters Trent Baretta. Il 1\u00ba ottobre, partecipa ad un Fatal 4-Way match insieme a Eric Escobar, Michael Tarver e Skip Sheffield, che viene vinto da quest'ultimo.\nIl 17 dicembre, viene sconfitto in un 8-man tag team match in squadra con Donny Marlow, Jimmy Uso e Lennox McEnroe da Skip Sheffield, Justin Gabriel, Big E Langston e Titus O'Neil. Il 2010, inizia con una sconfitta per Otunga, per mano di Skip Sheffield, ma solo per squalifica. La sua esperienza in FCW la chiude con una sconfitta in un tag team match in coppia con Michael Tarver contro i South Beach Boys (Darren Young e Percy Watson).\nWWE (2010\u20132014).\nDebutto a \"NXT\" (2010).\nIl 16 febbraio 2010, \u00e8 stato annunciato che Otunga avrebbe lottato a WWE NXT con il suo vero nome, con R-Truth come mentore. Nel primo episodio di WWE NXT ha vinto il suo match contro Darren Young. \u00c8 arrivato secondo nella finale di WWE NXT, vinta da Wade Barrett. Vincendo una battle royal ottiene il diritto di essere uno dei Guest Host di Raw. Durante la sua apparizione tradisce John Cena durante il loro match contro gli Show-Miz per gli Unified WWE Tag Team Championship. La settimana successiva viene sconfitto da John Cena. Nell'ultima puntata di NXT, viene superato da Wade Barrett, qualificandosi secondo. In tutte le settimane di eliminazione \u00e8 arrivato sempre secondo in classifica, tranne la prima settimana in cui \u00e8 arrivato quinto.\nThe Nexus (2010\u20132011).\nDopo varie invasioni, David Otunga, insieme agli altri membri della prima stagione di NXT, ricevono un contratto il 21 giugno a Raw. A SummerSlam il Team WWE sconfigge la Nexus con Otunga che viene eliminato dalla Walls of Jericho di Chris Jericho. Nella puntata di Raw del 16 agosto, ogni singolo membro del Nexus deve combattere contro un membro del Team WWE a scelta: in caso di sconfitta del membro dei Nexus, questo deve lasciare la stable. Otunga combatte in coppia con il compagno di stable Skip Shieffield contro John Morrison e R-Truth e vince rimanendo insieme al compagno nei Nexus. Nella puntata di Raw del 4 ottobre, David Otunga partecipa alla battle royal a 20 uomini per decretare il primo contendente per il titolo WWE. Viene eliminato a met\u00e0 match da John Cena.\nA Bragging Rights 2010 diventa WWE Tag Team Champion insieme a John Cena sconfiggendo Drew McIntyre e Cody Rhodes. Dopo appena 24 ore perdono i titoli contro i loro compagni del Nexus Heath Slater e Justin Gabriel. Nella puntata di \"WWE SmackDown!\" del 5 novembre Husky Harris, David Otunga, Michael McGillicutty, Heath Slater e Justin Gabriel vengono sconfitti da Alberto Del Rio, Big Show, Kofi Kingston, Edge e Kane. Otunga affronta poi singolarmente a SmackDown! Edge in un lumberjack match; Otunga che all'inizio veniva dato per sconfitto gi\u00e0 in partenza riesce a vincere perch\u00e9 l'allora World Heavyweight Champion Kane attacca Edge con una Chokeslam, regalando la vittoria a David.\nDopo vari contrasti con il leader del Nexus Wade Barrett, Otunga e gli altri compagni si ribellano nella puntata di Raw del 6 dicembre, lanciando un ultimatum al capo della stable: o far\u00e0 riassumere John Cena oppure sar\u00e0 fuori dal Nexus. Nella puntata di Raw del 13 dicembre, Wade Barrett riassume John Cena che combatte subito contro David Otunga, sconfiggendolo in circa tre minuti. Nella stessa sera il Nexus che sembrava voler tradire Wade Barrett invece tradisce Otunga che da quanto abbiamo visto \u00e8 fuori dalla stable del Nexus. David Otunga si ripresenta insieme agli altri membri del Nexus nella puntata di Raw del 27 dicembre, offrendo una tregua a John Cena; Cena rifiuta e il Nexus lo assale. Dopo l'aggressione, CM Punk arriva nel ring e si mette la fascia del Nexus, entrando a far parte del gruppo come leader dato che Wade Barrett dopo la sconfitta di WWE TLC \u00e8 stato cacciato dalla stable.\nNella puntata di Raw del 10 gennaio 2011, Otunga dimostra di essere degno di far parte del \"nuovo Nexus\" capitanato da CM Punk resistendo all'infortunio dopo un attacco di Big Show. Otunga partecipa alla Royal Rumble ma viene eliminato da John Cena.Nella puntata di Raw del 7 marzo, viene sconfitto da Randy Orton e in seguito fatto oggetto del Punt Kick, che lo mette in lista infortunati.\nOtunga torna a Raw l'11 aprile attaccando Randy Orton insieme ai compagni Michael McGillicutty e Mason Ryan. Nella puntata di Raw del 16 maggio, Otunga e Michael McGillicutty sconfiggono in un tag team match Kane &amp; Big Show grazie allo schienamento di McGillicutty su Kane. A seguito di questa vittoria, i due ottengono una title shot per i titoli di coppia che riescono a conquistare il 23 maggio a Raw. Otunga si laurea cos\u00ec per la seconda volta, Tag Team Champion. Far\u00e0 poi coppia con McGillicutty e Raw e a Superstars e affronter\u00e0 John Cena in un 2 on 1 Handicap Match, vinto dal bostoniano.\nNella puntata di Raw del 1\u00ba agosto, il Nexus si scioglie quando Otunga e McGillicutty adottano una loro theme song, titantron e si presentano senza fascia con il logo \"N\". Nella stessa puntata sconfiggono Zack Ryder &amp; Santino Marella in un match valevole per i titoli di coppia. Il 16 agosto, a Raw, Otunga &amp; McGillicutty perdono un match di coppia contro Evan Bourne &amp; Kofi Kingston. Continuer\u00e0 a far coppia con McGillicutty per un altro mese, iniziando una breve faida con Jerry Lawler, che si chiuder\u00e0 in favore del telecronista di Memphis.\nVarie faide (2011\u20132012).\nDopo essersi ufficialmente diviso da Michael McGillicutty, Otunga intraprende una causa legale insieme ad altri wrestler per far dimettere il COO Triple H, avendo una laurea in legge. Nella puntata di Raw del 3 ottobre, Otunga combatte nel main event in un match di coppia a 12 uomini, in squadra con i suoi alleati Dolph Ziggler, Jack Swagger, Alberto Del Rio, Cody Rhodes e Christian perdendo contro John Cena, CM Punk, Sheamus, gli Air Boom e Mason Ryan. Nella puntata di SmackDown del 14 ottobre, partecipa ad una battle royal promossa da Theodore Long e John Laurinaitis nella quale, il vincitore, poteva sfidare un qualsiasi campione in un match titolato ma viene eliminato.\nNel mese di gennaio, lotter\u00e0 qualche match di rilievo contro Big Show, prima di partecipare alla Royal Rumble entrando col numero 27, ma viene eliminato da Chris Jericho. Nella puntata di SmackDown del 16 febbraio partecipa ad una Battle Royal per decretare il sostituto di Randy Orton all'Elimination Chamber match per il World Heavyweight Championship ma viene eliminato per ultimo da Santino Marella. Avr\u00e0 poi una breve rivalit\u00e0 con Ezekiel Jackson, che Otunga riuscir\u00e0 a sconfiggere per ben due volte, per poi intraprenderne un'altra con Santino Marella e i due vinceranno uno scontro a testa. A WrestleMania XXVIII il Team Laurinaitis, di cui Otunga faceva parte, sconfigge il Team di Teddy Long. Ci\u00f2 permette a Laurinaitis di diventare GM assoluto della WWE.\nIl 16 aprile a Raw, affronta Santino Marella con il titolo degli Stati Uniti in palio, ma non riesce a trionfare. Ad Over the Limit, partecipa ad una Battle Royal a 20 uomini, nella quale il vincitore avrebbe scelto un campione secondario da sfidare con la cintura in palio, ma viene eliminato da Christian.\nA No Way Out, viene sconfitto da Brodus Clay ma solo per count-out. Nella puntata successiva di Raw del 18 giugno, perde insieme a John Laurinaitis contro John Cena in un Handicap match insieme all'ex-GM, dato che quest'ultimo si era prima rifiutato di dargli il cambio per colpa dei suoi infortuni, per poi darglielo quando Cena era ormai stanco e togliersi tutte le fasciature. Otunga, sentitosi tradito da Laurinaitis, lo abbandona sul ring e perde inevitabilmente. Nella puntata di Smackdown! del 22 giugno attacca Brodus Clay alle spalle, favorendo Big Show che lo mette K.O. Settimana seguente, perde un match di coppia insieme a Cody Rhodes contro Christian e Santino Marella non riuscendo a qualificarsi per lo SmackDown Money in the Bank Ladder Match.\nNella puntata di Raw del 2 luglio partecipa ad un Eight-man tag team match facendo squadra con Cody Rodhes e i Prime Time Players ma i 4 vengono sconfitti dal team composto da Christian, Kofi Kingston, R-Truth e Santino Marella. Dopo questo match, Otunga si prende una pausa per prendere parte alle riprese di \"The Hive\".\nConsulente legale (2012\u20132014).\nNell'edizione di Raw successiva a SummerSlam, Otunga fa il suo ritorno a Raw parlando con la General Manager AJ, offrendogli la sua protezione come aveva fatto con Laurinaitis. AJ rifiuta e lo mette in un match contro Big Show, contro il quale David perde. Successivamente, inizier\u00e0 una faida con Sheamus, in una storyline dove Otunga faceva valere le sue abilit\u00e0 di avvocato per proibire il Brogue Kick dell'irlandese, ritenuta una mossa pericolosa. Alla petizione, si aggiunge anche Alberto Del Rio e i due combatteranno in coppia per un breve periodo, arrivando ad affrontare anche i campioni di coppia Kane e Daniel Bryan in un match comunque senza cinture in palio.\nAlle Survivor Series, Otunga sostituisce Cody Rhodes nel Team Ziggler e il Team Ziggler sconfigge il Team Foley. A Superstars e a Raw, inizier\u00e0 una faida con The Great Khali e l'indiano arbitrer\u00e0 il suo match a Superstars contro Brodus Clay, aiutando il Funkasaurus a vincere e si affronteranno nell'edizione di Raw dedicata agli Slammy Awards, con l'indiano che trionfa. Alla Royal Rumble, entra con il numero 9, ma viene eliminato da Sheamus.\nCompare dopo circa 9 mesi in un segmento pre-registrato in qualit\u00e0 di avvocato di Big Show nel feud tra lui e l'Authority spiegando le motivazioni per cui le denunce di Big Show costerebbero milioni di dollari alla WWE (kayfabe). Il 6 aprile 2014, durante \"WrestleMania XXX\", partecipa alla Andr\u00e9 the Giant Memorial 31-man Battle Royal, ma viene eliminato da Big E.\nPoco dopo si ritir\u00f2, ma rimase in WWE come commentatore e opinionista nei pre show dei pay-per-view.\nTitoli e riconoscimenti.\nPro Wrestling Illustrated\nWWE"}
{"id": "2825825", "revid": "767487", "url": "https://it.wikipedia.org/wiki?curid=2825825", "title": "Sabermetrica", "text": "La sabermetrica \u00e8 l'analisi del baseball attraverso le statistiche. Il termine deriva dall'acronimo SABR, che sta per \u201c\"Society for American Baseball Research\"\u201d (Societ\u00e0 americana per la ricerca sul baseball) e fu coniato da Bill James, che \u00e8 stato tra i suoi primi proponenti e per lungo tempo il suo principale sostenitore.\nDal \"Manifesto della sabermetrica\" di David Grabiner:\nPu\u00f2 comunque cercare di rispondere a domande come \u201cWillie Mays \u00e8 stato pi\u00f9 veloce di Mickey Mantle?\u201d stabilendo diversi possibili parametri per esaminare la velocit\u00e0 con studi oggettivi e raggiungendo una conclusione basata su questi studi individuali.\nI sabermetrici spesso sollevano obiezioni sulle misure tradizionali delle capacit\u00e0. Per esempio la media battuta \u00e8 generalmente considerata da loro una statistica di limitata utilit\u00e0 poich\u00e9 risulta essere un mediocre strumento per determinare la capacit\u00e0 di una squadra di fare punti. Un tipico modo di ragionare della sabermetrica \u00e8 che una buona misura di un giocatore \u00e8 la sua abilit\u00e0 nell'aiutare la propria squadra nel fare pi\u00f9 punti della squadra avversaria.\nLa sabermetrica serve sia per stabilire il valore di un giocatore nelle stagioni passate, sia per cercare di predire il suo valore nel futuro. Mentre molti campi di studio sono ancora in sviluppo, ha prodotto diverse innovazioni nel gioco del baseball e nel campo della misurazione delle prestazioni."}
{"id": "2825833", "revid": "1543377", "url": "https://it.wikipedia.org/wiki?curid=2825833", "title": "Sci di fondo ai XIX Giochi olimpici invernali", "text": "Nello sci di fondo ai XIX Giochi olimpici invernali furono disputate dodici gare, sei maschili e sei femminili.\nRispetto all'edizione precedente furono introdotte numerose variazioni nel programma, in gran parte gi\u00e0 sperimentate ai Mondiali dell'anno precedente. Debuttarono due gare sprint sulla distanza di 1,5\u00a0km, una maschile e una femminile, mentre mutarono la distanza le prove brevi a tecnica classica (da 10\u00a0km a 15\u00a0km per gli uomini e da 5\u00a0km a 10\u00a0km per le donne) e quelle a inseguimento (da 10\u00a0km + 15\u00a0km a 10\u00a0km + 10\u00a0km per gli uomini e da 5\u00a0km + 10\u00a0km a 5\u00a0km + 5\u00a0km per le donne; inoltre in entrambi i casi la prima frazione non coincise pi\u00f9 con la gara che assegnava il relativo titolo olimpico, ma fu disputata una prova apposita nello stesso giorno della frazione a tecnica libera). Cambi\u00f2 anche la ripartizione delle gare tra tecnica libera e tecnica classica: in campo maschile la 30\u00a0km fu a tecnica libera e la 50\u00a0km a tecnica classica; in campo femminile la 15\u00a0km divenne a tecnica libera e la 30\u00a0km a tecnica classica.\nRisultati.\nUomini.\n15 km.\nLa gara sulla distanza di 15\u00a0km si disput\u00f2 in tecnica classica il 12 febbraio, dalle ore 12:00 sul percorso che si snodava a Soldier Hollow con un dislivello massimo di 123\u00a0m; presero parte alla competizione 67 atleti.\n30 km.\nLa gara sulla distanza di 30\u00a0km si disput\u00f2 in tecnica libera il 9 febbraio, dalle ore 12:30 sul percorso che si snodava a Soldier Hollow con un dislivello massimo di 80\u00a0m; presero parte alla competizione 78 atleti e fu sperimentata, per la prima volta in sede olimpica, la formula a partenza in linea. La medaglia d'oro era stata inizialmente assegnata allo spagnolo Johann M\u00fchlegg, che si era imposto con il tempo di 1:09:28,9, ma nei successivi controlli anti-doping lo sciatore venne trovato positivo alla darbopoietina, una farmaco analogo all'EPO, e quindi squalificato.\n50 km.\nLa gara sulla distanza di 50\u00a0km si disput\u00f2 in tecnica classica il 23 febbraio, dalle ore 9:30 sul percorso che si snodava a Soldier Hollow con un dislivello massimo di 123\u00a0m; presero parte alla competizione 61 atleti. La medaglia d'oro era stata inizialmente assegnata allo spagnolo Johann M\u00fchlegg, che si era imposto con il tempo di 2:06:05,9, ma nei successivi controlli anti-doping lo sciatore venne trovato positivo alla darbopoietina, una farmaco analogo all'EPO, e quindi squalificato.\nSprint 1,5 km.\nLa gara sprint sulla distanza di 1,5\u00a0km si disput\u00f2 in tecnica libera il 19 febbraio, dalle ore 9:30 sul percorso che si snodava a Soldier Hollow con un dislivello massimo di 32\u00a0m; presero parte alla competizione 71 atleti.\nInseguimento 20 km.\nLa gara di inseguimento sulla distanza di 20\u00a0km si disput\u00f2 il 14 febbraio sul percorso che si snodava a Soldier Hollow e presero parte alla competizione 83 atleti. Dalle ore 9:15 si disput\u00f2 la frazione a tecnica classica sulla distanza di 10\u00a0km e con un dislivello di 119\u00a0m; dalle ore 12:00 i primi 56 classificati della prima frazione gareggiarono nella seconda a tecnica libera, sempre sulla distanza di 10\u00a0km ma con un dislivello di 77\u00a0m. La medaglia d'oro era stata inizialmente assegnata allo spagnolo Johann M\u00fchlegg, che si era imposto con il tempo di 49:20,4, ma nei successivi controlli anti-doping lo sciatore venne trovato positivo alla darbopoietina, una farmaco analogo all'EPO, e quindi squalificato.\nStaffetta 4x10 km.\nLa gara di staffetta si disput\u00f2 il 17 febbraio sul percorso che si snodava a Soldier Hollow, con un dislivello massimo di 77\u00a0m; presero parte alla competizione 15 squadre nazionali che disputarono due frazioni a tecnica classica e due a tecnica libera.\nDonne.\n10 km.\nLa gara sulla distanza di 10\u00a0km si disput\u00f2 in tecnica classica il 12 febbraio, dalle ore 9:00 sul percorso che si snodava a Soldier Hollow con un dislivello massimo di 119\u00a0m; presero parte alla competizione 61 atlete. La medaglia d'argento era stata inizialmente assegnata alla russa Ol'ga Danilova, che aveva marcato il tempo di 28:08,1, ma nei successivi controlli anti-doping la sciatrice venne trovata positiva alla darbopoietina, una farmaco analogo all'EPO, e quindi squalificata al pari della connazionale Larisa Lazutina, inizialmente classificata al quarto posto con il tempo di 28:21,6.\n15 km.\nLa gara sulla distanza di 15\u00a0km si disput\u00f2 in tecnica libera il 9 febbraio, dalle ore 9:00 sul percorso che si snodava a Soldier Hollow con un dislivello massimo di 80\u00a0m; presero parte alla competizione 60 atlete e fu sperimentata, per la prima volta in sede olimpica, la formula a partenza in linea. La medaglia d'argento era stata inizialmente assegnata alla russa Larisa Lazutina, che aveva marcato il tempo di 39:56,2, ma nei successivi controlli anti-doping la sciatrice venne trovata positiva alla darbopoietina, una farmaco analogo all'EPO, e quindi squalificata.\n30 km.\nLa gara sulla distanza di 30\u00a0km si disput\u00f2 in tecnica classica il 24 febbraio, dalle ore 9:30 sul percorso che si snodava a Soldier Hollow con un dislivello massimo di 123\u00a0m; presero parte alla competizione 50 atlete. La medaglia d'oro era stata inizialmente assegnata alla russa Larisa Lazutina, che si era imposta con il tempo di 1:29:09,0, ma nei successivi controlli anti-doping la sciatrice venne trovata positiva alla darbopoietina, una farmaco analogo all'EPO, e quindi squalificata al pari della connazionale Ol'ga Danilova, inizialmente classificata al settimo posto con il tempo di 1:33:44,1.\nSprint 1,5 km.\nLa gara sprint sulla distanza di 1,5\u00a0km si disput\u00f2 in tecnica libera il 19 febbraio, dalle ore 9:00 sul percorso che si snodava a Soldier Hollow con un dislivello massimo di 32\u00a0m; presero parte alla competizione 58 atlete.\nInseguimento 10 km.\nLa gara di inseguimento sulla distanza di 10\u00a0km si disput\u00f2 il 15 febbraio sul percorso che si snodava a Soldier Hollow e presero parte alla competizione 74 atlete. Dalle ore 9:00 si disput\u00f2 la frazione a tecnica classica sulla distanza di 5\u00a0km e con un dislivello di 76\u00a0m; dalle ore 11:20 le prime 50 classificate della prima frazione gareggiarono nella seconda a tecnica libera, sempre sulla distanza di 5\u00a0km ma con un dislivello di 77\u00a0m. Le medaglie d'oro e d'argento erano state inizialmente assegnate alle russe Ol'ga Danilova e Larisa Lazutina, che si erano imposte con i tempi di 24:52,1 e 24:59,0, ma nei successivi controlli anti-doping le sciatrici vennero trovate positive alla darbopoietina, una farmaco analogo all'EPO, e quindi squalificate.\nStaffetta 4x5 km.\nLa gara di staffetta si disput\u00f2 il 21 febbraio sul percorso che si snodava a Soldier Hollow, con un dislivello massimo di 77\u00a0m; presero parte alla competizione 13 squadre nazionali che disputarono due frazioni a tecnica classica e due a tecnica libera. La favorita Russia non prese il via a causa degli anomali valori ematici riscontrati in Larisa Lazutina; ai successivi controlli anti-doping la Lazutina e la sua compagna di squadra Ol'ga Danilova vennero trovate positive alla darbopoietina, una farmaco analogo all'EPO, e quindi squalificate."}
{"id": "2825837", "revid": "767487", "url": "https://it.wikipedia.org/wiki?curid=2825837", "title": "Coppa Italia di Serie A2 2009-2010 (calcio a 5)", "text": "La Coppa Italia di serie A2 2010, giunta alla sua undicesima edizione, si \u00e8 svolta a Zan\u00e8 (VI), presso l'omonimo Palasport di Viale dello Sport dal 25 al 27 febbraio 2010. Le squadre qualificate per la Final Eight di Coppa, al termine del girone d'andata (ovvero le prime quattro classificate) sono: per il Girone A le venete Venezia, Verona, Zan\u00e8 Vicenza e il Gruppo Fassina. Nel raggruppamento B centro-meridionale invece, due pugliesi, il Modugno e lo Sport Five, l'abruzzese Acqua e Sapone e la laziale Finplanet Fiumicino. Il sorteggio si \u00e8 svolto, nella sede nazionale della Divisione Calcio a 5 di Roma, presso Via Po 24, il 2 febbraio alle ore 16. A vincere la Coppa \u00e8 stata la formazione marenese del Gruppo Fassina che ha superato 2-1 l'Acqua&amp;Sapone Marina CSA.\nRisultati.\nQuarti di finale.\n "}
{"id": "2825841", "revid": "287204", "url": "https://it.wikipedia.org/wiki?curid=2825841", "title": "Ricky Sanchez", "text": ""}
{"id": "2825847", "revid": "486946", "url": "https://it.wikipedia.org/wiki?curid=2825847", "title": "Cattedrale di San Giovanni (La Valletta)", "text": ""}
{"id": "2825850", "revid": "287204", "url": "https://it.wikipedia.org/wiki?curid=2825850", "title": "481 (numero)", "text": "Quattrocentottantuno (481) \u00e8 il numero naturale dopo il 480 e prima del 482."}
{"id": "2825851", "revid": "117798013", "url": "https://it.wikipedia.org/wiki?curid=2825851", "title": "Preriscaldatore Franco-Crosti", "text": "Il preriscaldatore Franco-Crosti \u00e8 un dispositivo di recupero del calore residuo dei gas di scarico esausti delle locomotive a vapore ideato dagli ingegneri italiani Attilio Franco e Pietro Crosti.\nStoria.\nIl sistema venne studiato dall'ingegner Attilio Franco, dirigente delle Fonderie Franco e, dopo la sua prematura scomparsa, fu perfezionato e commercializzato dall'ingegner Pietro Crosti della \"Societ\u00e0 Locomotive a vapore Franco\", inserendosi nel tema progettuale e sperimentale, che originava dall'Ottocento, dei dispositivi economizzatori di calore per macchine a vapore fisse e da locomotiva.\nLa prima macchina interamente progettata e costruita ex novo secondo il sistema Franco-Crosti fu, nel 1932, una gigantesca locomotiva doppia articolata costruita per le ferrovie del Belgio con il numero 2096. Si trattava di una locomotiva dal rodiggio 0-6-2 + 2-4-2-4-2 + 2-6-0, del peso di 248 tonnellate che sviluppava una potenza di oltre 3.000\u00a0CV. Era costituita essenzialmente di due locomotive montate l'una contro l'altra simmetricamente.\nDurante l'occupazione nazista del Belgio le locomotive vennero separate ed utilizzate singolarmente dopo opportuno adattamento. Catturate dalle truppe russe nel 1945 terminarono la loro carriera nei territori dell'Europa orientale.\nLa prima sperimentazione del sistema Franco-Crosti presso le FS avvenne utilizzando una \"Mucca (gruppo 670)\". La trasformazione, eseguita nel 1939 sulla locomotiva 670.030, diede origine al gruppo 672; questo rimase tuttavia composto dalla sola unit\u00e0 trasformata che fu rinumerata 672.001.\nDopo la prima \"Franco-Crosti\" le Ferrovie dello Stato, tra il 1940 e il 1941 si orientarono sulla trasformazione di gruppi di locomotive pi\u00f9 diffusi scegliendo cinque locomotive del gruppo 685, che diedero origine al gruppo 683, e cinque del gruppo 740 inserite nel nuovo gruppo 743.\nTra il 1952 e il 1953 fu la volta di 35 locomotive gruppo 625 divenute gruppo 623. Contemporaneamente, tra il 1951 e il 1954, vennero costruite altre novanta locomotive del gruppo 743. L'ultima di esse fu costruita con un solo preriscaldatore, generando il prototipo della futura 741, costruita nel periodo 1959-1960. La 741 120, preservata da Fondazione FS presso il Deposito Locomotive di Pistoia, risulta essere l\u2019unica locomotiva a vapore funzionante portatrice di questa trasformazione.\nIl sistema suscit\u00f2 l'interesse di varie amministrazioni ferroviarie europee ed extraeuropee, che costruirono o modificarono alcune macchine dei loro parchi.\nNel 1951 anche la Deutsche Bundesbahn costru\u00ec 2 locomotive \"Franco-Crosti\" a 2 preriscaldatori classificate come BR 42.90. Seguirono tra il 1954 e il 1958 31 locomotive della classe BR 50.40.\nIn Gran Bretagna nel 1954 furono trasformate dieci unit\u00e0 del tipo BR Standard Class 9F.\nCaratteristiche.\nIl principio di funzionamento del sistema Franco-Crosti \u00e8 piuttosto semplice ma efficace. Lo scopo del sistema \u00e8 quello di utilizzare il calore residuo dei gas di scarico di una locomotiva a vapore dopo che essi hanno attraversato i tubi bollitori della caldaia. Per fare ci\u00f2 vengono intercettati nella camera a fumo e anzich\u00e9 andare dispersi nell'atmosfera attraverso il normale fumaiolo della locomotiva vengono convogliati verso un preriscaldatore d'acqua che \u00e8 costruito in maniera simile ad una caldaia da locomotiva a tubi di fumo. \nL'acqua di alimentazione della caldaia viene immessa in esso prima di andare nella caldaia vera e propria attraverso una valvola unidirezionale. Il preriscaldatore non porta l'acqua all'ebollizione ma ne innalza la temperatura a spese del calore residuo dei gas di scarico. \nPer aumentare ulteriormente il rendimento globale del sistema il gas di scarico in certi casi viene fatto passare in una camicia che avvolge per quanto possibile la caldaia stessa. Il tiraggio finale dei fumi all'uscita dal preriscaldatore viene assicurato da un eiettore che scarica il vapore esausto proveniente dai cilindri alla base del camino (o dei due camini, nel caso di doppio preriscaldatore laterale). Il sistema Franco-Crosti ha permesso nell'esercizio pratico un aumento del 20-25% del rendimento delle locomotive a vapore alle quali \u00e8 stato applicato."}
{"id": "2825864", "revid": "1543377", "url": "https://it.wikipedia.org/wiki?curid=2825864", "title": "Amore nero (singolo)", "text": "Amore nero \u00e8 un singolo del gruppo musicale pop italiano Sugarfree, pubblicato il 6 novembre 2009 dall'etichetta discografica CMP.\nIl singolo ha accompagnato la pubblicazione dell'EP \"In simbiosi\"."}
{"id": "2825866", "revid": "404449", "url": "https://it.wikipedia.org/wiki?curid=2825866", "title": "Harlan County, U.S.A.", "text": ""}
{"id": "2825867", "revid": "287204", "url": "https://it.wikipedia.org/wiki?curid=2825867", "title": "480 (numero)", "text": "Quattrocentottanta (480) \u00e8 il numero naturale dopo il 479 e prima del 481."}
{"id": "2825872", "revid": "183976", "url": "https://it.wikipedia.org/wiki?curid=2825872", "title": "Wolfgang Hoerl", "text": ""}
{"id": "2825874", "revid": "300067", "url": "https://it.wikipedia.org/wiki?curid=2825874", "title": "Nelson DeMarco", "text": ""}
{"id": "2825875", "revid": "287204", "url": "https://it.wikipedia.org/wiki?curid=2825875", "title": "Leandro Garcia Morales", "text": ""}
{"id": "2825879", "revid": "1534511", "url": "https://it.wikipedia.org/wiki?curid=2825879", "title": "Jan Dobrusk\u00fd", "text": "Produsse diverse centinaia di problemi, la maggior parte diretti in tre e pi\u00f9 mosse, ma anche in due mosse ed alcuni di automatto. Compose anche alcuni studi. Vinse diversi primi premi in concorsi di composizione. Josef Posp\u00ed\u0161il raccolse i suoi migliori problemi nel libro \"Sachove Ulohy\" (Praga, 1907).\nDobrusky era un eccellente giocatore alla cieca. Nel 1874 partecip\u00f2 ad un torneo a Praga in cui tutti i giocatori giocavano senza vedere la scacchiera, e lo vinse col perentorio risultato di 13 \u00bd su 14.\nDi professione era avvocato, e mor\u00ec mentre stava partecipando ad un'udienza in tribunale.\nEsempio di problema.\nIl seguente problema termina con un tipico esempio di \u00abeco cameleonte\u00bb"}
{"id": "2825881", "revid": "1860334", "url": "https://it.wikipedia.org/wiki?curid=2825881", "title": "Rivalsa (James Joyce)", "text": "Rivalsa (\"Counterparts\"), pubblicato in alcune edizioni come Un'Ave Maria, \u00e8 un racconto breve scritto da James Joyce e pubblicato nel 1914. \u00c8 il nono racconto della collezione intitolata \"Gente di Dublino\".\nTrama.\nIl protagonista \u00e8 Farrington, un impiegato addetto alla trascrizione a mano di documenti (lettere, contratti, ecc.). Mentre si trova sul posto di lavoro viene chiamato dal titolare della societ\u00e0, il signor Alleyne, che lo rimprovera per non aver finito in tempo un lavoro di copiatura di un contratto e gli ordina di farlo entro sera. Farrington, pur preoccupato da questo impegno, esce (di soppiatto) per andare a bere qualcosa al pub. Quando torna in ufficio si accorge dell'arrivo della cliente signora Delacour, per la quale doveva svolgere un lavoro di copiatura della corrispondenza che la riguardava. Convocato nuovamente dal signor Alleyne, per la consegna del lavoro, pensa di consegnare una parte delle lettere che doveva copiare nella speranza che nessuno si accorgesse del lavoro incompleto. Il signor Alleyne, invece, accortosi della mancanza, inveisce contro Farrington, al quale, al culmine della sfuriata, domanda se lo credeva un fesso rincitrullito. Farrington ribatte che non gli sembrava una domanda da porre a lui, suscitando cos\u00ec una rabbia furiosa nel capo e l'ilarit\u00e0 dei colleghi. Farrington \u00e8 costretto alle scuse, ma questo episodio gli causer\u00e0 senz'altro la compromissione dei rapporti di lavoro con il suo titolare.\nSenza soldi gi\u00e0 a met\u00e0 mese, Farrington pensa bene di portare al banco dei pegni il suo orologio per raggranellare qualche spicciolo necessario per andare a bere con gli amici la sera stessa. E cos\u00ec, di locale in locale, spende tutti i suoi denari offrendo spesso da bere. Con uno degli avventori presentatogli dai suoi compagni di bevute, tale Weathers (che Farrington considera uno scroccone), ingaggia una prova di forza a braccio di ferro che perde per ben due volte di seguito e che gli causa rancore ed irritazione per il venir meno della sua reputazione di uomo forte. Tornato a casa infuriato e frustrato dalla giornata, trova la casa al buio con il fuoco del camino quasi spento. I cinque figli sono a letto e l'unico che \u00e8 ancora sveglio, Tom, gli riferisce che la madre si \u00e8 recata in chiesa. Farrington ordina al figlio di preparargli la cena, ma in preda ad una cieca rabbia lo picchia con un bastone per aver lasciato che il fuoco si spegnesse. Il bambino, terrorizzato e in ginocchio, lo implora di lasciarlo stare in cambio della recita di un'Ave Maria per lui."}
{"id": "2825882", "revid": "1305772", "url": "https://it.wikipedia.org/wiki?curid=2825882", "title": "Una piccola nube", "text": "Una piccola nuvola (\"A Little Cloud\") \u00e8 un racconto breve scritto da James Joyce e pubblicato nel 1914. \u00c8 l'ottavo racconto della collezione intitolata \"Gente di Dublino\".\nTrama.\nThomas Chandler o \u201cPiccolo\u201d Chandler, uomo estremamente timido e dall'aspetto fragile, si reca ad un appuntamento con un amico che non vede da 8 anni, ovvero da quando questi ha iniziato a girare per l'Europa, stabilendosi poi a Londra. Il suo amico Ignatius Gallaher gli racconta di tutto quello che ha visto, dei paesi che ha visitato, della sua professione, delle donne con cui ha avuto a che fare. Chandler riconosce di provare invidia per lui: gli \u00e8 superiore per nascita e cultura, ed avrebbe le capacit\u00e0 per compiere qualcosa di migliore di quello che Gallaher ha fatto o potr\u00e0 mai fare, se non fosse per la sua timidezza che gli provoca un'immensa frustrazione. Chandler infatti ama la poesia, ma non ha mai avuto il coraggio di dirlo, nemmeno a sua moglie; quando \u00e8 con Gallaher, inizia a chiedersi per\u00f2 se \u00e8 ancora in tempo a mollare tutto, ad andare magari a Londra per dedicarsi alla sua passione, la poesia. Sente di meritarlo. Questo pensiero non lo abbandona, ma quando poi, a casa, prova a leggere una delle poesie di Byron a suo figlio, il bimbo si mette a piangere a dirotto e solo la moglie Annie, dopo aver accusato il marito di aver causato il pianto, riesce a calmarlo. Neanche lui, come molti altri personaggi descritti nei racconti, riuscir\u00e0 mai a coronare il suo sogno."}
{"id": "2825883", "revid": "287204", "url": "https://it.wikipedia.org/wiki?curid=2825883", "title": "Titus Nicoara", "text": ""}
{"id": "2825887", "revid": "767487", "url": "https://it.wikipedia.org/wiki?curid=2825887", "title": "Killer of Sheep", "text": "Killer of Sheep \u00e8 un film statunitense del 1977, ideato, scritto, prodotto e diretto da Charles Burnett. Lo stile del film \u00e8 stato spesso comparato al neorealismo italiano.\nNel 1990 \u00e8 stato inserito tra le pellicole preservate al National Film Registry, come film culturalmente, storicamente o esteticamente significativo."}
{"id": "2825888", "revid": "273792", "url": "https://it.wikipedia.org/wiki?curid=2825888", "title": "Roberta Mogliotti", "text": ""}
{"id": "2825895", "revid": "287204", "url": "https://it.wikipedia.org/wiki?curid=2825895", "title": "Il melangolo", "text": "Il melangolo \u00e8 una casa editrice italiana fondata a Genova nel 1976.\nStoria.\nLa casa editrice fu fondata da Carlo Angelino e Elio Gioanola, due professori del dipartimento di filosofia dell'Universit\u00e0 di Genova i cui interessi culturali ne indirizzarono inizialmente l'attivit\u00e0 editoriale, e da tre studenti, Adolfo Beverini, Vittorio Bo e Renato Sartoris. Il melangolo che le d\u00e0 il nome \u00e8 l'arancia amara citata da Eugenio Montale nell'Elegia di Pico Farnese.\nNel 1990 i fondatori della casa editrice cedettero il 51% alla Einaudi che di l\u00ec a poco conflu\u00ec nella Elemond. Nel 1996 due dei soci fondatori rimasti, Angelino e Sartoris, rilevarono la quota in mano a Elemond insieme ad una decina di amici tra cui Roberto Cerati (l'ex direttore commerciale della Einaudi), Francangelo Scapolla (stampatore con Microart's e piccolo editore con Le Mani), Francesco Cas\u00e0, manager ex coop che assunse il ruolo di direttore editoriale. La societ\u00e0 fu rinominata \"Nuovo Melangolo\".\nPrincipali attivit\u00e0.\nIl Melangolo pubblica volumi di saggistica, filosofia, antropologia, antichistica e letteratura, e viene considerata specializzata in filosofia. Si qualifica come medio editore ai sensi ISTAT avendo pubblicato oltre 10 volumi ogni anno dal 1981 al 2017.\nTra i libri di successo: \"Lezioni di Heidegger\", \"Il concetto di Dio dopo Auschwitz\" di Hans Jonas, il \"Conde\" e \"Le voci\" di Claudio Magris. La prima collana si chiamava \"Opuscola\", poi ne saranno varate altre (Nugae, Nova, Fuori collana, Lecturae, Teatro di Genova, Opera, Universit\u00e0). Tra gli autori: Umberto Eco, Ben Jelloun, Munari, Zeri, Fruttero &amp; Lucentini, Christoph Bataille.\nPubblica inoltre due riviste semestrali dedicate alla filosofia: \"Eidos\", diretta da Angelino, e \"Estetica\", diretta da Massimo Cacciari."}
{"id": "2825897", "revid": "287204", "url": "https://it.wikipedia.org/wiki?curid=2825897", "title": "Catalin Burlacu", "text": ""}
{"id": "2825899", "revid": "1243", "url": "https://it.wikipedia.org/wiki?curid=2825899", "title": "Stazione di Trieste Sant'Andrea", "text": ""}
{"id": "2825902", "revid": "83531", "url": "https://it.wikipedia.org/wiki?curid=2825902", "title": "Giro di Svizzera 1956", "text": "Il Giro di Svizzera 1956, ventesima edizione della corsa, si svolse dal 16 al 23 giugno 1956, per un percorso totale di 1\u00a0645\u00a0km con partenza e arrivo dalla citt\u00e0 di Zurigo. Il corridore svizzero Rolf Graf si aggiudic\u00f2 la corsa concludendo in 47h05'02\".\nAl via si presentarono 64 atleti. I ciclisti arrivati al traguardo finale furono 41, mentre 23 si ritirarono, con una percentuale di arrivi pari al 64%."}
{"id": "2825903", "revid": "767487", "url": "https://it.wikipedia.org/wiki?curid=2825903", "title": "Denys Rebryk", "text": "Carriera.\nClub.\nNel 2009 approda nel campionato ungherese, al Lombard P\u00e1pa, squadra neopromossa in massima serie."}
{"id": "2825904", "revid": "37056", "url": "https://it.wikipedia.org/wiki?curid=2825904", "title": "Elenco di monarchi norvegesi", "text": ""}
{"id": "2825905", "revid": "287204", "url": "https://it.wikipedia.org/wiki?curid=2825905", "title": "Stefan Ciosici", "text": ""}
{"id": "2825910", "revid": "37056", "url": "https://it.wikipedia.org/wiki?curid=2825910", "title": "Elenco di monarchi svedesi", "text": ""}
{"id": "2825912", "revid": "287204", "url": "https://it.wikipedia.org/wiki?curid=2825912", "title": "Sultan Kosen", "text": ""}
{"id": "2825913", "revid": "37056", "url": "https://it.wikipedia.org/wiki?curid=2825913", "title": "Elenco di monarchi scozzesi", "text": ""}
{"id": "2825924", "revid": "37056", "url": "https://it.wikipedia.org/wiki?curid=2825924", "title": "Elenco dei regnanti di Sassonia", "text": ""}
{"id": "2825925", "revid": "287204", "url": "https://it.wikipedia.org/wiki?curid=2825925", "title": "Kerem Gonlum", "text": ""}
{"id": "2825928", "revid": "287204", "url": "https://it.wikipedia.org/wiki?curid=2825928", "title": "Haluk Yildirim", "text": ""}
{"id": "2825929", "revid": "287204", "url": "https://it.wikipedia.org/wiki?curid=2825929", "title": "Serdar Apaydin", "text": ""}
{"id": "2825931", "revid": "37056", "url": "https://it.wikipedia.org/wiki?curid=2825931", "title": "Elenco di monarchi polacchi", "text": ""}
{"id": "2825933", "revid": "287204", "url": "https://it.wikipedia.org/wiki?curid=2825933", "title": "Volkan Aydin", "text": ""}
{"id": "2825935", "revid": "332821", "url": "https://it.wikipedia.org/wiki?curid=2825935", "title": "Il nuovo melangolo", "text": ""}
{"id": "2825936", "revid": "287204", "url": "https://it.wikipedia.org/wiki?curid=2825936", "title": "Huseyin Besok", "text": ""}
{"id": "2825937", "revid": "729019", "url": "https://it.wikipedia.org/wiki?curid=2825937", "title": "USAS-12", "text": "L\u2019USAS-12 \u00e8 un fucile a canna liscia da combattimento automatico prodotto dalla societ\u00e0 sudcoreana Daewoo Precision Industries. \u00e8 stato sviluppato nel 1980 ed \u00e8 in produzione dal 1990.\nTecnica.\nL'USAS-12 ha un funzionamento a recupero a gas e la modalit\u00e0 di fuoco pu\u00f2 essere impostata manualmente, (semi-automatico, automatico). \u00c8 simile all'M16 ed \u00e8 stato appositamente progettato per il combattimento ravvicinato. Utilizza caricatori a scatola da 10 cartucce o a tamburo da 20 cartucce. La parte posteriore del caricatore a tamburo \u00e8 in polimero trasparente, in modo da poter verificare velocemente quanti colpi sono ancora disponibili.\nStoria.\nL'USAS-12 si basa sulla Atchisson Assault Shotgun, che \u00e8 stato sviluppato ideato da Maxwell Atchisson. \u00c8 stato ulteriormente sviluppato da John Trevor Jr., e nel 1989 doveva essere effettivamente prodotto da Gilbert Equipment Co. (USA). Dal momento che questa societ\u00e0 non aveva le conoscenze tecniche sufficienti per costruire armi, si doveva cercare un altro produttore. L'unico produttore che accett\u00f2 di produrre queste armi, fu la Daewoo Precision Industries. Nei primi anni \u201890 inizi\u00f2 la produzione di massa di questa arma. Circa 30000 pezzi venduti, soprattutto in Asia e in varie forze armate. Allo stesso tempo, la Gilbert Equipment Co. ha iniziato a commercializzare una versione semiautomatica sul mercato statunitense."}
{"id": "2825938", "revid": "300067", "url": "https://it.wikipedia.org/wiki?curid=2825938", "title": "Brian Beshara Feghali", "text": ""}
{"id": "2825939", "revid": "729019", "url": "https://it.wikipedia.org/wiki?curid=2825939", "title": "Pancor Jackhammer", "text": "Il Pancor Jackhammer (formalmente Pancor Jackhammer Mark 3-A2) \u00e8 un fucile a canna liscia da combattimento (in inglese \"combat shotgun\") automatico calibro 12, azionato a recupero di gas, prodotto dalla Pancor Corporation.\nStoria.\n\u00c8 uno dei pochi fucili a canna liscia completamente automatici, e anche se brevettato nel 1987, non entr\u00f2 mai in piena produzione su vasta scala. Solo pochi prototipi di lavoro del Jackhammer furono costruiti.\n, e fu venduta insieme ai pochi prototipi esistenti negli anni novanta.\nUso alternativo del caricatore.\nIl caricatore pu\u00f2 essere collegato ad un detonatore ed essere usato come mina anti-uomo, che spara tutti e dieci i colpi contemporaneamente quando attivato. Il produttore lo chiama il \"Beartrap\" (\"trappola per orsi\").\nNella cultura di massa.\nIn ambito videoludico il Jackhammer compare nei videogiochi \"Battlefield 2\", \"Battlefield 3\", ', ', \"Project I.G.I.\", \"Combat Arms\", \"Soldier of Fortune\", \"Far Cry\", \"Fallout 2\", \"\", \"The Darkness\", Max Payne, \"Planetside\" e \"Pixel Gun 3D\"."}
{"id": "2825940", "revid": "287204", "url": "https://it.wikipedia.org/wiki?curid=2825940", "title": "Cedric Mafuta", "text": ""}
{"id": "2825941", "revid": "729019", "url": "https://it.wikipedia.org/wiki?curid=2825941", "title": "MAG-7", "text": "La MAG-7 \u00e8 un fucile a pompa a canna liscia moderno.\n\u00c8 stato sviluppato come un \"Close Quarters Weapon\" un'arma da combattimento a canna liscia, che combina gli aspetti di una pistola mitragliatrice compatta e un fucile a pompa. Il disegno incorpora un caricatore per 5 colpi che si trova all'interno del calcio a pistola. La necessit\u00e0 di diminuire l'ingombro, unita al desiderio progettuale di ottenere il tipico potere di arresto a distanza ravvicinata del calibro 12, ha portato alla realizzazione di una speciale cartuccia in questo calibro lunga 2,36 pollici (60\u00a0mm). L'uso del MAG-7 con queste cartucce \u00e8 efficace nel raggio di 45 metri, sebbene i proiettili hanno una comprovata letalit\u00e0 fino a 90 metri circa. La MAG-7 \u00e8 dotata anche di calcio rimovibile.\nL'arma \u00e8 stata denominata in origine MAG-7, cui sono seguite varianti civili usabili legalmente, chiamate MAG-7 M1, che dispongono di una canna pi\u00f9 lunga e un calcio di legno fisso per soddisfare i requisiti del National Firearms Act, e le leggi riguardo alle pistole anche di paesi diversi dagli Stati Uniti, cio\u00e8 un'arma non \u00e8 definita pistola se di una lunghezza della canna di 18 pollici (457\u00a0mm) o superiore e una lunghezza complessiva di 26 pollici (660\u00a0mm) o pi\u00f9. In questa configurazione, tuttavia, il concetto originale di arma da combattimento in spazi ristretti non esiste pi\u00f9."}
{"id": "2825943", "revid": "37056", "url": "https://it.wikipedia.org/wiki?curid=2825943", "title": "Elenco di monarchi portoghesi", "text": ""}
{"id": "2825948", "revid": "6923", "url": "https://it.wikipedia.org/wiki?curid=2825948", "title": "Coppa del Mondo di pallanuoto", "text": "La Coppa del Mondo di pallanuoto (\"FINA Water Polo World Cup\") \u00e8 una competizione pallanuotistica internazionale per squadre nazionali organizzata dalla F\u00e9d\u00e9ration Internationale de Natation. Tale competizione non \u00e8 da confondersi con i campionati mondiali, ovvero la principale competizione per importanza e prestigio nella pallanuoto assieme al torneo olimpico.\nFino all'edizione del 2006 compresa, le partecipazioni alla Coppa del Mondo erano ad invito per opera della FINA, la quale proponeva la partecipazione alle 8 squadre qualificatesi ai quarti di finale del precedente campionato mondiale. A partire dall'edizione del 2010 l'organizzazione internazionale decise di modificare la prassi, invitando le prime 3 del precedente campionato mondiale e la migliore di ciascuno dei 5 continenti (sempre in base ai risultati ottenuti nel precedente campionato mondiale). Tale regola subisce una variazione qualora il paese ospitante non sia il migliore del proprio continente: in tal caso esso parteciper\u00e0 comunque."}
{"id": "2825949", "revid": "466539", "url": "https://it.wikipedia.org/wiki?curid=2825949", "title": "Dom Bairo", "text": "D.O.M. Bairo \"l'Uvamaro\" \u00e8 uno storico amaro italiano a base di vino, noto negli anni settanta ma da tempo non pi\u00f9 in produzione. Il nome iniziale stava a significare Deo Optimo Maximo, ma venne successivamente (1974) trasformato in Don Bairo poich\u00e9 veniva comunemente chiamato in questo modo (complice il personaggio degli spot pubblicitari).\nStoria.\nLa sede della distilleria era in origine a Bairo, nella zona del Canavese in Piemonte. La ricetta originale del medico (archiatra) Pietro Michaeli, pi\u00f9 noto come Pietro Bairo, risale al Quattrocento (1452) e fu in seguito ripresa dalla ditta Buton per produrre l'amaro su scala industriale.\nCaratteristiche.\nL'amaro era a base di vino, che veniva aromatizzato con diverse erbe e radici aromatiche.\nDegustazione.\nI consigli per la degustazione riportati sulla bottiglia dell'amaro recitavano testualmente:\nPubblicit\u00e0.\nL'amaro fu pubblicizzato da una nota serie di spot di Carosello, \"Le avventure di Cimabue\". Il protagonista era un fraticello di nome Cimabue che, per i molti errori commessi, veniva sempre canzonato dai confratelli che, cantando, intonavano in coro \"Cimabue, Cimabue, fai una cosa, ne sbagli due\". La sua consueta replica, anch'essa al tempo passata nel parlare comune, era: \"Ma che cagnara, sbagliando si impara!\".\nLo spot and\u00f2 in onda tra il 1972 e il 1977 ed era basato su una animazione realizzata graficamente da Paolo Piffarerio per la Gamma Film."}
{"id": "2825950", "revid": "37056", "url": "https://it.wikipedia.org/wiki?curid=2825950", "title": "Elenco di monarchi danesi leggendari", "text": ""}
{"id": "2825955", "revid": "965226", "url": "https://it.wikipedia.org/wiki?curid=2825955", "title": "Sindaci di Isernia", "text": "Di seguito l'elenco cronologico dei sindaci di Isernia e delle altre figure apicali equivalenti che si sono succedute nel corso della storia."}
{"id": "2825958", "revid": "37056", "url": "https://it.wikipedia.org/wiki?curid=2825958", "title": "Elenco di monarchi danesi", "text": ""}
{"id": "2825959", "revid": "37056", "url": "https://it.wikipedia.org/wiki?curid=2825959", "title": "Lista dei re del Kent", "text": ""}
{"id": "2825965", "revid": "729019", "url": "https://it.wikipedia.org/wiki?curid=2825965", "title": "Saiga-12", "text": "Il Saiga-12 \u00e8 un fucile a canna liscia semiautomatico russo.\nCaratteristiche.\nSi basa sul meccanismo fondamentale del sistema di armi Kalashnikov, come l'AK-47. Molti dei suoi componenti sono modificati dalla ditta Izhmash. Le modifiche, relative al carico e al meccanismo di chiusura, si sono rese necessarie per adattarle alle relative munizioni, molto ingombranti. \u00c8 stato inoltre applicato un regolatore di pressione, che permette di modificare l'uscita di gas a seconda dei diversi tipi di munizioni."}
{"id": "2825975", "revid": "37056", "url": "https://it.wikipedia.org/wiki?curid=2825975", "title": "Elenco di re franchi", "text": ""}
{"id": "2825978", "revid": "729019", "url": "https://it.wikipedia.org/wiki?curid=2825978", "title": "Heckler &amp; Koch HK CAWS", "text": "L'Heckler &amp; Koch HK CAWS (H &amp; K CAWS) \u00e8 un prototipo di fucile a canna liscia automatico concepito come un fucile a pallettoni da guerra prodotto dalla Heckler &amp; Koch e dalla Winchester nel 1980. \u00c8 stata l'entrata della Heckler &amp; Koch nel programma \"Close assault Weapon System\" dell'Esercito degli Stati Uniti.\nSi tratta di un fucile Bullpup 12-gauge, con un caricatore da 10 colpi con tre modalit\u00e0 di fuoco: sicura, semi-automatica e full-auto, \u00e8 utilizzabile sia da destrorsi che da mancini."}
{"id": "2825980", "revid": "281779", "url": "https://it.wikipedia.org/wiki?curid=2825980", "title": "Catino absidale", "text": ""}
{"id": "2825981", "revid": "729019", "url": "https://it.wikipedia.org/wiki?curid=2825981", "title": "Akdal MKA 1919", "text": "L'Akdal MKA 1919 \u00e8 un fucile a canna liscia semi-automatico prodotto dalla compagnia turca Akdal Arms. \u00c8 volto all'uso civile e nel campo della sicurezza.\nDesign.\nL'MKA 1919 ricorda molto l'M16 americano e ne replica la posizione di molti accessori. Quest'arma, a differenza di altri fucili che utilizzano il calibro 12, risulta molto maneggevole e comoda grazie allo scarso peso dovuto all'impiego di materiali moderni\nL'MKA 1919 utilizza il classico sistema a gas utilizzato dalle armi semiautomatiche, dislocando il meccanismo al di sotto della canna (all'interno del paramano anteriore) e attorno ad un tubo metallico. La molla di ritorno \u00e8 anch'essa avvolta attorno allo stesso tubo.\nLa canna dell'arma pu\u00f2 essere facilmente rimossa dal castello superiore. Per armare il primo colpo, basta azionare la leva d'armamento posta sul castello. La parte superiore di quest'ultimo \u00e8 ricavata da una lastra di alluminio, mentre la parte inferiore (assieme a calcio e impugnatura) \u00e8 realizzata in un unico pezzo di polimero ultraresistente. Il fucile \u00e8 alimentato da un caricatore curvo da 5 cartucce calibro 12. Il caricatore \u00e8 identico in aspetto a quello del fucile M16, cos\u00ec come identico risulta il meccanismo di sgancio.\nAnche la sicura copia in tutto e per tutto il fucile americano: due sole posizioni e situata appena sopra l'impugnatura.\nGli organi di mira standard includono una diottra posteriore montata su un maniglione da M16 amovibile, e un mirino anteriore a tre pali. Sulla parte alta del castello pu\u00f2 essere montata una slitta Picatinny per puntatori dot e altri accessori."}
{"id": "2825982", "revid": "287204", "url": "https://it.wikipedia.org/wiki?curid=2825982", "title": "Michal Chylinski", "text": ""}
{"id": "2825986", "revid": "729019", "url": "https://it.wikipedia.org/wiki?curid=2825986", "title": "RGA-86", "text": "L'RGA-86 \u00e8 un fucile a canna liscia revolver polacco da 26\u00a0mm, sviluppato (con munizioni proprie) nel periodo 1983-1986 all'istituto di ricerca di stato Wojskowa Akademia Techniczna da un team composto da: S. Ciepielski, M. Czaladzki, S. Derecki, H . G\u0142owicki, W. Koperski, J. Pawlowski e R. W\u00f3jcik. L'arma pu\u00f2 essere usata anche per lanciare proiettili non letali, oltre che a pallettoni."}
{"id": "2825987", "revid": "2014155", "url": "https://it.wikipedia.org/wiki?curid=2825987", "title": "Palazzo d'Avalos", "text": "Il palazzo d'Avalos \u00e8 sito a Vasto, in provincia di Chieti, un tempo residenza dei marchesi del Vasto, fino al 1806.\nStoria.\nSecondo alcune ipotesi la sua origine \u00e8 medievale, ma mancano dati certi, tuttavia la prima menzione \u00e8 in un atto riportato dal cronista seicentesco Nicola Alfonso Viti che cita il condottiero Giacomo Caldora, feudatario di Vasto, che nel 1427 sanziona un indennizzo per i frati agostiniani poich\u00e9 egli stesso ha utilizzato parte del loro orto o giardino e dimorato nella relativa fabbrica. Ci\u00f2, forse starebbe a provare che il nobile di Vasto non avrebbe restaurato un vecchio edificio ma ne avrebbe costruito uno nuovo di zecca. Successivamente questo palazzo viene elogiato per la sua magnificenza, tra cui Flavio Biondo nel XV secolo lo definisce \"superbissimo\", ma della costruzione originaria non rimangono altre descrizioni n\u00e9 in particolar modo immagini. Comunque l'esame dei muri fa intendere che il palazzo originario avesse all'incirca lo stesso perimetro, la stessa altezza e lo stesso numero di piani dell'attuale, tuttavia rimane qualche perplessit\u00e0 sul lato che d\u00e0 sul mare che nel corso dei secoli ha subito molte modifiche. \nCon la caduta dei Caldora Vasto venne concessa ai de Guevara a cui viene attribuito il completamento del fabbricato e dopo vari avvicendamenti Vasto nel 1496 pass\u00f2 ai d'Avalos. I d'Avalos preferirono questa dimora a discapito del castello e questo palazzo divenne, nella loro signoria, un centro direzionale di Vasto: nel palazzo dimoravano anche ufficiali, assessori ed altri funzionari oltre al vice-marchese che curava la rappresentanza dei feudatari in loro assenza. Nel 1456 forse il palazzo fu danneggiato da un terremoto, in seguito pass\u00f2 un periodo di oblio giacch\u00e9 il marchese Alfonso III si recava di rado nei suoi possedimenti abruzzesi. Per contro, nel 1552 furono ordinati dei restauri dal suo successore Francesco Ferdinando, un documento notarile custodito nell'Archivio di Stato di Lanciano attesta che i lavori principali interessarono volta, coperture, solai e tramezzature in legno. Successivamente Francesco Ferdinando, Gran Camerlengo del Regno di Napoli nel 1568, divenuto vicer\u00e9 di Sicilia, prese dimora a Palermo ed entro due anni dopo il palazzo di Vasto era stato distrutto dalle lotte degli Stati cristiani contro gli ottomani. Piyale Pasci\u00e0, sconfitto l'anno precedente, volle prendersi nel 1566 una rivincita saccheggiando l'Italia meridionale assalendo anche Vasto approfittando dell'assenza del marchese. Il palazzo, quindi, fu assediato ed incendiato dalle truppe del pasci\u00e0, indi bruci\u00f2 per dieci ore, tuttavia le fiamme non lo distrussero completamente. Sulla consistenza dei danni le fonti non sono chiare, alcune di esse informano che rimasero i muri perimetrali pericolanti. Tra l'altro i solai, il tetto ed i muri divisori sicuramente andarono distrutti e verosimilmente restarono degli ambienti voltati al pianterreno e gran parte della zona nord, dove si preserva ancora il portale di accesso al piano nobile, mentre sono state portate di nuovo alla luce all'altezza del mezzanino due porte. \nPer quanto concerne le finestre sul lato settentrionale, ancora nel 1742 una citazione attesta che \"l'ornamenti sono alla Gotica\", affermazione che lascia intendere che quella parete sia rimasta intatta. Il palazzo rimase diroccato fino al 1573 quando l'Universit\u00e0 di Vasto ottenne da Isabella Gonzaga, vedova del marchese Francesco Ferdinando, il permesso di ristrutturare qualche locale dell'edificio come alloggio dell'ufficiale rappresentante, ma anche per restaurare alcuni ruderi che stavano minacciando di rovinarsi. Il rifacimento cominci\u00f2 verosimilmente nell'angolo nord-ovest che corrisponde alla chiesa di sant'Agostino, attualmente chiamata chiesa di San Giuseppe, questi locali vennero chiamati, dopo il restauro, \"quarto di Sant'Agostino\". I restauri furono continuati dal cardinale Innico d'Avalos d'Aragona fratello di Francesco Ferdinando e tutore del figlio di questi Alfonso Felice. Da una sua lettera all'Universit\u00e0 di Vasto apprendiamo che i lavori non erano ancora ultimati nel 1587. Il progetto della ricostruzione \u00e8 ancora in fase di studio; lo storico locale Viti afferma che esso fu affidato a fra Valerio de Sanctis, conventuale di San Francesco. Ad ogni modo sul finire del secolo il palazzo fu ricostruito del tutto come attesta una lettera di Lavinia della Rovere, vedova di Alfonso Felice, da dove si evince che la cappella era gi\u00e0 attiva. Nel 1630 il gabinetto ricoperto d'oro del piano nobile ospit\u00f2 Maria Anna d'Asburgo mentre attravers\u00f2 l'Abruzzo per andare in moglie al Re d'Ungheria. Nel 1629 fu edificata una fontana davanti al palazzo. Cesare Michelangelo d'Avalos, in seguito, apport\u00f2 molte modifiche tra cui uno scalone, un teatro e la cisterna del cortile, nonch\u00e9 forse anche i tre archi posti su contrafforti. Delle contese politiche portarono Cesare Michelangelo all'esilio tra il 1701 ed il 1713, questo caus\u00f2 il saccheggio del palazzo da parte della servit\u00f9. Nel 1703 Antonio Lante Montefeltro della Rovere, II duca di Bomarzo prese dominio su Vasto, in questa circostanza venne redatto un inventario su disposizione della Regia Camera della Sommaria. Il confronto fra questo documento ed un altro inventario del 1742 redatto posteriormente alla morte di Cesare Michelangelo permette di comprendere le modifiche sostanziali da lui fatte tra cui lo spostamento del teatro, il frazionamento di una sala, la costruzione di una sala con annessa alcova nell'alloggio del marchese. Del 1778 \u00e8 una piantina del pianterreno. Un terso inventario risalente al 1797 afferma che il palazzo \u00e8 arredato. Durante l'invasione francese del 1799 il palazzo fu evacuato. In quest'occasione il palazzo fu utilizzato come alloggio per le truppe occupanti. Con l'eversione della feudalit\u00e0 i d'Avalos decisero di abitare a Napoli cos\u00ec il palazzo venne adibito a residenza privata, poi conobbe vari usi da abitazione a magazzino merci. Nel 1813 sub\u00ec un bombardamento dalle navi inglesi. Nel 1820 vi fu la prima vendita da parte di carbonari di Vasto. Un quarto ed ultimo inventario risalente al 1818 attesta la decadenza avvenuta in un ventennio, epoca in cui il palazzo venne depredato dell'arredamento e gli interni vennero alterati. Prima del 1818 fu aggiunto un terrazzo su tre archi e contrafforti sul lato mare. Nel 1882 fu edificato un corpo basso, sempre sul lato mare, a ridosso del secondo terrazzo. Nel 1835 fu demolita la volta del gran salone posta sulla facciata, nel sito fu ricavato un appartamento. Cos\u00ec le stalle furono modificate in fondaci creando molte aperture sul pianterreno e le arcate prospicienti al cortile vennero tappate. Susseguentemente, sulla facciata principale vennero realizzate delle botteghe. Il teatro interno vide l'ultima messa in scena nel 1832 in onore di Ferdinando II di Borbone. Nel piano nobile, oltre ad avervi vissuto numerose famiglie, ha avuto sede il tribunale. Nel 1974 il comune di Vasto acquist\u00f2 il palazzo dalla famiglia d'Avalos ed in seguito l'ha fatto restaurare fondandovi vari musei.\nDescrizione.\nIl cortile.\nIl portone principale, sormontato dallo stemma dei d'Avalos, immette in un androne voltato che a sua volta immette nel cortile. Il cortile \u00e8 di forma rettangolare. Sulla parete di fondo vi \u00e8 un portico con quattro arcate a tutto sesto poggianti su pilastri quadrati con paraste ioniche. L'intonaco \u00e8 a sbruffo frutto dei primi restauri. Sulla parete di fondo del portico \u00e8 riemerso un arco a tutto sesto gotico che, forse immetteva in una loggia che dava sul mare o pi\u00f9 verosimilmente su di una cappella come vuole fare intendere un oculo posto sulla parete esterna. Al centro del portico vi \u00e8 un pozzo, mentre sotto il portico stesso vi \u00e8 una cisterna. La pavimentazione del portico \u00e8 a ciottoli e rifacimenti in mattoni. Le finestre sul cortile sono simili a quelle esterne escludendo la facciata principale, la pi\u00f9 antica. Forse il loggiato era anticamente sormontato da una terrazza, poi fu sopraelevato. Al livello del pian terreno e del mezzanino vi sono alcune finestrelle gotiche della costruzione originaria. Il salone sito al primo piano immetteva sul cortile con tre archi a tutto sesto di cui rimangono dei resti di muratura nonostante le coperture d'intonaco dei restauri.\nIl giardino alla napoletana.\nUn passaggio posto alla destra del cortile fa scendere tramite un androne nel giardino murato del tipo \"hortus conclusus\". Anticamente era suddiviso in quattro settori mediante vialetti perpendicolari coperti da un pergolato sorretto da colonne in muratura. Al centro si trova un pozzo fra quattro panchine rivestite da maioliche. Anticamente ivi esisteva un padiglione sostenuto da colonne e delle fontane decorative con dei giochi d'acqua di cui una di queste due era posta in un ambiente sito sulla destra coperto da una volta con una piccola abside e due piccole nicchie laterali anticamente ricoperte di madreperle e conchiglie il tutto a formare un ninfeo. Sulla parete di fondo vi sono vari frammenti architettonici, lapidi e frammenti di spoglio di epoca antica originari del luogo. Il giardino continua con il giardinetto, una sorta di terrazza panoramica con vista sul mare cintato da un muretto con archetti a tutto sesto che imitano una merlatura. Il giardino \u00e8 stato recentemente restaurato. Il restauro \u00e8 stato suddiviso in tre fasi: la 1\u00aa comprendeva il valore storico del giardino e sull'identificazione del disegno del giardino, la 2\u00aa comprendeva la scelta delle piante e pianificazione sul modo di disporre la flora, poi sono stati ripuliti e consolidati i vialetti, cos\u00ec \u00e8 stato possibile riportare alla luce le parti mancanti del vialone centrale. I restauri sono iniziati nel 1997 e terminati entro la fine dell'anno stesso.\nL'interno.\nNei locali del teatro interno e dei locali adiacenti \u00e8 allestito il Museo archeologico. Gli ambienti sono ricoperti da volta a botte, a crociera o a padiglione. Sulle pareti sono posti degli elementi della costruzione originaria. Sulla sala centrale sul lato del mare si possono notare le varie trasformazioni succedutesi nel corso del tempo, in alto, sulla parete delle finestre si notano un frammento di cornice gotica e nell'angolo opposto il tratto di fondo di una cornice a chiocciola scavata sulla parete del palazzo.\nUsciti verso il cortile, si sale al piano superiore tramite uno scalone edificato da Cesare Michelangelo d'Avalos. Sul pianerottolo a sinistra vi \u00e8 un portale forse della fabbrica originaria che immette negli appartamenti settentrionali. I battenti paiono essere del XVII secolo. Le sale del lato nord sono ancora da restaurare, mentre sono state gi\u00e0 restaurate le sale sul lato orientale e meridionale dove vi \u00e8 la Pinacoteca. Il salone di rappresentanza si affaccia sulla piazza maestra scorporato nel secolo scorso in pi\u00f9 sale minori ed attualmente riportato alle dimensioni originari. In una sala adiacente si pu\u00f2 notare il vano di un antico gabinetto. Alcune stanze sono state riportate alle forme originarie. Il camerino dorato \u00e8 rimasto intatto. La volta \u00e8 a botte con delle lunette decorata con stucchi semplici e pitture di stampo rinascimentale che raffigurano le glorie della famiglia d'Avalos. Due quadri affrescati hanno per soggetto temi sacri. La cappella ha il soffitto con spicchi ottagonali ridipinta recentemente. Nella stanza detta la \"galleria\" vi \u00e8 un camino con una mostra barocca con delle sinuosit\u00e0 in stile tardo gotico. Nell'ala nord vi \u00e8 il Museo del Costume Antico."}
{"id": "2825992", "revid": "338238", "url": "https://it.wikipedia.org/wiki?curid=2825992", "title": "James Patrick Page", "text": ""}
{"id": "2826003", "revid": "30340295", "url": "https://it.wikipedia.org/wiki?curid=2826003", "title": "Alfabeto latino di Gaj", "text": ""}
{"id": "2826004", "revid": "62004", "url": "https://it.wikipedia.org/wiki?curid=2826004", "title": "Salvador Botella", "text": "Professionista tra il 1953 e il 1962, vinse due tappe al Giro d'Italia e una alla Vuelta a Espa\u00f1a, oltre alla classifica a punti della corsa spagnola nel 1958.\nCarriera.\nCorse per la Ideor, la Ignis, la Splendid e la Faema, distinguendosi soprattutto nelle corse a tappe. Le principali vittorie da professionista furono la Volta Ciclista a Catalunya nel 1953 e nel 1959, la Vuelta a Levante nel 1954 e nel 1961, due tappe al Giro d'Italia, una nel 1958 e una nel 1960 e una tappa alla Vuelta a Espa\u00f1a nel 1960. Vinse la classifica a punti alla Vuelta a Espa\u00f1a 1958 e fu ottavo al Giro d'Italia 1955."}
{"id": "2826011", "revid": "88740", "url": "https://it.wikipedia.org/wiki?curid=2826011", "title": "Michele Giorgianni", "text": "Biografia.\nNato a Ragusa, si laure\u00f2 in giurisprudenza nel 1937 presso l'Universit\u00e0 di Catania, dove ebbe come professore di istituzioni di diritto civile Rosario Nicol\u00f2, che lo volle subito come assistente. Nel 1939, a soli 24 anni, vinse il concorso a professore ordinario e fu chiamato dalla facolt\u00e0 di giurisprudenza della sua citt\u00e0 natale, dove tenne l'insegnamento di istituzioni di diritto civile. Risalgono al periodo dell'insegnamento catanese le sue prime monografie, dedicate ai negozi collegati (1937), al negozio di accertamento (1939), ai diritti reali di godimento (1940), alla morte presunta (1943) e alle obbligazioni (1945).\nNegli scritti successivi, dimostr\u00f2 una crescente considerazione per la ricostruzione storica della norma. Quest'ultima non pu\u00f2 essere colta nella sua realt\u00e0 se non si scoprono le radici dei suoi precedenti, le ragioni del suo formarsi e dei suoi mutamenti. Rimase sempre fedele all'idea che la norma s'identifica nel dato formale della legge, e che l'interpretazione deve essere aderente a tale dato.\nPartecip\u00f2 alla Seconda guerra mondiale come ufficiale e, dopo l'8 settembre 1943, entr\u00f2 nel Corpo Italiano di Liberazione. Fatto prigioniero dai nazisti, dopo un periodo di detenzione nel carcere di Regina Coeli a Roma, fu deportato in un campo di concentramento in Germania, dal quale riusc\u00ec a evadere.\nRientrato in Italia nel 1945, riprese immediatamente l'attivit\u00e0 accademica e scientifica. Nel 1955 fu chiamato all'universit\u00e0 di Bologna, quindi nel 1960 pass\u00f2 all'ateneo di Napoli, presso il quale tenne la prolusione pubblicata nel 1961 con il titolo \"Il diritto privato e i suoi attuali confini\". Infine, fu chiamato all'universit\u00e0 La Sapienza di Roma nel 1963, dove concluder\u00e0 la sua carriera accademica nel 1990.\nNel 1975, licenzi\u00f2 la terza edizione del corso universitario sull'inadempimento, la cui prima edizione era stata pubblicata nel 1959. In questa monografia, Giorgianni si discosta dal principio della responsabilit\u00e0 oggettiva per inadempimento che, sull'influenza di Giuseppe Osti, aveva informato l'opera dei redattori del libro IV \"delle obbligazioni\" del codice civile del 1942, ma non si allinea nemmeno con le tesi attenuatrici invalse in dottrina e nella prevalente giurisprudenza. In alternativa, Giorgianni propone una nuova lettura degli articoli 1176 e 1218, supportata da una nutrita serie di argomentazioni esegetiche e sistematiche. Sempre nel 1975 usc\u00ec il saggio \"Tutela del creditore e tutela \"reale\"\", e nel 1977 il capitolo \"Potest\u00e0 dei genitori\" del Commentario alla riforma del diritto di famiglia a cura di Luigi Carraro, Giorgio Oppo e Alberto Trabucchi.\nFra gli altri scritti di Giorgianni, numerose voci per l'Enciclopedia del diritto e per il Novissimo Digesto Italiano: \"Buon padre di famiglia\", \"Causa del negozio giuridico\", \"Creditore apparente\", \"Diritti reali\", \"Forma\", \"Madre\", \"Obbligazioni\", \"Obbligazioni solidali e parziarie\", \"Pagamento\", \"Volont\u00e0 nel diritto privato\". Non meno intensa la sua collaborazione alle riviste giuridiche.\nNel corso dei ventisette anni d'insegnamento presso la facolt\u00e0 di Giurisprudenza della Sapienza, resse in una prima fase la cattedra di istituzioni di diritto privato, per passare, in una fase successiva, a quella di diritto civile. Dal 1963 al 1985, con brevi interruzioni, tenne anche, per incarico, l'insegnamento di diritto agrario. Collocato fuori ruolo nel 1985. Professore emerito dal 1990.\nFu uno dei redattori del pre-progetto di \"Code \u00e9uropeen des contrats\" allestito dalla commissione presieduta dal prof. Giuseppe Gandolfi presso l'Accademia dei privatisti europei di Pavia.\nMembro dell'Accademia dei Lincei.\nDal 1939 esercit\u00f2 fino all'ultimo la professione di avvocato nel campo civile, amministrativo e commerciale.\nLa scienza.\nPer Giorgianni, gli studi civilistici del secolo XX e di quello precedente, attraverso le varie fasi in cui essi si sono manifestati, costituiscono preziosa testimonianza dello sforzo di sistemazione e di approfondimento compiuto da varie generazioni di studiosi, tutti pervasi dalla fiducia nella validit\u00e0 dei loro risultati. Si tratta, per Giorgianni, di un'esperienza senz'altro non ripetibile. Certamente, gran parte di quei risultati costituiscono l\"'humus\" sul quale le nuove generazioni saranno chiamate a operare, anche se molti contributi saranno destinati a essere considerati assolutamente inutili e alcuni gi\u00e0 lo siano considerati. Tuttavia, Giorgianni non se la sent\u00ec di associarsi ai giudizi, talora severi, che sono stati dati su quella stagione della dottrina civilistica italiana, che pi\u00f9 sembr\u00f2 astrarsi dalla \u00ab vita \u00bb del diritto, del quale astrarsi \u00e8 stata anche data una ragione politica, quasi a sua giustificazione. A Giorgianni sembr\u00f2 che tale stagione andasse collocata nel tempo in cui si \u00e8 espressa, e che la sua giustificazione in chiave politica non fosse pertinente. A suo avviso, essa trov\u00f2 la sua collocazione come riflesso, forse tardivo, della esaltazione ottocentesca della \u00ab scienza \u00bb in tutti i campi del sapere umano, e quindi nel proposito di collocare anche il diritto fra le scienze esatte (addirittura affine alla matematica). Per Giorgianni, tale visione - probabilmente recepita dalla mentalit\u00e0 tedesca, e che non venne recepita in altri paesi, anche nel continente europeo, ad esempio in Francia - \u00e8 certamente ormai lontana dalla moderna considerazione dei valori umani.\nVoci correlate.\nInadempimento\nObbligazione\nMandato\nDiritti reali di godimento "}
{"id": "2826016", "revid": "339392", "url": "https://it.wikipedia.org/wiki?curid=2826016", "title": "101\u00aa Divisione Motorizzata Trieste", "text": ""}
{"id": "2826017", "revid": "287204", "url": "https://it.wikipedia.org/wiki?curid=2826017", "title": "Serie B 2008-2009 (calcio femminile)", "text": "L'edizione 2008-2009 \u00e8 stata la quarantesima edizione del campionato italiano di Serie B femminile di calcio.\nVi hanno partecipato 52 squadre divise in quattro gironi. Il regolamento prevede che la vincitrice di ogni girone venga promossa in Serie A, mentre le ultime quattro dei gironi A-B-C e tre classificate del girone D vengono relegate ai rispettivi campionati regionali di Serie C.\nGirone A.\nClassifica finale.\nLegenda:\nNote:\nGirone B.\nClassifica finale.\nLegenda:\nNote:\nGirone C.\nClassifica finale.\nLegenda:\nNote:\nGirone D.\nClassifica finale.\nLegenda:\nNote:"}
{"id": "2826024", "revid": "404449", "url": "https://it.wikipedia.org/wiki?curid=2826024", "title": "Versegge", "text": ""}
{"id": "2826038", "revid": "1573940", "url": "https://it.wikipedia.org/wiki?curid=2826038", "title": "Bala Deh", "text": "B\u0101l\u0101 Deh (farsi \u0628\u0627\u0644\u0627\u062f\u0647) \u00e8 una citt\u00e0 dello shahrest\u0101n di Kazerun, circoscrizione di Jarreh e Bala Deh, nella provincia di Fars. Aveva, nel 2006, una popolazione di 3.936 abitanti. "}
{"id": "2826041", "revid": "599013", "url": "https://it.wikipedia.org/wiki?curid=2826041", "title": "Juliano Laurentino dos Santos", "text": "Carriera.\nClub.\nNel 2009 approda al Doxa Kat\u014dkopias, squadra della massima divisione cipriota."}
{"id": "2826042", "revid": "4507", "url": "https://it.wikipedia.org/wiki?curid=2826042", "title": "Movimento sviluppo e pace", "text": "Il Movimento sviluppo e pace \u00e8 una associazione di volontariato apartitica e aconfessionale che si occupa di solidariet\u00e0 internazionale. \u00c8 stato riconosciuto nel 1982 come ONG dal Ministero degli Esteri italiano.\nNel 1998 ha anche ottenuto lo status di ONLUS e, il 19 marzo 1999, quello di ente morale.\nStoria.\nDurante l'episcopato di Michele Pellegrino e nel clima di rinnovamento introdotto dall'enciclica \"Populorum progressio\" un gruppo di intellettuali e di personalit\u00e0 torinesi tra le quali Carlo Baffert, don Luigi Bertuzzi, Giorgio Ceragioli, Giorgio Garneri ed Edo Gorzegno diedero vita nel 1967 al Movimento piemontese fame nel mondo, che venne presentato dall'arcivescovo alla Conferenza episcopale piemontese il 25 marzo 1967. Il movimento era stato inizialmente concepito come una riorganizzazione del \"Centro cattolico torinese contro la fame nel mondo\", una struttura sorta nel 1962 nell'ambito dell'arcidiocesi di Torino e che gestiva i fondi provenienti dalla \"Quaresima di fraternit\u00e0\" (una campagna annuale di raccolta di offerte a favore del Terzo mondo rivolta a parrocchie, istituti religiosi e associazioni cattoliche). L'associazione venne legalmente riconosciuta con un atto notarile del 27 dicembre 1968 e prese il nome di \"Movimento sviluppo e pace\" (MSP).\nLa nuova associazione si differenziava dalle precedenti esperienze sia perch\u00e9 prescindeva da fedi religiose e da appartenenze politiche sia perch\u00e9 da un'attivit\u00e0 di puro sostegno alle missioni cattoliche era passata alla realizzazione di progetti di sviluppo basati su una stretta collaborazione con istituzioni laiche nazionali e locali. Nel primo consiglio di presidenza del movimento oltre ai cattolici erano presenti laici liberali e marxisti, Giovanni Giovannini fu eletto presidente e Giorgio Ceragioli direttore generale.\nIl Movimento continu\u00f2 a gestire la \"Quaresima di fraternit\u00e0\" fino al 1973; anche a seguito del riconoscimento come ONG allent\u00f2 per\u00f2 progressivamente il proprio rapporto con le istituzioni cattoliche differenziando la propria azione in vari campi di intervento e collaborando con la Commissione europea per la realizzazione di molti progetti di sviluppo. Tra i collaboratori dell'associazione, in particolare per le attivit\u00e0 in India, pu\u00f2 essere citato il sanremese Giovanni Ermiglia. Il 19 marzo 1999 l'associazione venne eretta a \"Ente Morale\".\nPrincipali attivit\u00e0.\nIl Movimento sviluppo e pace sostiene progetti di sviluppo basati sull'impiego di risorse umane locali ad ogni livello organizzativo e solamente di rado impiega personale italiano con contratti di lunga durata.I responsabili del movimento vengono invece inviati in loco per offrire studio e consulenza ai nuovi progetti oltre che per monitorarne e valutarne l'efficacia. Il movimento appoggia anche la creazione di ONG nei PVS; una tra le iniziative pi\u00f9 importanti di questo tipo \u00e8 stata la collaborazione con ASSEFA Italia per la costituzione in India dell\"'Association for Sarva Seva Farms\", lagata al movimento gandhiano del Sarvodaya.\nFonti di finanziamento.\nLe principali fonti di finanziamento delle attivit\u00e0 del Movimento sviluppo e pace sono:"}
{"id": "2826046", "revid": "1474322", "url": "https://it.wikipedia.org/wiki?curid=2826046", "title": "Palena", "text": "Palena \u00e8 un comune italiano di abitanti della provincia di Chieti in Abruzzo, ed \u00e8 sede dell'unione dei comuni montani Maiella orientale-Verde Aventino.\nGeografia fisica.\nTerritorio.\nIl territorio comunale fa anche parte ed \u00e8 sede della Comunit\u00e0 montana \"Aventino-Medio Sangro\".\nOrigini del nome.\nIl nome del centro abitato pare derivare da \"pala\" ossia prato in forte (erto) pendio.\nStoria.\nOrigini.\nNella localit\u00e0 Capo di Fiume sono stati trovati dei fossili, ora in mostra nel museo paleontologico comunale ove mostra com'era l'ambiente della Majella 7 milioni di anni fa. Il territorio comunale di Palena risulta gi\u00e0 abitato sin dall'epoca paleolitica, a prova di ci\u00f2, sono stati trovati nella zona di Palena alcuni manufatti di questo periodo. Susseguentemente, nel periodo italico ed in epoca romana, alcune contrade di Palena, risultano abitate come dimostrano alcune tombe ed edifici del tempo. Il capoluogo comunale risale all'alto medioevo quando il paese risulta feudo dei Gualtieri, degli Orsini, di Antonio Caldora, di Matteo di Capua e dei d'Aquino. Vari monaci benedettini hanno abitato la zona.\nPrimo Medioevo e i Longobardi.\nLa colonizzazione dei Longobardi avvenne nel IX secolo, data la ricchezza della terra montuosa per il fiume Aventino. Essi veneravano il culto di San Michele Arcangelo e San Giorgio, dato che fonderanno una cappella presso la grotta montuosa omonima di Sant'Angelo. Il territorio era parte della diocesi di Sulmona-Valva, all'estremo confine con la diocesi di Chieti. Il territorio nell'XI secolo era suddiviso in varie ville, ossia gruppi di case pastorali: Castello Alberico (il centro attuale), Pizzo Superiore e Inferiore, Castelcieco, Forca di Palena, San Cristinziano e Sant'Egidio. Tutte queste contrade gi\u00e0 nel XV secolo non esistevano pi\u00f9 a causa dei terremoti.\nNel 930 il monaco Giovanni da San Vincenzo al Volturno scriveva nel \"Chronicon Vulturnense\" la presenza della chiesa di Santa Maria de Palena, assieme a un appezzamento di terra per il lavoro della popolazione. Nello stesso periodo a Palena si stabil\u00ec San Falco, vi mor\u00ec e venne presto venerato come santo protettore degli ossessi e degli accidiosi.\nSecondo Medioevo e lo sviluppo delle chiese.\nIl monachesimo a Palena sorse nel XII secolo, come testimonia la bolla di papa Innocenzo II citante la chiesa di San Vito in Furca, una delle pi\u00f9 antiche. Questa, assieme a quella dedicata a San Falco, proprio sopra il fiume, erano sotto la giurisdizione della diocesi di Valva (Corfinio). Le chiese allora esistenti erano di Sant'Antonio Abate, Santa Croce, San Cristinziano, San Cataldo, San Tommaso e San Giovanni.\nUna menzione particolare merita la perduta chiesa di San Cristinziano (nota anche come di San Cristiano o San Costantino): nel 1065 i Conti di Sangro Borrello di Borrello e suo figlio Borrello Infante la donano al Vescovo Teatino Attone, allora Signore di Chieti.\nSempre nell'XI secolo fu fondato il Castello ducale, ad opera dei Normanni, sul punto pi\u00f9 alto dello sperone sopra il fiume. Intanto si svilupp\u00f2 una baronia locale: il conte Beamondo \u00e8 citato in una bolla del 1130 in cui restaur\u00f2 la piccola chiesa eremitica di San Nicola di Coccia. Nel \"Catalogus baronum\" Palena \u00e8 citata come un grande borgo fortificato al confine con il territorio sulmonese e quello chietino, in posizione strategica verso il passo della Forchetta, che deteneva il potere dei piccoli centri rurali di Lettopalena, Gessopalena, Montenerodomo, Lama dei Peligni e Taranta Peligna. Assieme ai Manerii di Pacentro, i signori fortificarono le vie con torri di avvistamento, da qui il primo esempio del castello medievale di Pacentro.\nEremitaggio di Pietro da Morrone.\nNel 1235 il frate Pietro da Morrone, alias Celestino V, and\u00f2 in eremitaggio sulla Majella, presso una grotta sul valico della Forchetta, al confine tra Palena e Campo di Giove. Gi\u00e0 era stato nel romitorio di sant'Onofrio presso Sulmona. Pochi anni pi\u00f9 tardi sul posto, per volere di Carlo d'Angi\u00f2 fu costruito un eremo vero e proprio suddiviso in un edificio fortificato per ospitare i pellegrini, e uno pi\u00f9 piccolo come luogo di culto.\nEpoca moderna e primo '900.\nUna testimonianza del 1587 racconta della festa dei palii San Falco, festa del 13 gennaio per onorare il patrono, in cui i fedeli compivano una corsa sui ciottoli della montagna a piedi nudi.\nNel 1706 il centro fu danneggiato dal terremoto della Majella con gravi danni. Infatti la chiesa di San Falco fu abbattuta e ricostruita per ospitare pi\u00f9 pellegrini. Nel 1897 Palena fu collegata dalla linea Sulmona-Carpinone della SFM, poi confluita in Ferrovie dello Stato nel 1906, con la peculiarita' che la stazione ferroviaria sorge in posizione elevata sopra il borgo, rispetto alla normale postazione a livello inferiore, per ragioni di praticit\u00e0. Nel 1933 un nuovo terremoto danneggi\u00f2 Palena e comuni limitrofi, obbligando il podest\u00e0 ad abbattere le torri di controllo del castello, rese pericolanti.\nSeconda guerra mondiale e attualit\u00e0.\nNel novembre 1943 il paese fu raggiunto dai nazisti, essendo lungo il percorso della linea Gustav. Fu usata come campo di prigionia, e successivamente venne bombardata dagli alleati. Il simbolo della distruzione fu la chiesa di San Falco, rasa al suolo completamente, tranne il campanile. A ricacciare i tedeschi contribuirono anche i partigiani della \"Brigata Maiella\".\nNegli anni della ricostruzione, la chiesa di San Falco fu ultimata nel 1953, in chiave moderno-antica, e il centro si svilupp\u00f2 notevolmente pi\u00f9 a valle, presso Villa Sant'Antonio. Sempre negli anni '50 sorse una polemica riguardo all'abbattimento della torre civica davanti alla chiesa di San Falco, ritenuta pericolante. Dopo l'abbattimento fu costruita una nuova torretta presso il castello. Negli anni '70 per facilitare l'accesso, fu costruita la cosiddetta \"tagliata di Palena\", ossia la strada provinciale che costeggia la Majella, provenendo da Lama.\nNel 1992 il comune \u00e8 stato incluso nel Parco Nazionale della Majella.\nPalena nella cultura di massa.\nPalena \u00e8 nota per aver ispirato due opere d'arte di fama nazionale, il film \"Pane, amore e fantasia\" di Luigi Comencini (1953) e la canzone \"Amara terra mia\" di Domenico Modugno (1971).\nPer questa canzone il cantante si ispir\u00f2 alla melodia popolare abruzzese \"Addije addije amore\", cantata soprattutto a Palena. La canzone ha tradizioni antiche, deriverebbe dalla presenza slava in Abruzzo sin dal XV secolo, e fu realizzata insieme all'altro pezzo abruzzese di autore anonimo \"Scuramaje - Lamento di una vedova\".\nQuanto al film, Ettore Maria Margadonna scrisse la sceneggiatura tutta su Palena, suo luogo natio, e su propri ricordi delle persone caratteristiche del paese. Il paese, la sua chiesa, il prete e la sua comunit\u00e0, il maresciallo, il sindaco, l'artigiano, le pettegolone, le belle del paese spesso oggetto di invidie tutte paesane, la levatrice, tutte figure che Margadonna portava nei suoi ricordi palenesi. Il paese nel film di Comencini divent\u00f2 \"Sagliena\", il vero parroco di Palena si chiamava \"Don Concezio\", e soprattutto la \"bersagliera\" interpretata da Gina Lollobrigida, nella realt\u00e0 era ispirata all'esuberante \"Lucietta bella\" (Lucia Travaglini) che nel primo novecento a tanti fece perdere la testa per la sua avvenenza e che poi spos\u00f2 uno dei pi\u00f9 poveri di Palena ed emigrata in America diede i natali al celebre cantante Perry Como.\nIl set del film tuttavia fu il paese di Castel San Pietro Romano, nel Lazio.\nMonumenti e luoghi d'interesse.\nPalena \u00e8 tra i paesi ai quali \u00e8 stato assegnato il marchio Bandiera arancione del Touring Club Italiano.\nArchitetture civili e militari.\n \nSociet\u00e0.\nEtnie e minoranze straniere.\nSecondo i dati ISTAT al 31 dicembre 2010 la popolazione straniera residente era di 38 persone. Le nazionalit\u00e0 maggiormente rappresentate in base alla loro percentuale sul totale della popolazione residente erano:"}
{"id": "2826049", "revid": "300067", "url": "https://it.wikipedia.org/wiki?curid=2826049", "title": "Marcelo Machado", "text": ""}
{"id": "2826050", "revid": "287204", "url": "https://it.wikipedia.org/wiki?curid=2826050", "title": "Afonso Evora", "text": ""}
{"id": "2826051", "revid": "287204", "url": "https://it.wikipedia.org/wiki?curid=2826051", "title": "Fulvio Chiantia de Assis", "text": ""}
{"id": "2826052", "revid": "300067", "url": "https://it.wikipedia.org/wiki?curid=2826052", "title": "F\u00falvio Chiantia De Assis", "text": ""}
{"id": "2826054", "revid": "300067", "url": "https://it.wikipedia.org/wiki?curid=2826054", "title": "Konstantinos Papanikolaou", "text": ""}
{"id": "2826055", "revid": "16758", "url": "https://it.wikipedia.org/wiki?curid=2826055", "title": "Bofferding", "text": ""}
{"id": "2826057", "revid": "30341028", "url": "https://it.wikipedia.org/wiki?curid=2826057", "title": "Alfabeto finnico", "text": ""}
{"id": "2826061", "revid": "2128848", "url": "https://it.wikipedia.org/wiki?curid=2826061", "title": "Steve Morse", "text": "Biografia.\nSteve Morse pass\u00f2 la propria infanzia a Ypsilanti, nel Michigan, dopo che la sua famiglia si fu trasferita precedentemente dal Tennessee. Suo padre era occupato come ministro di culto e la madre era una pianista classica; entrambi svolsero anche la professione di psicologo. Bench\u00e9 avesse gi\u00e0 una discreta familiarit\u00e0 con strumenti come il clarinetto ed il pianoforte, Morse si interess\u00f2 infine allo strumento che lo render\u00e0 celebre: la chitarra.\nSuon\u00f2 per breve tempo con suo fratello Dave in una band chiamata \"The Plague\", fino a che la sua famiglia si dovette trasferire ad Augusta, in Georgia. Nei tardi anni '60 fu impegnato con suo fratello maggiore nella band \"Three\".\nIscritto alla \"Academy of Richmond County\", incontr\u00f2 il bassista Andy West ed insieme formarono il nucleo principale dei Dixie Grit, insieme al tastierista Johnny Carr, il chitarrista e cantante Frank Brittingham e suo fratello Dave alla batteria, ma purtroppo anche questa band ebbe vita breve.\nDixie Dregs.\nQuando Steve venne espulso dalla propria scuola al decimo anno (perch\u00e9 rifiut\u00f2 di tagliarsi i capelli), si iscrisse nel 1971 alla stimata \"University Of Miami's School Of Music\", alla quale si iscrisse anche Andy West.\nDopo la separazione dei membri dei Dixie Grit nel 1972, nacquero dalle loro ceneri i Dixie Dregs, all'inizio solo come collaudata coppia Morse/West, ed in seguito anche con l'aggiunta di un batterista della Carolina del Sud, Gilbert Frayer. Nell'ottobre dello stesso anno, la Mahavishnu Orchestra si esib\u00ec alla loro universit\u00e0.\nNel 1973 Steve forma il \"Rock Ensemble II\" con Allen Sloan al violino, Andy West al basso e Bart Yarnal alla batteria. Quest'ultimo fu sostituito temporaneamente ed infine in pianta stabile (perch\u00e9 si ruppe un braccio facendo surf), da Rod Morgenstein, dietro richiesta di Morse.\nNel 1974 e 1975 si aggiunsero al gruppo Frank Josephs come tastierista e Steve Davidowski.\nDurante le varie prove all'Universit\u00e0 di Miami, il gruppo si guadagn\u00f2 parte dell'attenzione generale grazie all'esecuzione di vari pezzi composti da Steve Morse, fatto che mise in luce la sua credibilit\u00e0 sia come compositore che come strumentista.\nQuesto li port\u00f2 ad effettuare una registrazione nel 1975 per scopi promozionali, registrazione che verr\u00e0 infine ufficialmente immessa sul mercato nel 1997 con il titolo di \"The Great Spectacular\".\nVenne in seguito registrato un demo, datato 1976, contenente i pezzi \"Cruise Control\", \"Refried Funky Chicken\" e \"Cosmopolitan Traveler\".\nNello stesso anno, dopo un'esibizione al \"The Exit Inn\" di Nashville, vengono notati dal tastierista degli Allman Brothers Band Chuck Leavell e da Twiggs Lyndon, uno dei manager del gruppo, i quali, rimasti fortemente impressionati dalla band, ne informano la loro etichetta, la Capricorn Records, che invi\u00f2 due suoi rappresentanti ad assistere al loro concerto in un club di Macon, in Georgia.\nGrazie a questo contributo, i Dixie Dregs firmano a dicembre 1976 proprio con la Capricorn, e incominciano la lavorazione del loro primo album agli \"Hollywoon Sound Recorders\", a Hollywood. Poco prima della fine delle registrazioni Steve viene chiamato da Liza Minnelli per suonare su una traccia del suo album \"Tropical Nights\".\nIl debut-album dei Dixie Dregs, intitolato \"Free Fall\" esce nella primavera del 1977 e contiene pezzi funky (\"Refried Funky Chicken\"), suoni acustici (\"Northern Lights\"), insieme a brani pi\u00f9 prettamente Jazz Rock. L'album non rappresenta il picco creativo/artistico della band, ma rimane comunque una fase emblematica della loro carriera.\nCulmine che invece si raggiunge con il loro secondo rilascio discografico, \"What If\", insieme a \"Dregs Of the Earth\", quest'ultimo datato 1980. Contenente brani di Fusion classici, come \"Take It Off the Top\", \"Odyssey\" e \"Night Meets Light\", \"What If\" rappresenta l'album ideale come introduzione della band ad un pubblico pi\u00f9 ampio e nel mentre mette in luce le straordinarie abilit\u00e0 compositive di Morse. Proprio quando le cose stavano ormai per decollare, l'improvviso fallimento della Capricorn Records costrinse il gruppo a cercare un'altra etichetta che fosse ben disposta nei confronti della musica strumentale. Il loro potenziale venne notato e questo li port\u00f2 a firmare un nuovo contratto per tre album con la \"Arista Records\". Nel frattempo, viene abbandonato il vecchio nome in favore del pi\u00f9 semplice e diretto \"The Dregs\".\nNel 1981, con la pubblicazione di \"Unsung Heroes\", ricevono una nomination al Grammy come \"Best Instrumental Performance\". Il violinista Allan Sloan lascia per\u00f2 la band al termine di quest'ultimo studio-album con la decisione di diventare dottore. Verr\u00e0 sostituito dal giovane virtuoso Mark O'Connor, all'occorrenza anche abile chitarrista, che durante i tour successivi non mancher\u00e0 di sfruttare questa sua doppia utilit\u00e0 suonando l'assolo di \"Bloodsucking Leeches\".\nIl successivo \"Industry Standard\" (1983) ricevette nuovamente una nomination al Grammy come miglior performance strumentale Jazz/Rock, mentre i lettori della rivista \"Guitar Player\" lo votarono come \"Miglior LP di chitarra\" dell'anno.\nA sommarsi al tutto and\u00f2 anche l'elezione di Steve come \"Best Overall Guitarist\" (miglior chitarrista in assoluto) dell'anno, un piacere che egli pot\u00e9 conquistare per ben cinque anni di seguito da questo stesso sondaggio, al termine dei quali venne inserito nella \"Gallery of Greats\", un onore e un prestigio condivisi solo con Steve Howe degli Yes ed Eric Johnson. Tuttavia, Morse dichiar\u00f2 in un'intervista di non essere pienamente soddisfatto del lavoro svolto, a causa delle varie pressioni sui Dregs da parte del management a orientarsi verso un tipo di approccio pi\u00f9 commerciale adottando anche le parti vocali di Alex Ligertwood (famoso con Santana) e Patrick Simmons (dei \"Doobie Brothers\"), nel tentativo di incrementare le vendite:\nIl 1983 vedr\u00e0 Steve abbandonare la band, sia per il fatto che le vendite dei loro album non accennavano a salire, ma anche e soprattutto a causa di una certa insoddisfazione della piega che stava prendendo il gruppo, che sband\u00f2 definitivamente di l\u00ec a poco.\nSteve Morse decise allora di prendersi una pausa con la musica e questo spazio rimasto vuoto venne a colmarsi con la redazione di alcuni pezzi scritti, il primo dei quali venne pubblicato con il titolo \"Open Ears\" nel novembre 1983 sul periodico americano \"Guitar for the Practicing Musician \". In una delle due colonne di spazio a lui dedicate afferm\u00f2:\nDiversi anni pi\u00f9 tardi, la band si riun\u00ec nuovamente per un tour. La formazione prevedeva i membri originari dei Dixie Dregs, ovvero Morse, Morgenstein, Lavitz e Sloan. Il loro ritorno sulle scene venne integrato con l'uscita di un \"Best Of\", intitolato \"Divided We Stand\". Il bassista Dave LaRue complet\u00f2 il formazione per un tour di sette date, dalle quali venne estratto come live un altro ulteriore album, \"Bring 'em Back Alive\". Inoltre, a causa degli impegni medici che la professione di Sloan prevedeva e ai quali non poteva sottrarsi, egli venne sostituito piuttosto frequentemente da Jerry Goodman, gi\u00e0 violinista della Mahavishnu Orchestra. I Dregs otterranno inoltre di l\u00ec a poco un nuovo contratto con la riesumata Capricorn Records, per l'uscita del loro primo studio album dopo anni, \"Full Circle\".\nKansas.\nCon la nuova formazione dei Kansas nei tardi anni '80, il posto lasciato vuoto dal chitarrista solista e song-writer Kerry Livgren venne preso da Steve Morse. Il suo ruolo nella band frutt\u00f2 due album con la MCA, \"Power\" e \"In the Spirit of Things\" e, inoltre, contribu\u00ec alla stesura dell'ultima grande hit (fino ad oggi) dei Kansas, \"All I Wanted\", che raggiunse la \"Billboard Top 20\" ed entr\u00f2 nel circuito Mtv \"Heavy Rotation\". Morse lasci\u00f2 la band dopo aver completato la serie di concerti a supporto dell'ultimo album, ma tuttavia rientr\u00f2 nella band per un tour nel 1991, e, successivamente si riesib\u00ec coi Kansas negli anni successivi, in maniera sporadica, ad esempio nel tour del 2009. Con questa band ebbe anche modo di esibirsi come suonatore di violino.\nDopo l'avventura con i Kansas, Steve decise di prendersi una pausa dall'industria musicale coltivando un'altra sua passione, il volo. Egli lavor\u00f2 infatti professionalmente per diversi anni come co-pilota di una compagnia aerea commerciale, godendosi una pausa dallo stress della vita sotto i riflettori. Alla fine per\u00f2, la musica venne nuovamente a bussare alla sua porta.\nDeep Purple.\nCon l'abbandono dello storico chitarrista dei Deep Purple, Ritchie Blackmore, che li lasci\u00f2 durante il tour del 1993, vi fu la necessit\u00e0 di un musicista alla sua altezza che potesse rimpiazzarlo dapprima temporaneamente (scelta che cadde su Joe Satriani - dopo il rifiuto di Steve Lukather, chitarrista dei Toto - grazie al quale poterono completare le rimanenti date - e poi in pianta stabile.\nIl nome di Morse fu suggerito da Satriani, con i Deep che lo contattarono sul finire del 1994 proponendogli qualche data di collaudo in Messico per l'anno successivo. L'esperimento si riveler\u00e0 felice e il chitarrista integrer\u00e0 la band inglese. Insieme, da allora, hanno pubblicato un totale di otto album in studio e quindici album dal vivo.\nOltre a suonare con questa importante band, con Don Airey (attuale componente anch'egli dei Deep Purple), Jimmy Barnes, Bob Daisley e Lee Kerslake diede vita nel 2003 ai Living Loud.\nSteve Morse incomincia il 2009 con svariati progetti, che comprendono lavori da solista, progetti collaborativi e la prosecuzione con i Deep Purple.\nLa Steve Morse Band.\nDal 1992 la Steve Morse Band diverr\u00e0 una vera e propria band stabile, con Steve alla chitarra, Dave LaRue al basso, Van Romaine alla batteria e, in occasioni speciali (Live in New York 1992), T Lavitz alle tastiere. Questo nuovo gruppo incider\u00e0 nello stesso anno un album intitolato Coast To Coast, che lanci\u00f2 la band. I due album successivi del gruppo, Structural Damage e StressFest non ottennero per\u00f2 il successo sperato, decretando di fatto la crisi e il declino del progetto.\nLa carriera solista.\nMorse fece il primo tour in Germania e, successivamente, firm\u00f2 un contratto discografico con la Elektra Records e le registrazioni per l'uscita del suo album The Introduction, incominciarono a settembre, mentre il suo primo lavoro venne pubblicato nel 1984. Il tour di supporto all'album lo vide impegnato nuovamente in Germania e poco dopo fu pubblicato Stand Up.\nIl tour che segu\u00ec questa seconda prova discografica vide inoltre coinvolti nel progetto vari cantanti e chitarristi in qualit\u00e0 di ospiti: Eric Johnson, Peter Frampton, Albert Lee, Van Temple e il violinista Mark O'Connor.\nNel corso del tour, la Steve Morse Band ricopr\u00ec il ruolo di band di supporto a svariati gruppi, fra i quali il trio rock-progressivo dei Rush.\nStrumentazione.\nSteve suona una chitarra \"Music Man Steve Morse Signature Guitar\". L'origine di questo strumento risale ai tempi del college di Steve, quando, nel tentativo di procurarsi una chitarra che rispondesse alle sue richieste, assembl\u00f2 fra loro varie parti di diversi strumenti, nella fattispecie:\nTale chitarra venne ribattezzata da Steve \"Frankenstein Telecaster\" e fu oggetto di revisioni e ulteriori miglioramenti da parte dello stesso chitarrista nel corso degli anni. Quando, nel 1986, la Music Man avvicin\u00f2 Morse per produrne un modello di serie, il risultato che scatur\u00ec da questa collaborazione sfoci\u00f2 nella \"Music Man Steve Morse Signature Guitar\", ormai strumento ufficiale consolidato del musicista. Lo strumento viene proposto al pubblico in diverse varianti, che coprono una gamma di oltre cinquanta tipi e combinazioni di finiture differenti.\nLa collaborazione fra il marchio di amplificazione \"ENGL\" e Steve diede invece vita al modello \"Steve Morse Special Edition E670\", che debutt\u00f2 nel settembre del 2008, dopo un anno di intenso lavoro del team ENGL e Morse con il rinomato ingegnere Steen Skrydstrup.\nLa continua ricerca del tono perfetto e anni di utilizzo di questi amplificatori hanno portato alla necessit\u00e0 di un \"ampli\" che potesse soddisfare la versatilit\u00e0 di un musicista come Morse, il quale, celebre per le sue capacit\u00e0 di esplorazione, spazia nei generi musicali pi\u00f9 disparati: Rock, Fusion, Jazz, Metal e altri. Data la militanza in gruppi come Deep Purple e Steve Morse Band, il bisogno di un unico sistema di amplificazione che possa fornire un suono modellabile a seconda delle diverse esigenze appare piuttosto ovvio."}
{"id": "2826062", "revid": "125850601", "url": "https://it.wikipedia.org/wiki?curid=2826062", "title": "Giarre Calcio 1946", "text": "L'Associazione Sportiva Dilettantistica Giarre Calcio 1946 conosciuta pi\u00f9 semplicemente come Giarre Calcio o Giarre, \u00e8 una societ\u00e0 calcistica italiana con sede a Giarre, in provincia di Catania. Milita in Serie D.\nIl Giarre \u00e8 fra le squadre siciliane pi\u00f9 blasonate e titolate, avendo preso parte a 8 campionati di livello professionistico (2 di Serie C2 e 6 di C1), dal 1986 al 1994. \nEbbe l'occasione di sfiorare la promozione in Serie B per due volte, nei rispettivi campionati di Serie C1 1989-1990 e 1992-1993, tuttavia, la squadra manc\u00f2 il salto di categoria per pochissimi punti.\nDal suo esordio a oggi, il club giallobl\u00f9 pu\u00f2 contare nel proprio palmar\u00e8s la conquista di 11 campionati, 12 promozioni, 2 Coppa Italia Dilettanti Sicilia e 1 Supercoppa Eccellenza Sicilia. Oltre ai titoli vinti, il club etneo pu\u00f2 annoverare piazzamenti importanti fra campionati e Coppa; addirittura ben 12 volte sul podio virtuale nei vari campionati (4 volte come 2\u00ba classificato, ben 8 come 3\u00b0) e 3 volte come finalista perdente in Finali di Coppa, sia regionale che nazionale. Questi importanti risultati hanno dato molto risalto al Giarre,facendolo cos\u00ec entrare nell'\u00e8lite del calcio siciliano,essendone una delle pi\u00f9 titolate e prestigiose di sempre.\nNella stagione 2020-2021 ha vinto la stagione regolare del campionato d'Eccellenza Sicilia Girone B, per poi confermare il proprio primato vincendo gli spareggi promozione, guadagnando il salto di categoria. Inoltre il 26 giugno 2021, partecipa alla prima Finale Regionale di Supercoppa Eccellenza, dove s'impone per 3-1 contro la Sancataldese, scrivendo il proprio nome come prima vincitrice della neonata manifestazione. Nella stagione 2021-2022 milita nel girone I della Serie D. Attualmente \u00e8 campione in carica della Coppa Italia Dilettanti Sicilia.\nStoria.\nLe origini del Giarre Calcio possono essere ricondotte all'Associazione Sportiva Ionia, fondata nel 1944 e con presidente Bottino. Il club fall\u00ec per motivi economici, e la prima partecipazione ad un campionato FIGC risale al 1952 come Societ\u00e0 Sportiva Giarre.\nIl Giarre Calcio partecip\u00f2 a diversi campionati di serie C1 e serie C2 con piazziamenti di tutto rispetto tra la fine degli anni ottanta e gli inizi degli anni novanta: in particolare in serie C1 giunse nono nella stagione 1988-89, quarto nel 1989-90, nel 1991-92 e nel 1992-93 a un passo dalla promozione in serie B.\nDopo il fallimento del 1994, il Giarre Calcio milit\u00f2 per diverse stagioni nel campionato di Eccellenza sfiorando per diverse volte la promozione in D, che arriv\u00f2 nella stagione 2003-04, anno in cui vinse anche la coppa Sicilia battendo in finale a Caltanissetta il Raffadali per 4-0. Nonostante i bei campionati e i grandi progetti anche a causa del totale disinteresse dei politici cittadini, il titolo sportivo del \"Giarre Calcio\", retrocesso in Eccellenza l'anno prima, si trasfer\u00ec nel luglio 2008 alla societ\u00e0 di calcio a cinque \"UniversalMisterbianco\".\nPer la prima volta dopo 64 anni di storia, sembrava sparire il calcio a Giarre, ma in extremis venne fondato lo \"Sporting Giarre\" che ripart\u00ec dalla Terza Categoria. Secondo nel suo girone, ottenne immediatamente la Promozione in Seconda Categoria ai play-off, ma durante l'estate 2009 fu acquisito il titolo sportivo di Promozione del \"Linguaglossa\". Fu variata la denominazione temporanea \"Gialloblu FC\", anche se in modo ufficioso la squadra \u00e8 conosciuta col nome di \"Giarre FC\". Il 18 aprile 2010 vinse il Girone C di Promozione siciliana, battendo il Ghibellina 9-2 ed aggiudicandosi l'accesso diretto alla categoria Eccellenza. Giunto fino alle semifinali di Coppa Italia di Promozione, il Giarre, gi\u00e0 promosso, fu eliminato da un Real Avola ambizioso di conquistare la finale per l'eventuale salto di categoria.\nLa stagione successiva fu quella del ritorno in Eccellenza, dove il Giarre sfior\u00f2 i play-off e conquist\u00f2 un onorevole settimo posto sotto la direzione di Gaetano Mirto. L'estate fu di quelle tribolate, e la societ\u00e0 non venne iscritta al campionato di Eccellenza della stagione successiva. Nella stagione successiva si iscrissero due squadre che rappresentavano la citt\u00e0 di Giarre, una in prima categoria e l'altra in terza categoria.\nDurante la stagione 2013-14 il Giarre cambi\u00f2 l'attuale denominazione in \"A.S.D. Giarre Calcio\" e dopo due anni in Promozione ottenne il primo posto venendo promosso in Eccellenza. Nelle stagioni successive la squadra ottiene una tranquilla salvezza, piazzandosi tre volte al 9\u00ba posto (2014-15, 2015-16 e 2018-19) e due volte al 7\u00baposto (2016-17, 2017-18).\nUno dei tanti aneddoti storici, \u00e8 sicuramente quello inerente al compianto presidente della Sampdoria, Paolo Mantovani: . Lo stesso Mantovani inoltre, con l'appoggio dell'ex presidente del Milan, Silvio Berlusconi, organizz\u00f2 e don\u00f2 il profitto della prima edizione della Supercoppa Italiana al Giarre Calcio per evitargli il fallimento.\nColori e simboli del Giarre calcio.\nIl Giarre Calcio tradizionalmente \u00e8 rappresentato dai colori del gonfalone comunale,quali sono il giallo e blu. In passato sono anche state diverse le rappresentazioni cromatiche nella maglia della squadra giarrese, per\u00f2 dagli anni 70 in poi, il giallo e blu si unirono in un connubio leggendario con quello che era il mondo calcistico giarrese.\nIn alcune annate il colore dominante fu il giallo con rifiniture blu, mentre in altre presero il sopravvento le righe verticali. Spesso alcune fantasie particolari vennero usate nella prima maglia, come la divisa a scacchi per il debutto in Serie C1, o il fondo giallo con una striscia blu per il ritorno in Serie D. Nelle ultime stagioni, si \u00e8 optato anche per una divisa blu con una barra gialla e larga sul petto, quasi a ricordare quella degli argentini del Boca Juniors. \nSe la prima maglia ha come colori dominanti il giallo e blu, per quanto riguarda la seconda o terza maglia, i colori sono stati spesso molto diversi; azzurro, rosso, verde all'attuale bianco con rifiniture gialloblu, usata persino durante la Finale di Coppa Italia Eccellenza contro la Sancataldese, in cui il Giarre ha sollevato la sua seconda Coppa Italia. \nPer quanto riguarda gli stemmi rappresentante il club,dagli anni ottanta fino al primo fallimento del 1994, il Simbolo del Giarre calcio era rappresentato da un pallone di cuoio come quelli usati negli anni 30, con lo stemma comunale posto a lato,in cui entrambi gli elementi era di color gialloblu.\nIl Giarre rifondato da Di Bella ebbe come simbolo una torre molto semplice,che sovrastava la dicitura AS Giarre Calcio.\nDurante il breve passaggio chiamato Sporting Giarre, furono adottate all'inizio delle maglie bianco verdi a strisce orizzontali, ed un logo che rappresentava un cobra con in bocca il simbolo di Giarre.\nIl logo attuale ha un design moderno ma al contempo tradizionale, dove campeggia al centro il vecchio simbolo con alle spalle strisce gialloblu, a significare un ritorno alle tradizioni guardando verso il futuro.\nStrutture.\nStadio.\nLo stadio ospitante le partite interne del Giarre \u00e8 lo Stadio Regionale (7000 posti).\nLo stadio \u00e8 composto da una tribuna coperta (tribuna A), dalla curva Olimpia (o Sud), dalla curva Etna (o Nord) e dalla gradinata riservata agli ospiti (tribuna B/settore ospiti). \nIl Regionale di Giarre \u00e8 un vero e proprio tempio calcistico regionale che oltre ad aver ospitato diverse partite importanti del Giarre in ambito regionale e nazionale, ha anche ospitato un'amichevole dell'Italia U21. \nNel corso degli anni,si \u00e8 spesso parlato di voler rinominare il Regionale in Stadio \"Kallipolis\",nome dell'antica colonia greca stanziatasi nella zona giarrese. \nLa citt\u00e0 di Giarre,ha inoltre un campo di allenamento,gestito del comune,situato nei pressi della frazione collinare di San Giovanni Montebello.\nContributo alle nazionali.\nIl Giarre Calcio non ha mai avuto giocatori convocati dalla Nazionale maggiore, per\u00f2 nella sua storia pu\u00f2 annoverare diversi calciatori chiamati a vestire l'azzurro nelle varie rappresentative giovanili:\nNazionale italiana Under 21 di Serie C: Antonino Pratic\u00f2, Francesco Macr\u00ec, Antonio Bucciarelli\nNazionale Under-17: Orazio Salsetta\nNazionale Under-16: Antonino Gazz\u00e8\nNazionale Under-15: Giuseppe Grasso\nAltro rapporto che lega il mondo gialloblu a quello della maglia azzurra, \u00e8 stata la scelta della FIGC nel 2017, di affidare ad un ex allenatore giarrese il ruolo di CT della Nazionale maggiore. Gian Piero Ventura, infatti, \u00e8 stato il primo ex allenatore giarrese ad essere chiamato come Commissario Tecnico della Nazionale di calcio dell'Italia.\nSociet\u00e0.\nPresidente: Giulio Nirelli \nVice-presidente: Marco La Rosa\nDirettore Generale: Maurizio Anastasi \nDirettore Sportivo: Fabio Arena \nTeam Manager: Alessandro Curcuruto\nSegretario: Alessandro Ragonesi\nAllenatori e presidenti.\nDi seguito la lista degli allenatori e dei presidenti dall'anno di fondazione ad oggi.\nStatistiche e record.\nStatistiche individuali.\nArmando Biviani detiene il record di presenze ottenute con la maglia giallobl\u00f9, 182 apparizioni in 6 stagioni (dal 1987 al 1993), mentre il primato per il maggior numero di reti messe a segno appartiene a Daniel Aleo, in forza al Giarre dal 2012, con 72 gol siglati e capocannoniere per 2 stagioni consecutive, in 2 campionati differenti (Promozione ed Eccellenza), conquistati nel 2013-2014 e nel 2014-2015.\nDi seguito la lista dei recordman di presenze e reti.\nTifoseria.\nStoria.\nLa nascita del tifo organizzato a Giarre risale alla stagione calcistica 1983/84. I gruppi pi\u00f9 importanti che negli anni si sono susseguiti nel supporto ai colori giallobl\u00f9 sono stati: Forever Ultras, Teste Matte, Alcool Group, gruppo Ansia, BOYS, Kaotici92, Skattiati, Generazione Ultras 2001. Attualmente si \u00e8 formato il gruppo collettivo Giarre Ultras, il gruppo \"Vecchia Guardia\" ed \u00e8 tornato in attivit\u00e0 il Nucleo Storico formato da vecchi membri dello stesso gruppo.\nGemellaggi e rivalit\u00e0.\nLa tifoseria giarrese \u00e8 gemellata con quelle del e del Patern\u00f2. Inoltre mantiene dei buoni rapporti di amicizia con le tifoserie del Catania, del Cosenza, della Leonzio, del Ragusa e del Trapani.\nLe rivalit\u00e0 pi\u00f9 forti e datate nel tempo sono quelle con i gruppi organizzati del e dell'. Inimicizie sono quelle contro i licatesi, i calatini, i mazaresi e i messinesi."}
{"id": "2826065", "revid": "119783363", "url": "https://it.wikipedia.org/wiki?curid=2826065", "title": "Il segreto di Jolanda", "text": "Il segreto di Jolanda (\"Yolanda Lujan\", in Italia standardizzato con la J al posto della Y) \u00e8 una telenovela argentina del 1984, per una serie di 135 episodi da 45 minuti ciascuno, interpretata dall'attrice messicana Ver\u00f3nica Castro al fianco di Victor Laplace.\nTrama.\nLa vicenda narra la storia di Jolanda (Ver\u00f3nica Castro), una ragazza di umili origini che dopo una serie di vicissitudini viene ingiustamente incarcerata per un omicidio che non ha commesso ma riuscir\u00e0 a dimostrare la propria innocenza e riunirsi con l'amato Juan Carlos (Victor Laplace) e con il loro bambino che nel frattempo era stato rapito per mano del fratello di Juan Carlos.\nVersione italiana.\nIn Italia \"Il segreto di Jolanda\" \u00e8 andata in onda per la prima volta in orario pomeridiano su Odeon TV nel 1987, in seguito \u00e8 stata replicata su Italia 7 Gold e agli inizi degli anni 2000 su Comedy Life; dopo quasi 10 anni dal 15 gennaio 2010 \u00e8 tornata in onda sul canale tematico di SKY Lady Channel. Dal 19 maggio 2017 va in onda nel tardo pomeriggio su Canale 77 in Rosa, e dopo agli inizi degli anni 2017, quando ha cambiato frequenza ed \u00e8 stata replicata su TV2000.\nLa sigla originale, \"Esa Mujer\", era interpretata da Ver\u00f3nica Castro ma per la versione italiana vennero utilizzati i brani \"Il segreto\" eseguita da Aldo Donati e \"Simplemente Todo\" cantata dalla stessa Castro per le prime messe in onda, mentre nella riedizione di Lady Channel viene utilizzata unicamente \"Simplemente Todo\" (anche se il brano di Donati pu\u00f2 essere ascoltato in versione strumentale come musica di sottofondo durante gli episodi).\nIl doppiaggio italiano \u00e8 a cura della Videodelta - Telecitt\u00e0 (TO); in questa telenovela cos\u00ec come nella successiva \"Amore proibito\" Ver\u00f3nica Castro \u00e8 doppiata da Germana Pasquero."}
{"id": "2826067", "revid": "2076670", "url": "https://it.wikipedia.org/wiki?curid=2826067", "title": "KWallet", "text": "KWallet (KDE Wallet) \u00e8 un software per la gestione delle password per Linux di KDE. Esso fornisce un modo centralizzato per gli utenti per memorizzare le password in file criptati sensibili e chiamato \"portafogli\". Per aumentare la sicurezza, ogni portafoglio pu\u00f2 essere utilizzato per memorizzare un diverso tipo di credenziali, ognuno con la propria password."}
{"id": "2826069", "revid": "114015734", "url": "https://it.wikipedia.org/wiki?curid=2826069", "title": "XXVI Esposizione internazionale d'arte", "text": "La 26\u00aa Biennale Internazionale d'Arte di Venezia ebbe luogo dal 14 giugno al 19 ottobre 1952."}
{"id": "2826090", "revid": "481666", "url": "https://it.wikipedia.org/wiki?curid=2826090", "title": "Helen Ferguson", "text": "Biografia.\nSi diplom\u00f2 alla Nicholas High School di Chicago e frequent\u00f2 in seguito l'Accademia di belle arti. Prima di entrare nel mondo del cinema lavor\u00f2 come giornalista. Si ritiene abbia debuttato nel cinema nel 1914, anche se i suoi primi ruoli accreditati sono del 1917. Verso il 1920 venne messa sotto contratto dalla Fox Film Corporation fatto che fece decollare la sua carriera. Venne scritturata soprattutto per film western, commedie e produzioni seriali. Nel 1922 venne scelta tra le vincitrici del concorso WAMPAS Baby Stars.\nNel 1925 spos\u00f2 l'attore William Russell, che per\u00f2 mor\u00ec solo quattro anni dopo. L'anno successivo, nel 1930 spos\u00f2 in seconde nozze il facoltoso banchiere Richard L. Hargreaves. Dopo il secondo matrimonio si allontan\u00f2 dal mondo del cinema, concentrandosi sulla carriera teatrale, anche se in quest'ambito non ebbe grandi riscontri.\nNel 1933 lasci\u00f2 completamente la recitazione scegliendo di occuparsi di pubbliche relazioni, un lavoro che svolse con grande successo e che la rese una delle persone pi\u00f9 potenti della Hollywood dell'epoca, dal momento che rappresent\u00f2, tra gli altri, divi del calibro di Henry Fonda, Barbara Stanwyck e Robert Taylor. Fu anche l'agente di Loretta Young per pi\u00f9 di diciannove anni, proteggendola con vigore dalle intromissioni della stampa nella sua vita privata.\nNel 1941 mor\u00ec il suo secondo marito, e nel 1967 decise di ritirarsi anche dal lavoro di agente. Mor\u00ec settantacinquenne nel 1977. Fu sepolta al Forest Lawn Memorial Park di Glendale in California."}
{"id": "2826092", "revid": "547992", "url": "https://it.wikipedia.org/wiki?curid=2826092", "title": "Rina Gaioni", "text": "Biografia.\nNata a Milano nel 1893, si trasfer\u00ec giovanissima a Genova, dove nel 1911 conobbe durante una rappresentazione l'attore Gilberto Govi. L'incontro avvenne al Teatro Nazionale, l'odierno Teatro della Tosse. Il 26 settembre 1917 i due si sposarono.\nPoco dopo il matrimonio Rina Gaioni entr\u00f2 nel mondo del teatro, esibendosi con la compagnia dialettale di Govi e poco dopo cominci\u00f2 a recitare in tutte le sue commedie: \"I manezzi pe maj\u00e2 na figgia\", \"Pignasecca e Pignaverde\", \"Colpi di timone\", \"Quello buonanima\", \"Gildo Peragallo, ingegnere\", \"I Guastavino ed i Passalacqua\" e \"Sotto a chi tocca\". Rest\u00f2 nella compagnia anche per le registrazioni delle commedie goviane che la RAI effettu\u00f2 a fine anni cinquanta; inoltre interpret\u00f2 il ruolo della vecchia in \"Sch\u00eauggio Campanna\" di Canesi.\nDopo la morte del marito nel 1966 si ritir\u00f2 dalle scene e dalla vita pubblica nella sua casa di piazza della Vittoria a Genova. Si spense nel 1984 a 91 anni nella clinica genovese Montallegro, dopo che le sue condizioni di salute si erano aggravate a causa delle complicazioni di un intervento dopo la rottura del femore. \u00c8 stata sepolta nella tomba della famiglia Govi al cimitero monumentale di Staglieno a Genova. Due giorni dopo la sua morte la compagnia stabile del teatro dialettale genovese a Milano \"Sotta a Lanterna\" ha istituito in sua memoria il premio \"Rina Govi\".\nNel 2007 presso il quartiere genovese di Bolzaneto le \u00e8 stato intitolato in suo onore il Teatro Rina e Gilberto Govi."}
{"id": "2826094", "revid": "639480", "url": "https://it.wikipedia.org/wiki?curid=2826094", "title": "Episodi di A tutto reality - L'isola", "text": "Questa \u00e8 la lista degli episodi di \"A tutto reality - L'isola\", una serie animata televisiva canadese che ha debuttato l'8 luglio 2007, sul canale Teletoon. La prima stagione \u00e8 composta da 27 episodi, 22 minuti di durata ciascuno.\nNel comunicato Teletoon, all'inizio di ogni episodio, Chris McLean racconta un'introduzione vocale con un disclaimer scritto cos\u00ec: \"Questo episodio di TDI contiene scene di estreme acrobazie eseguite da ragazzi animati. Non ripetete ci\u00f2 che vedete in questo programma. Scherzi a parte, potrebbe davvero succedere un casino.\" Negli Stati Uniti, Cartoon Network crea un disclaimer con una valutazione di TV-PG-D prima di richiudere lo spettacolo precedente.\nIn Canada il 4 luglio 2008 \u00e8 stato diffuso un episodio in pi\u00f9, \"TDI Recap\", posto tra gli episodi \"Una sfida a tre\" e \"Il gran finale!\". In questo episodio Chris riassume gli eventi e i colpi di scene che hanno determinato l'eliminazione di ogni singolo concorrente fino alla finale. Negli Stati Uniti il 4 dicembre 2008 \u00e8 stato pubblicato un episodio simile, qui rinominato \"TDI Rundown\".\nL'isola (Parte 1).\nTrama.\nIl presentatore dello show, Chris McLean, illustra come si svolger\u00e0 il programma. Ventidue campeggiatori arrivano a Campo Wawanakwa dove dovranno soggiornare per otto settimane in un vecchio campo estivo, per darsi battaglia e conquistare il premio di 100.000 dollari. I campeggiatori sono divisi in due squadre: le Marmotte Urlanti e le Carpe Assassine. La squadra delle Carpe Assassine \u00e8 formata da Duncan, DJ, Bridgette, Tyler, Eva, Courtney, Izzy, Sadie, Harold, Geoff ed Ezekiel. La squadra delle Marmotte \u00e8 composta, invece, da Owen, Trent, Gwen, Katie, Heather, Lindsay, Justin, Noah, Cody, Beth e LeShawna. I campeggiatori visitano i dormitori e conoscono il tirannico cuoco Chef Hatchet. Successivamente i campeggiatori vengono sottoposti alla prima sfida: saltare da un dirupo alto 300\u00a0m nelle acque infestate di squali, nella speranza di cadere nella zona sicura.\nL'isola (Parte 2).\nTrama.\nLe Marmotte vincono la prima parte della sfida: infatti Beth, delle Marmotte Urlanti, non si tuffa per la paura e riceve il famigerato pollo-cappello ma, fra le Carpe Assassine, DJ e Courtney non saltano e ricevono anche loro il pollo-cappello. \u00c8 Owen a risultare decisivo col suo tuffo che d\u00e0 la vittoria alla sua squadra. Katie cambia squadra poich\u00e9 non sopporta di essere separata dalla sua migliore amica Sadie e le Marmotte acquistano Izzy al suo posto. La seconda parte della sfida consiste nel portare fino al campeggio degli scatoloni e, visto che le Marmotte Urlanti hanno avuto meno pollo-cappelli, potranno utilizzare oggetti che faciliteranno loro il compito. Arrivati al campo, i ragazzi devono aprire le casse utilizzando solamente la bocca e dentro trovano del materiale per costruire una vasca idromassaggio. Le Marmotte vincono la sfida costruendo una vasca perfetta, mentre le Carpe perdono a causa della loro disorganizzazione. Alla cerimonia del fuoco, Ezekiel viene eliminato perch\u00e9 ha fatto commenti sessisti sulle ragazze, ritenendole responsabili della sconfitta della loro squadra. Questi commenti sconvolgono soprattutto Eva e Bridgette. Courtney, che rischiava l'eliminazione, viene salvata e la ragazza promette alle telecamere che si riscatter\u00e0.\nIl grande sonno.\nTrama.\nI membri delle due squadre parlano mentre Eva ascolta la musica con il suo lettore MP3. Courtney nel frattempo, va al confessionale rivelando tutti i disastri che ha combinato Eva a causa della sua rabbia. Il conduttore Chris, poi, porta i campeggiatori a fare una corsa chilometrica per tutta l'isola e, successivamente, d\u00e0 loro da mangiare un'abbondante colazione. Dopo la prima met\u00e0 della sfida, i campeggiatori si trovano di fronte alla seconda parte: rimanere svegli il pi\u00f9 a lungo possibile. La lunga corsa e il buffet avevano infatti proprio lo scopo di fiaccare i concorrenti e rendere la sfida pi\u00f9 difficile. Heather si allea con Lindsay e Beth, promettendo loro di portarle alla finale a tre. Gwen e Trent fanno conoscenza cercando di tenersi svegli. Dopo quattro giorni, restano svegli solo Duncan e Gwen. Quest'ultima porta le Marmotte alla vittoria per la seconda volta, poich\u00e9 Duncan crolla addormentato nel gabinetto. Alla cerimonia del fuoco, Eva viene eliminata perch\u00e9, in preda all'ira, aveva incolpato i suoi compagni di aver rubato il suo MP3, anche se in realt\u00e0 l'aveva preso Heather per farla arrabbiare. Inoltre, Eva aveva rivoltato la baracca da cima a fondo per trovarlo. La ragazza, quindi, lascia l'isola per colpa della strategia di Heather.\nA tutto sport.\nTrama.\nLa sfida di questa settimana \u00e8 sul movimento e sullo sport: una bella partita a palla avvelenata! Le Carpe riescono a rimontare svegliando Duncan, che per via del russare di Harold non \u00e8 riuscito a dormire. Egli li aiuta con una sua strategia (che chiama \u201cAttacca il pivello\"), ovvero quella di colpire con le palle una sola persona in modo da riuscire a prenderla sicuramente. Alla fine \u00e8 rimasto per le Carpe solo Harold, mentre per le Marmotte solo Owen. Con grande stupore di tutti, Harold, grazie alla sua abilit\u00e0 nel pattinaggio artistico, riesce a schivare tutte le palle lanciatogli da Owen. Poi, riesce a prendere la palla al volo, facendo vincere le Carpe. Alla Cerimonia del Fal\u00f2, le Marmotte eliminano Noah, perch\u00e9 invece di aiutare la sua squadra \u00e8 rimasto in panchina a leggere un libro, fingendo interesse alla sua squadra.\nSfida all'ultimo talento.\nTrama.\nLa sfida di questa settimana \u00e8 un talent show in cui le squadre dovranno competersi in una gara. Justin mostra il suo bell'aspetto bagnato, Dj fa la danza del nastro, Trent dedica una canzone d'amore a una ragazza del campo (Gwen), Bridgette prova a stare in verticale per 20 minuti, ma siccome ha mangiato troppe patatine comincia a vomitare per tutto il palcoscenico, mentre Heather decide di leggere ad alta voce il diario di Gwen, in cui c'\u00e8 scritto che si \u00e8 innamorata di qualcuno (Trent). Tuttavia, Geoff, pronto per esibirsi con le sue acrobazie, rompe il suo skateboard e l\u2019ultima speranza per le Carpe Assassine risiede in Harold (visto che gi\u00e0 in precedenza anche Courtney aveva rotto il suo strumento: il violino). Con grandissimo stupore generale, Harold si cimenta in una perfetta esibizione Beatbox e fa vincere la sua squadra per la seconda volta di fila. Le Marmotte, alla cerimonia del fal\u00f2, mandano a casa Justin poich\u00e9 Heather, sfruttando la sua alleanza, convincendo Izzy (grazie anche al fatto che la ragazza \u00e8 pazza) e corrompendo Owen con una torta, riesce a trovare i 5 voti necessari per evitare l'eliminazione. Durante la notte, Gwen decide di ripagare Heather mettendogli nel letto la teca di formiche rosse dategli da Harold.\nUn esterno disgustoso.\nTrama.\nLa sfida di questa settimana \u00e8 quella di sopravvivere una notte nella foresta. Dopo che le Marmotte si accampano, Izzy si traveste da orso spaventando tutta la sua squadra. Invece, dopo che le Carpe si accampano, Duncan racconta una storia dell'orrore spaventando, anche lui, la sua squadra. Mentre dormono, per\u00f2, Bridgette deve andare in bagno e mentre \u00e8 uscita, presa dalla paura, brucia per sbaglio la tenda dei suoi compagni di squadra. Katie e Sadie, nel frattempo, si perdono e, spaventate da un orso, si rifugiano in una grotta, passandoci la notte. Il giorno seguente, per\u00f2, le Carpe giungono primi al traguardo, ma non sono al completo, in quanto mancano Katie e Sadie; la vittoria spetta quindi alle Marmotte. Alla cerimonia del fal\u00f2, le Carpe eliminano Katie per averli fatti perdere.\nFattore fobia.\nTrama.\nLa sfida \u00e8 superare le proprie paure, dopo che al fal\u00f2 ognuno rivela la sua. Beth ha paura di essere ricoperta di insetti e la supera, Lindsay e Sadie avere una brutta acconciatura e la superano, Izzy e Owen volare e la superano, Heather i lottatori di sumo e la supera, Gwen essere sepolta viva e la supera, Dj dei serpenti e la supera, Trent dei mimi e la supera, Geoff la grandine e non la supera, Cody le bombe ad orologeria e non la supera, Bridgette restare da sola nel bosco e non la supera per colpa di uno scoiattolo e di Cody (la spazzatura della bomba gli \u00e8 andata addosso e la spaventa a morte), Tyler le galline e non la supera, Harold i ninja e non la supera (ha tirato fuori dei Nunchaku e invece di attaccare i Ninja, gli finiscono in testa, anche se aveva coraggio), Duncan le sagome di C\u00e9line Dion nei negozi di dischi e la supera, Leshawna dei ragni giganti e non la supera. Courtney dice di non averne nessuna, ma poi si scopre essere quella della gelatina verde; tuttavia non la supera, facendo perdere la sua squadra. Alla cerimonia del fal\u00f2, per\u00f2, viene eliminato Tyler.\nL'isola dei teschi.\nTrama.\nLa sfida \u00e8 una regata a coppie fino all'isola dei teschi. Gwen, che voleva fare coppia con Trent, \u00e8 invece costretta a sopportare Cody (che \u00e8 attratto dalla ragazza), mentre Trent sta insieme a Beth e Lindsay (per via del numero dispari dei concorrenti rimasti). Dopo aver raggiunto l'isola dei teschi con le canoe in acqua, e poi sulla testa, i concorrenti devono accendere un fal\u00f2. Succederanno molti imprevisti, come Geoff che si conficca una scheggia nella gamba. Le Carpe, alla fine, accendono il fal\u00f2, ma Harold, per alimentarlo, ci butta sopra i remi delle proprie imbarcazioni. Nonostante ci\u00f2, grazie a Dj che spinge tutte le canoe fino all'isola di Wawanakwa, le Carpe vincono la sfida. Alla cerimonia del fal\u00f2, inizialmente, il marshmallow doveva toccare o a Lindsay o ad Izzy, ma quest\u2019ultima si scopre essere perseguitata dalla polizia e scappa, abbandonando il gioco. Inoltre, Beth porta con s\u00e9 una statuetta Tiki dall'isola dei teschi, inconsapevole del fatto di essersi attirata a se ed a tutta la sua squadra una maledizione (visto che era in bagno e quindi assente al momento della spiegazione del gioco da parte di Chris).\nCaccia al cervo.\nTrama.\nI concorrenti vengono divisi in cacciatori e cervi: i cacciatori hanno dei fucili che sparano palline di vernice con cui devono cacciare i cervi che sono muniti di un paio di corna. Cody viene ferito da un orso che \u00e8 stato attirato dall'odore delle patatine che stava mangiando. Dopo che Heather ha chiesto a Beth di portargliele, quest\u2019ultima, rendendosi conto che non deve essere sua schiava, gliele porta al gusto sbagliato (al barbecue) e nel frattempo, visto che le ha prese dalla dispensa di Chef di nascosto, se le mangia. Courtney e Duncan si incastrano le corna e quindi restano bloccati. Beth, dopo aver capito che non deve essere la schiava di Heather, lascia la coalizione e le spara visto che lei \u00e8 un cacciatore e Heather \u00e8 un cervo, poi si aggiunge alla lotta anche Leshawna. Alla cerimonia del fal\u00f2, le marmotte, che hanno perso, eliminano Cody visto che era rimasto ferito. Inoltre, poco prima di essere mandato sulla barca del perdente, Beth rivela a Cody di aver preso un \u201cpiccolo souvenir\u201d dall\u2019Isola dei Teschi, ma il povero ragazzo, tutto ingessato ed impossibilitato a parlare, non riesce ad avvisare nessuno al riguardo.\nSfida culinaria.\nTrama.\nLe due squadre devono fare una cena di tre portate con il giudizio finale di Chris. Le Carpe, guidate da Geoff, preparano uno straordinario pasto italiano che impressiona Chris: spaghetti al sugo. Le cose tra Duncan e Courtney cominciano a migliorare , mentre Geoff e Bridgette iniziano ad avvicinarsi. Intanto le Marmotte, guidate da Heather, che si \u00e8 auto-proclamata capo, hanno diversi problemi. Owen viene perseguitato dalle vespe e finisce accidentalmente per mettere K.O. Trent buttandogli una cesta di arance in testa; Heather perde le sopracciglia per via dell'esplosione del flamb\u00e9 e viene poi bloccata nella cella frigorifera quando LeShawna (costretta a tagliare gli ananas nonostante ne fosse allergica), Lindsay e Beth si stancano del suo lamentarsi e della sua prepotenza. Nel frattempo Duncan, Geoff e DJ tentano di dare ad Harold una lezione (dato che il ragazzo lascia le sue mutande in giro), lasciando la sua biancheria intima nella cabina, mettendo la salsa piccante in un suo paio di mutande e mettendone altre nei sandwich che gli danno da mangiare. Intanto Duncan e Courtney si sentono sempre pi\u00f9 attratti l'uno dall'altra. Si arriva alla sfida, ma le Marmotte fanno l'errore di lasciare Owen a custodire la cena preparata e lui si mangia il pasto principale. Dopo le basse recensioni sui prodotti alimentari date da Chris, le Carpe vincono per la terza volta di fila ed ottengono una cena a cinque stelle a livello internazionale. Alla cerimonia del fal\u00f2, Beth viene eliminata perch\u00e9 si scopre che ha rubato la bambola tiki dall'Isola dei Teschi, inconsapevole che essa avrebbe maledetto la sua squadra. A notte fonda, per\u00f2, Geoff, Duncan e DJ, in gran segreto, spogliano completamente Harold ancora nel letto, mettendolo sul Molo della Vergogna. Il mattino seguente, Harold si sveglia tutto nudo davanti alle ragazze ed i tre ragazzi, per deriderlo ancora di pi\u00f9.\nDi chi ti puoi fidare?\nTrama.\nDate le crescenti tensioni su entrambe le squadre, i campeggiatori sono costretti ad essere sottoposti ad una prova di fiducia. Essi devono affrontare 5 sfide di fiducia a coppie: la prima \u00e8 un'arrampicata estrema su una parete rocciosa dove uno si arrampica, evitando gli ostacoli, e l'altro regge la corda di sicurezza da terra. Prima delle sfide DJ affida il suo coniglietto, trovato in qualche sfida precedente, a Geoff. Vincono Gwen e Heather per le Marmotte contro DJ e Duncan per le Carpe, anche se Heather aveva lasciato in mutande Gwen distraendo i due maschi delle Carpe. La seconda prova consiste nel preparare una cena a base di pesce palla (che se cucinato male pu\u00f2 essere nocivo ed addirittura mortale) per il loro compagno e la sfida \u00e8 vinta dalla coppia Bridgette-Geoff contro Lindsay-Trent, con quest\u2019ultimo che rimane fuori dalle sfide a causa di un avvelenamento. Si arriva alle ultime 3 sfide da compiersi con uno dei membri della coppia sempre bendato: la prima consiste nel centrare con una mela, bendati, la freccia sulla testa del compagno e vince la coppia LeShawna-Owen contro Sadie-Courtney; dopodich\u00e9 bisogna far saltare il compagno da un ponte di legno ed afferrarlo prima che cada nel laghetto pieno di meduse. La sfida viene vinta da Harold-Bridgette contro Lindsay-Heather, con quest'ultima che cade nel laghetto. Per finire c'\u00e8 una gara di slittino a due, con il pilota bendato, in cui gareggiano Gwen-LeShawna contro Geoff-DJ. Duncan trova un nuovo coniglio per DJ, perch\u00e9 quello originale \u00e8 stato mangiato da un serpente, che \u00e8 stato divorato da un'aquila, il quale \u00e8 stato mangiato da uno squalo. DJ, quindi, mentre sta gareggiando, si toglie la benda per un breve momento per guardarlo, facendo perdere la sfida alla squadra nonostante lui e Geoff fossero arrivati primi. Il gesto di Duncan porta Courtney a pensare che in fondo sia un bravo ragazzo, anche se lui continua a negare. Alla cerimonia del fal\u00f2, le Carpe eliminano Sadie che, mentre s'incammina verso la barca del perdente, incontra di nuovo la sua amica Katie ed insieme se ne vanno felici dall'isola.\nUn addestramento forzato.\nTrama.\nI campeggiatori sono inviati ad un campo di addestramento, con Chef Hatchet come sergente che sostituisce Chris nel ruolo di presentatore. Le prove sono tutte di resistenza che terminano solo quando almeno un concorrente rinuncia, suonando l\u2019apposita campanella. La prima prova riguarda il resistere tenendo una canoa sopra la testa per tutto il giorno. La cosa ben presto diventa molto faticosa, ma vincono le Carpe perch\u00e9 Lindsay \u00e8 costretta a rinunciare ed a suonare la campana causando la sua eliminazione dalla sfida. Le altre consistono poi rispettivamente nel mangiare dalla spazzatura, ballare a ritmo di musica e scrivere un saggio di almeno 300 parole per Chef senza addormentarsi, cosa che Trent e DJ non rispettano e vengono eliminati. Dopodich\u00e9 bisogna completare una corsa ad ostacoli in cui Harold viene eliminato perch\u00e9 c'\u00e8 troppo fango, mentre il giorno seguente si deve rimanere a testa in gi\u00f9 su un albero fino a quando l'ultimo campeggiatore rimane appeso. Duncan, durante la gara ad ostacoli, fa innervosire volontariamente Chef e viene condannato ad una notte d'isolamento nella casa galleggiante. Courtney, preoccupata per lui, si unisce a Duncan di nascosto e, insieme, infrangono le regole, rubando dei dolci dalla dispensa di Chef. Courtney si rende conto che le piace tutto ci\u00f2 e si innamora di Duncan (che ha gi\u00e0 una cotta per lei), cos\u00ec i due si baciano sotto lo sguardo invidioso di Harold, che li sta spiando di nascosto. Le Marmotte vincono dopo che Gwen ha sconfitto Geoff, essendo gli ultimi due rimasti appesi sull'albero, e Chef le fa i complimenti. Alla cerimonia del fal\u00f2, Harold manomette i voti e li sostituisce con quelli con scritto \"Courtney\", costringendo la ragazza ad essere eliminata. Harold si vendica cos\u00ec di Duncan, dal momento che quest\u2019ultimo gli aveva fatto molti dispetti (insieme a Geoff e a Dj) per tutto l'episodio e nelle puntate precedenti.\nTortura E-X-trema.\nTrama.\nI campeggiatori sono chiamati a partecipare ad una sfida che consiste nel superare una serie di sport estremi: il primo consiste nel buttarsi da un aereo e cadere su un divano tutto intero. Heather disegna una sagoma di Trent, che viene spinto accidentalmente da DJ e cade a terra. DJ, invece, riesce a cadere sul divano. La seconda parte della sfida \u00e8 restare sopra un alce come ai rodei per circa 8 secondi. Geoff \u00e8 il primo ma, togliendosi le sue mutande per farsi notare da Bridgette, fa infuriare l'alce, che lo spedisce in mezzo ad un cumulo di calzini sporchi. LeShawna, invece, riesce a rimanere in groppa all'alce per pi\u00f9 degli 8 secondi previsti. L'ultimo sport consiste nello sci d'acqua sulla terraferma facendo guidare una persona della squadra avversaria: Harold sta per vincere, ma ad opporsi a lui c'\u00e8 un ramo che stacca la maglietta di Heather, mentre quest'ultima voleva tagliare la corda a Harold, lasciandola a seno scoperto. Harold, ovviamente, si distrae e finisce contro un sasso. Lindsay, invece, riesce a vincere nonostante la guida spericolata di Duncan, che sbatte contro un sasso e finisce su un albero. La squadra vincitrice, le Marmotte Urlanti, riceve una doccia multi-massaggio come ricompensa. Durante la prima colazione, per\u00f2, Chef aveva trovato una poesia d'amore che finisce nelle mani di Gwen. Pensando che potrebbero averla scritta i loro \u201cfidanzati\u201d, Trent e Geoff, Gwen e Bridgette litigano fra loro su chi sia l'autore, ma poi fanno pace e decidono di scoprirlo insieme mentre si svolgono le sfide nel corso della giornata, ma senza successo. Alla cerimonia del fal\u00f2, Harold viene eliminato per aver perso la sfida dello sci d'acqua. Prima di congedarsi, per\u00f2, rivela di aver scritto le lettere d'amore a LeShawna ed i due si baciano sul molo, dandosi un felice addio. Poco dopo, la ragazza scopre che Harold ha visto le tette di Heather e si infuria, pensando che lei lo abbia fatto apposta.\nIl brunch del disgusto.\nTrama.\nI dieci campeggiatori rimasti sono a met\u00e0 del gioco. Chris e Chef sciolgono le squadre delle Carpe e delle Marmotte e istituiscono la guerra dei sessi, dividendo i concorrenti tra ragazze e ragazzi. Le liti furiose tra Heather e LeShawna preoccupano Bridgette, unico nuovo acquisto della squadra femminile (in quanto Bridgette sia stata l\u2019unica ragazza rimasta delle Carpe originali), che vorrebbe andare d'accordo con tutte, ma che viene costretta a scegliere da che parte stare, schierandosi da quella di Gwen e LeShawna. Invece i ragazzi vanno molto pi\u00f9 d'accordo fra loro. La sfida della settimana \u00e8 il \"brunch del disgusto\", un pasto di nove portate assolutamente disgustose. La squadra che riesce a mangiare pi\u00f9 pietanze vince, aggiudicandosi una crociera di lusso di tre giorni. Dopo i piatti pi\u00f9 disgustosi, dai testicoli di toro (che mettono a dura prova i maschi) agli spaghetti di vermi, dalle pizze con meduse ed acciughe fresche al frapp\u00e9 di urina di moffetta, la situazione \u00e8 di pareggio fin quando, all'ultima portata, Bridgette e DJ si rifiutano di mangiare un hot dog di delfino (La prima perch\u00e9 essendo una surfista ci \u00e8 molto affezionata, oltre che vegetariana, mentre il secondo, grande amante degli animali e della natura, ritiene che sia ingiusto e illegale catturare ed uccidere delle povere bestie). Owen e LeShawna si giocano cos\u00ec lo spareggio, bevendo quanti pi\u00f9 bicchieri possibile di succo di otto tipi diversi di scarafaggio. Vince Owen, che guadagna per s\u00e9 e per la sua squadra l'ambita crociera, mentre Bridgette soffre per la lontananza da Geoff.\nChi la dura la vince.\nTrama.\nDopo che i ragazzi tornano dalla crociera (con molta rabbia delle ragazze), Chris annuncia che le squadre sono ufficialmente sciolte, spiegando che ogni campeggiatore, da quel momento in poi, giocher\u00e0 per s\u00e9. Inoltre, Chris fa ritornare in gara Izzy (che in realt\u00e0 non era scappata, ma era rimasta nascosta sull'isola vivendo insieme ai castori) ed Eva, dicendo che era stato il pubblico a volerlo (in realt\u00e0 l'ha voluta lui). Eva \u00e8 ancora arrabbiata con i suoi ex-compagni e sembra avercela particolarmente con Bridgette, in quanto unica ragazza rimasta della sua vecchia squadra. Il gioco consiste nel girare \"la ruota della sfortuna\" e subire dolorose punizioni resistendo almeno 10 secondi: il vincitore avr\u00e0 una roulotte che porter\u00e0 a casa alla fine del reality. I perdenti vengono chiusi dentro delle gogne mentre chi sopporta pu\u00f2 scegliere a quale concorrente in gara tocca la prossima tortura. Geoff si sacrifica per Bridgette prendendo il suo posto in una delle torture (stare in un barile pieno di sanguisughe) mentre Trent cerca di riconquistare Gwen ancora arrabbiata per la storia della sepoltura. Izzy, nella sua pazzia, si autoelimina autoassegnandosi una seconda tortura. Alla fine, LeShawna ed Eva sono le ultime rimaste (perch\u00e9 gli altri non hanno resistito per i 10 secondi pattuiti fino alla fine) e la prima si vede costretta a battere un orso su un tronco che ruota sopra un lago pieno di piranha. LeShawna riesce a vincere e riceve l'immunit\u00e0 e la roulotte. Alla cerimonia del fuoco, Eva viene esclusa di nuovo perch\u00e9 tutti hanno paura di lei sull'isola, non sopportando i suoi modi rudi.\nCaccia al tesoro.\nTrama.\nI campeggiatori ricevono un brusco risveglio perch\u00e9 Chris, vestito da pirata, spara un colpo di cannone sulla roulotte che LeShawna aveva vinto nel precedente episodio, distruggendola, chiamando tutti a raccolta nell'anfiteatro. Qui viene illustrato ai campeggiatori dove trovare delle chiavi segrete per aprire alcuni forzieri contenenti dei tesori. Le chiavi sono custodite in posti diversi per ciascun campeggiatore: per esempio quella di Owen la custodisce un orso, quella di LeShawna dei coccodrilli e quella di Trent gli squali mangia uomini. Gwen e Trent ritrovano l'affinit\u00e0, dopo che Trent la aiuta a prendere la chiave dalla tana di una puzzola, e i due si baciano. Quindi Heather cerca di farli dividere facendo credere a Trent che Gwen lo considera banale e che odia le sue canzoni, facendole credere, inoltre, che Trent non la ama. Grazie a Lindsay, che lo attira sul molo, Heather bacia Trent, facendo in modo che Gwen assista alla scena cos\u00ec che la ragazza creda di essere stata tradita. Dopo aver saputo questo, LeShawna va a dire a tutti di votare contro Trent o Heather, per non far soffrire la sua migliore amica. Alla fine nei forzieri si trovano cose banali, per esempio acqua di colonia o cibo, mentre alcune chiavi non aprono nessun forziere. Heather nel suo trova l'immunit\u00e0, cosicch\u00e9 tutti i campeggiatori sono costretti a votare contro Trent. Sar\u00e0 proprio quest\u2019ultimo a dover lasciare l'isola, subito dopo essersi chiarito e riappacificato con Gwen, promettendole che avrebbe fatto il tifo per lei da casa. Pi\u00f9 tardi, LeShawna si vendica di Heather scambiando i tubi dell'acqua e dello scarico mentre la ragazza si fa la doccia.\nNascondino.\nTrama.\nI campeggiatori giocano ad un famoso gioco: nascondino, con Chef Hatchet come ricercatore. Usando le sue tattiche di guerriglia, con la sua super pistola ad acqua e l'odio per i campeggiatori, Chef rende difficile il gioco. Duncan stabilisce un'alleanza segreta con tutti i ragazzi che consiste nell'eliminare tutte le ragazze, che sono pi\u00f9 di loro. Heather viene catturata, ma lei scopre il nascondiglio di DJ e Owen, e ci\u00f2 le fa guadagnare l'immunit\u00e0. LeShawna \u00e8 l'unica campeggiatrice a non essere stata trovata nel campo di Chef (si nasconde sott'acqua) e vince anche lei l'immunit\u00e0 perch\u00e9 ha toccato la base (che consiste nella postazione da bagnino sul molo). Alla cerimonia del fuoco, Bridgette viene esclusa dall'alleanza maschile. Tuttavia, Geoff, che si era rifiutato di votare per l'eliminazione di Bridgette perch\u00e9 lui \u00e8 innamorato di lei, cerca di baciarla, ma il ragazzo indietreggia perch\u00e9 lei puzza ancora per colpa di una puzzola. In seguito Geoff viene cacciato dalla cabina dei ragazzi per l'intera notte per non avere rispettato i piani dell\u2019alleanza.\nSenza catene.\nTrama.\nMentre Heather continua a maltrattare Lindsay, Geoff, chiuso nei bagni in comune, rivela che senza Bridgette (eliminata per l'alleanza fra maschi) non ce la fa pi\u00f9 a continuare il gioco, ma Duncan, DJ e Owen lo consolano e lo convincono a restare sull'isola. Chris chiama tutti all'accampamento delle arti e dei mestieri e fa guardare a tutti la moto di Chef Hatchet, per poi rivelare che la sfida sar\u00e0 quella di costruire delle biciclette per gareggiare nel mezzo dell'isola. Heather convince Lindsay ad aiutarla promettendole l'immunit\u00e0 e quest\u2019ultima smonta la moto di Chef e d\u00e0 i pezzi a Heather. Intanto, Izzy finisce la bici e convince LeShawna a provarla insieme a lei, ma con il peso di quest\u2019ultima la bici va velocissima ed Izzy non riesce a fermarla. Intanto tutti hanno finito le bici e Chris rivela che ognuno scambier\u00e0 la propria bici con quella di qualcun altro, secondo un sorteggio. Le bici che arrivano al traguardo saranno poi riprese dai loro proprietari per una gara reale e chi arriver\u00e0 ultimo sar\u00e0 eliminato automaticamente senza cerimonia. LeShawna ed Izzy non si presentano alla sfida perch\u00e9 stanno andando gi\u00f9 da un dirupo con la bicicletta appena costruita. Dopo la prima prova, le bici che arrivano al traguardo sono quella di Owen, presa da Gwen, quella di Duncan, presa da Owen, quella di Lindsay, presa da Duncan e quella di Heather, presa da Lindsay: quindi allo spareggio ci vanno Owen, Duncan, Heather e Lindsay. Heather convince Lindsay a farle strada tra le mine, fra le macchie di petrolio ed una vasca piena di piranha facendola vincere e Lindsay, anche se un po' triste, accetta. Cos\u00ec Lindsay perde la prova e Heather arriva prima, acquisendo l\u2019immunit\u00e0. Chris fa notare che Duncan e Owen non sono giunti all'arrivo e, perci\u00f2, l'ultima a tagliare il traguardo \u00e8 proprio Lindsay. Durante una lite con Heather, Lindsay gliene dice di tutti i colori. Al tramonto la ragazza lascia l'isola dopo aver salutato tutti, in particolare Owen.\nL'isola del terrore.\nTrama.\nChris e Chef non si vedono all'inizio di questo episodio inquietante. I campeggiatori guardano un film horror sugli Psycho killer con una motosega ed un uncino (Parodia di Leatherface e Jason Voorhees di \"Non Aprite Quella Porta\" e \"Venerdi 13\"). In seguito, Chris e Chef si fanno vivi, ma stanno, segretamente, fuggendo dall'isola, con la faccia spaventata lasciando, per sbaglio, un giornale con la notizia che uno Psycho Killer \u00e8 a piede libero nel bosco dell'isola. Poi Gwen, Duncan, DJ, Leshawna e Geoff tornano in campo per fare un piano di gioco (dato che Heather sta facendo un trattamento viso ed Owen ed Izzy stanno andando nel bosco per poi amoreggiare). Uno per uno, i campeggiatori scompaiono, senza sapere che tutta questa storia \u00e8 solo un altro scherzo creato dai produttori dello show concepito come sfida con Chef travestito da assassino (la sfida \u00e8 ad eliminazione diretta e colui che avr\u00e0 il risultato pi\u00f9 penoso viene buttato fuori). Nessuno lo sa, tuttavia, che vi \u00e8 in realt\u00e0 un vero e proprio killer nel bosco. Chef spaventa i concorrenti uno ad uno e rimangono solo Duncan e Gwen (tranne LeShawna che riesce a scappare da Chef portando con s\u00e9 dei biscotti). Alla fine Duncan \u00e8 faccia a faccia contro il travestito Chef Hatchet e riesce a vincere e a prendere la sua motosega, vincendo cos\u00ec una parte della sfida. Gwen, invece, si trova faccia a faccia col vero Psycho killer, ma la ragazza riesce comunque a batterlo ed a vincere anche lei la sfida, in quanto non catturata da Chef. Alla cerimonia del fuoco, DJ viene eliminato senza votazione perch\u00e9 \u00e8 quello che si \u00e8 spaventato di pi\u00f9, senza nemmeno vedere il killer (per\u00f2 ha visto Heather con la maschera d'argilla mentre si tagliava i peli delle gambe, cosa ancora pi\u00f9 orribile).\nWawanakwa selvaggia.\nTrama.\nI campeggiatori sono sfidati a catturare un animale in otto ore di tempo, ma prima devono andare alla rimessa delle barche per gli strumenti da caccia. Il vincitore ricever\u00e0 un pasto di tutti i suoi cibi preferiti. Armati con reti, secchi, asciugamani di carta ed una pistola tranquillizzante, vanno alla ricerca dell'animale che devono catturare. Owen deve prendere uno scoiattolo, Gwen un'anatra, Heather un orso, Geoff due castori, Izzy un cervo, Duncan un procione e LeShawna una rana. Gwen vince la sfida, sebbene il suo pasto \u00e8 distrutto da Owen mentre cerca di attirare il suo scoiattolo. Duncan cerca di stringere un'alleanza con Heather, che per\u00f2 finisce subito quando egli permette ad Izzy di sparare su di lei. Alla cerimonia del fuoco, Izzy viene esclusa di nuovo perch\u00e9 ha sparato senza fermarsi a Chef, a Heather, ad un cavallo, ad un aereo e a molti altri animali (scambiandoli per cervi), anche se nessuno di loro era il suo vero obiettivo. Tuttavia Izzy, invece d'incamminarsi sulla barca del perdente, sparisce in una nube magica.\nGara di triathlon a tre braccia.\nTrama.\nI campeggiatori sono costretti in una sfida di coppie (Heather e Owen, Gwen e Geoff, LeShawna e Duncan). I componenti di tutte e tre le squadre sono ammanettati insieme in una versione contorta di una gara di triathlon che comprende 3 prove: nell'alimentazione forzata a vicenda vincono Heather e Owen, segue un viaggio sull'Isola dei Teschi per riportare la bambola tiki di Beth nella caverna dell'isola, in cui vincono Gwen e Geoff, e, infine, si deve creare un totem della vergogna con teste di legno scolpite dei loro ex compagni di squadra, e vincono Leshawna e Duncan, formandosi, di conseguenza, una situazione di pareggio in cui nessuno acquisisce l\u2019immunit\u00e0. Durante la seconda parte della sfida, Gwen inizia ad affezionarsi a Geoff. Alla cerimonia del fuoco, Geoff viene escluso per il suo \"atteggiamento troppo gentile\", ma mentre Geoff si incammina sulla barca del perdente si fa fare una foto con Gwen con la sua fotocamera ritrovata grazie a Gwen.\nLa spiaggia dei perdenti.\nTrama.\nI campeggiatori che sono stati esclusi lungo tutto il programma si trovano in un resort di lusso per rilassarsi. I campeggiatori hanno rivelato chi pensano che meriti di vincere il premio in denaro. Noah, Katie e Sadie parlano della loro permanenza nel reality nel bar della piscina mentre Izzy gli nuota attorno. Geoff e Bridgette si baciano continuamente mentre Ezekiel cerca di avvicinarsi a quest\u2019ultima senza riuscirci. Courtney cerca di colpire Harold con un lampione per fargliela pagare dopo aver scoperto che il ragazzo aveva truccato i voti per eliminarla; quest'ultimo cerca di nascondersi da lei fin quando non viene beccato. Cody parla con Trent di Gwen, Beth e Justin sono alle terme, Eva dice di aver preso delle lezioni per controllare il temperamento, Lindsay cerca di ricordare chi \u00e8 Tyler (anche se i due sono, apparentemente, fidanzati) e DJ cerca di mantenere il suo animale domestico Bunny fuori dal pericolo (ma non ci riesce molto). Chris si presenta e rivela che i campeggiatori perdenti decideranno chi verr\u00e0 eliminato quel giorno. Quasi tutti sembrano d'accordo nell'eliminare Heather dato che la odiano. Ma Katie e Sadie, non capendo bene il meccanismo di eliminazione e convinte che invece si deve scegliere il vincitore da tifare, nominano LeShawna mentre gli altri eliminati le rimproverano formulando delle frasi contenenti accidentalmente il nome LeShawna. Anche un pappagallo nomina due volte il suo nome (pur non sapendo neanche chi fosse) e Chris conta i voti contro di lei che alla fine sono 9, quindi pi\u00f9 della maggioranza, e ci\u00f2 fa s\u00ec che LeShawna sia eliminata. La ragazza, stupita, viene mandata sulla barca dei perdenti.\nCampo naufraghi.\nTrama.\nInizialmente non si sarebbe svolta alcuna sfida a causa della pioggia, rimandandola al pi\u00f9 presto possibile. C'\u00e8 stata una vera e propria tempesta che ha fatto allagare il campo, portando i campeggiatori alla deriva su un'isola deserta. Heather crede che l'isola sia uno dei tanti \"set dozzinali\" di Chris, e quando cerca di provarlo colpendo una roccia che secondo lei \u00e8 di polistirolo, si fa male. I ragazzi si trovano, quindi, da soli ad affrontare il proprio destino. Mentre Duncan cerca del cibo, Owen si arena su una spiaggia, dall'altra parte dell'isola, e prende una noce di cocco come amico, chiamandolo \u201cSignor Cocco\u201d, cadendo sull'orlo della pazzia. Heather, cercando di orientarsi sull'isola, si spaventa scoprendo il teschio di un dinosauro e quindi scappa e trova sulla sua strada un baobab, in cui decide di accamparsi. Gwen, invece, cerca di costruire una zattera per tornare al campeggio, ma fallisce, rifugiandosi con Heather sul baobab; in seguito, anche Duncan si ricongiunge con le due sull\u2019albero. A l\u00ec a poco si aggiunge, poi, Owen. In attesa dei soccorsi i quattro giovani campeggiatori, una volta riuniti, confidano i loro pi\u00f9 terribili peccati. In quel momento si travestono tutti come degli indigeni e cercano di tornare al campo, ma arrivano al campo della produzione e Chris rivela ai campeggiatori che il naufragio era una messinscena per testare le loro abilit\u00e0 di sopravvivenza. Ritornati sull'Isola di Camp Wawanakwa, alla cerimonia del fuoco, con la sorpresa dei ragazzi, ci sono quattro marshmallow, cio\u00e8 uno ciascuno. Verr\u00e0 quindi eliminato l'amico immaginario di Owen, il \u201cSignor Cocco\u201d.\nFuga dalla foresta.\nTrama.\nChef Hatchet conduce questa puntata perch\u00e9 Chris \u00e8 occupato in altri \"affari\u201d, dimostrandosi crudele e spietato. Infatti, i quattro finalisti (Owen, Gwen, Heather e Duncan), saranno nuovamente messi alla prova nelle loro capacit\u00e0 di sopravvivenza e senso di orientamento. Essi si risvegliano nei loro letti, ma non pi\u00f9 nelle loro stanze, bens\u00ec all'aperto. Dopodich\u00e9, dopo la spiegazione di Chef, i quattro ragazzi si trovano a dover attraversare un bosco (popolato da uno yeti) per arrivare al campo base. I quattro vengono divisi in due squadre, Gwen-Heather e Duncan-Owen, vengono dotati di vari strumenti, come una cartina o una bussola, e vengono \"abbandonati al loro destino\". Subito si crea competizione tra le due squadre che, attraverso stratagemmi e beffe, si rubano a vicenda gli strumenti in loro dotazione per poter arrivare prima al campo base ed ottenere l'immunit\u00e0. La squadra vincitrice \u00e8 quella delle ragazze, anche se comunque si ha una rimonta da parte dell'altra squadra, che nel frattempo era stata privata di tutto. Infatti, Owen segue la scia lasciata dall'odore dei biscotti caramellati che erano appena stati sfornati da Chef e riesce ad arrivare prima delle ragazze; ma invece di toccare il totem, che avrebbe assegnato la vittoria e l'immunit\u00e0, si fionda direttamente sui biscotti, concedendo la vittoria alla coppia avversaria. Alla cerimonia del fuoco, bench\u00e9 ci si aspettasse l'eliminazione di Owen, esce di scena Duncan.\nUna sfida a tre.\nTrama.\nNella semifinale, i tre campeggiatori restanti sono costretti a giocare una partita al \u201cGiro della Bottiglia\u201d, una versione distorta della ruota della fortuna. Gli ex-campeggiatori hanno scelto le pi\u00f9 pesanti e contorte umiliazioni che esistano, come per esempio leccare l'ascella di Owen, lottare con un alligatore, bere da una toilette e mangiare dall'ombelico di Owen. Gwen e Owen fanno un'alleanza (Owen divide le sue \"Bottiglie Bonus\" in cambio della promessa di Gwen di dividere la vincita o comprargli una scatola di ciambelle a seconda di chi vinca) e tutte le sfide vengono affrontate da Heather. Alla fine \u00e8 proprio in questa sfida che avviene l'eliminazione di Heather, dopo che lei si rifiuta di rasarsi a zero, dando un calcio al rasoio. Alla fine Heather viene rasata comunque a causa del rasoio che cade sui suoi capelli e viene eliminata.\nIl gran finale!\nTrama.\n\u00c8 la finale e c'\u00e8 una sorpresa in serbo per gli ultimi due concorrenti (Gwen ed Owen). Tutti gli ex compagni di squadra sono stati invitati a guardare l'ultima sfida ed a tifare per il loro finalista preferito. Quasi tutti stanno dalla parte di Owen (tutti tranne Trent, Cody, Eva e LeShawna) perch\u00e9 egli promette una mega-festa su uno yacht in caso di vittoria. All'inizio i due finalisti devono arrampicarsi su un'asta ed afferrare la bandiera che sta in cima. Owen, che ha problemi a causa del suo peso, viene aiutato a salire da Izzy, Heather e Geoff, mentre Gwen, che ha anche lei dei problemi (Heather ha cosparso il suo palo di burro), viene aiutata da Trent. Dopo aver preso la bandiera bisogna attraversare un dirupo portando un uovo con s\u00e9, senza cadere nelle acque infestate dagli squali. Owen e Gwen rischiano di cadere a causa di due aquile, infuriate per le loro uova, ed Heather, per distrarre Gwen, le mostra i bei muscoli di Justin, facendo per\u00f2 distrarre anche Owen. Trent fa in modo che Gwen (ed anche Owen) torni in s\u00e9 per correre. Dopo aver attraversato l'asta, bisogna correre fino al traguardo. Owen \u00e8 costretto ad andare al confessionale per dei dolori intestinali a causa di un muffin lassativo che aveva mangiato in precedenza, ma che in realt\u00e0 aveva preparato Heather per rallentare Gwen. Trent, intanto, per dimostrare il suo amore per Gwen, porta un masso pesante correndo fino al traguardo assieme a lei. Owen sembra ormai sfinito cos\u00ec Lindsay ed Izzy gli preparano dei brownies. Quando Owen sente il profumo dei biscotti accelera, sorpassa Gwen e vince la sfida. Dopo aver vinto il montepremi, Owen e gli altri ragazzi buttano in acqua Chris dal molo della vergogna, rincorrendo Chef per fargli fare la stessa fine.\nNel finale alternativo \u00e8 invece Gwen a vincere, sorpassando Owen mentre \u00e8 distratto dai biscotti che dovevano servire per farlo vincere che invece lui, troppo felice, non supera il traguardo, ma cade addosso a Izzy. Sempre in questa versione \u00e8 Gwen che, ispirata da Owen, organizza la festa per tutti i concorrenti, escludendone per\u00f2 Heather.\nUltima sfida.\nTrama.\nDopo la finale tutti i 22 ex-campeggiatori si divertono: Justin mostra i suoi muscoli a Katie e Sadie, mentre Izzy fa gara con Owen ed Eva a mangiare marshmallow. Harold tenta di corteggiare LeShawna, ma quest'ultima rivela ad Harold che la loro relazione non funzionerebbe. All'improvviso arriva un elicottero e Chris annuncia una nuova sfida ed i campeggiatori si riuniscono per la possibilit\u00e0 di trovare una valigia piena di un milione di dollari e portarla al Molo della Vergogna (se Owen rinuncia ai 100.000 dollari; nel finale alternativo, Gwen \u00e8 obbligata da Chris perch\u00e9 era scritto nel contratto firmato all'inizio della stagione che Chris avrebbe preso tutte le decisioni del concorrente riguardo al reality). All'inizio Owen \u00e8 l'unico che partecipa alla sfida, poi arrivano tutti gli altri. Owen fa una squadra di soli maschi con Tyler, Cody e DJ; Heather finge un'alleanza con Harold dato che Gwen, Leshawna e Trent la ignorano, cos\u00ec come il gruppo composto da Lindsay, Beth ed Ezekiel. Sadie e Katie stanno dietro a Justin, Geoff e Bridgette iniziano a baciarsi (ma Bridgette nel corso della puntata fa degli sbagli facendo inciampare per sbaglio Geoff). Esiste anche il rapporto Duncan-Courtney ed Izzy fa un'alleanza con Eva e Noah. Il gruppo di Owen trova la valigetta per primo, ma poich\u00e9 lui deve scaricarsi in bagno, Harold gli ruba la valigetta e costruisce un deltaplano con rami e foglie, ma Heather, dato che non ha pi\u00f9 bisogno di lui, lo colpisce e ruba il deltaplano, il quale per\u00f2 si rompe, facendola cadere in una diga di castori (con la sua testa che rimane incastrata in un buco della diga), mentre la valigetta cade nel fiume. Intanto il gruppo di Lindsay riesce a trovarla, ma la coppia Duncan-Courtney gliela ruba, fino a quando un coccodrillo finisce per mangiarla; nonostante tutto, Duncan lo sconfigge a botte e gli fa sputare la valigia. Duncan poi si frattura una gamba; Courtney non lo aiuta e si prende la valigetta, ma Izzy cade su di lei e gliela prende. Duncan, intanto, ruba i pantaloni a Noah. Justin lascia Katie e Sadie in una grotta a parlare fra loro riguardo alle cose che odiano. Poi si fa spifferare delle informazioni da LeShawna e Gwen, che avevano perlustrato tutta l'isola. Dopodich\u00e9, Justin incontra il gruppo di Izzy, incanta quest\u2019ultima ed Eva con il suo fascino e si prende la valigetta (per la prima volta Eva si vergogna per ci\u00f2 che ha fatto). Intanto Courtney, che stava inseguendo il gruppo di Izzy dopo aver lasciato solo Duncan, finisce contro la parete raffigurante la foresta e scopre che dietro c'\u00e8 un fast food; perci\u00f2 si prende una mongolfiera da uno dello staff. Justin incontra il gruppo di Owen che lo distrae con i \"paparazzi\" e gli frega la valigetta, ma i quattro cadono in un burrone, precipitando nella mongolfiera di Courtney attaccati ad una corda. Owen, assieme alla sua squadra \"legata\" strettamente da Cody, riesce a risalire, ma Courtney fa complicare la situazione facendoli attaccare da un orso. Intanto Geoff aiuta un alce a mangiare un arbusto, ma Bridgette inciampa e fa cadere Geoff, provocando l'ira della madre dell'alce. Katie e Sadie litigano per la seconda volta perch\u00e9 entrambe, a causa del quadrato magico, vogliono Justin e si separano, ma presto fuggono con Bridgette e Geoff per via dell'alce. Heather viene, nel frattempo, picchiata dai castori della tana perch\u00e9 lei li insultava, poi Harold, che se ne stava su una canoa, parla delle sue perle di saggezza con lei, cosicch\u00e9 la ragazza accetta di collaborare con lui. Intanto LeShawna tramortisce Chef e gli ruba il suo kart da motocross e se ne va con Gwen e Trent, finch\u00e9 insegue Heather ed Harold da sola. Il gruppo di Owen, la coppia Geoff-Bridgette, Katie, Sadie e Courtney saltano tutti sul trampolino della piscina di gelatina. LeShawna tenta di prendere la valigetta, che per\u00f2 scivola via. Intanto il gruppo di Izzy si veste in tuta da mimetica militare per distrarre Justin, che arriva per mezzo dell'aereo donato da Chef e prende la valigetta trovata da Lindsay, Beth ed Ezekiel, ma viene sommerso dall'acqua piena di pesci puzzolenti e da un secchio pieno di esche, che Izzy gli ha messo sulla testa. Tutti, per\u00f2, (eccetto Cody, Tyler, Katie, Sadie, Eva, Noah, Courtney ed Ezekiel) cadono e scivolano in acqua. La valigetta viene, infine, mangiata da uno squalo. Il risultato \u00e8 quindi un pareggio di 14 persone le quali gareggeranno in una nuova stagione, \u201cA Tutto Reality, Azione!\u201d."}
{"id": "2826097", "revid": "287204", "url": "https://it.wikipedia.org/wiki?curid=2826097", "title": "Caravanzio", "text": "Caravanzio era il fratello di Genzio, re degli Illiri. Contro Genzio e Caravanzio, nel 168 a.C., i romani inviarono Lucio Anicio Gallo, il quale li sconfisse. Entrambi i fratelli dovettero far parte del trionfo di Anicio Gallo l'anno successivo."}
{"id": "2826102", "revid": "339392", "url": "https://it.wikipedia.org/wiki?curid=2826102", "title": "Rina Govi", "text": ""}
{"id": "2826104", "revid": "1566286", "url": "https://it.wikipedia.org/wiki?curid=2826104", "title": "Musidora", "text": "Biografia.\nSuo padre, Jacques, compositore e teorico del socialismo, e sua madre, Marie Cl\u00e9mence, pittrice e grande combattente della causa femminista, le trasmisero il loro amore per la letteratura. \u00c8 leggendo Th\u00e9ophile Gautier che Jeanne scelse lo pseudonimo di Musidora, eroina del romanzo \"Fortunio\".\nEsordi artistici.\nMolto dotata, fin da bambina Jeanne dipingeva, scriveva, scolpiva; ma fu nella danza e nella commedia che espresse al meglio la sua passione artistica. Dopo qualche partecipazione a riviste parigine e in piccoli ruoli di scarsa importanza in film oggigiorno perduti, si fa notare nel 1910 nella commedia \"La Loupiotte\" di Aristide Bruant. Conosce il suo primo successo due anni pi\u00f9 tardi al Bataclan nella rivista \"\u00c7a grise\", dove divide il nome sulla locandina con Colette. Nel dicembre del 1913 la giovane attrice fa il suo vero debutto sullo schermo in un dramma sociale destinato alla Casa del Popolo, \"Les Mis\u00e8res de l\u2019aiguille\" di Rapha\u00ebl Clamour, storia di una sartina che, alla morte del marito, per sfuggire alla miseria, tenta il suicidio con il suo bambino.\nLouis Feuillade la nota mentre danza il tango alle Folies Berg\u00e8re e la prende sotto contratto alla Gaumont, dove gira alcuni film per Gaston Ravel in parti di contorno. Ma \u00e8 lo stesso Feuillade, il regista, che le d\u00e0 l'occasione di emergere, mettendola a fianco di Fernand Herrmann e affidandole un ruolo di primo piano in \"Severo Torelli\", un adattamento per lo schermo del dramma di Fran\u00e7ois Copp\u00e9e. All'epoca Musidora \u00e8 ancora una delle tante attrici che il cineasta impiega nei suoi film patriottici o da vaudeville, ma con i suoi occhi neri rimarcati dal kohl, la sua pelle bianca, il trucco vagamente inquietante e il suo guardaroba esotico non tarda a diventare una delle pi\u00f9 popolari ed emblematiche attrici del cinema europeo.\nSiamo nel 1914 e la guerra infiamma l'Europa. Anche il cinema deve contribuire allo sforzo bellico e i registi della Gaumont, come tutti del resto, sono mobilitati e partono uno alla volta per il fronte. La nuova diva della compagnia gira uno dietro l'altro una serie di pellicole, cambiando vorticosamente i registi che la dirigono. Viene impiegata a interpretare drammi storici, commedie, film patriottici, sentimentali, avventurosi. Ma \u00e8 ancora Feuillade, tornato alla vita civile alla fine del 1915 dopo un intermezzo militare, che le offre il ruolo della sua vita, quello di Irma Vep in \"Les vampires\", un serial in dieci episodi. Un ruolo che le dar\u00e0 la gloria e che iscriver\u00e0 il suo nome nella mitologia del cinema.\nIl successo come attrice.\nI vampiri.\nIrma Vep (anagramma di \"vampire\"), \u00e8 una \"femme fatale\", una vamp affascinante e misteriosa. Donna dalla doppia vita, \u00e8 una cantante di cabaret, corteggiata ed elegante e, nel contempo, una frequentatrice degli ambienti malavitosi pi\u00f9 sordidi. Il lato oscuro di Irma ce la rivela, infatti, come l'affiliata di una societ\u00e0 segreta che si autodefinisce \"I vampiri\": una banda che svaligia le case dei borghesi e che organizza colpi criminali in grande stile.\nIl colpo di scena per il pubblico che affollava i teatri per seguire le imprese dei \"Vampiri\" arriva con il sesto episodio, quando Irma Vep, smessi i panni di tutti i giorni e con indosso solo una tutina nera e aderente, si offre dallo schermo come l'immagine di angelo del male, torbido e fascinoso. Dovrebbe essere la semplice \"mise\" di un topo d'albergo: in effetti \u00e8 un colpo al cuore per il pubblico.\nLe imprese di Irma Vep prendono una strada ancora pi\u00f9 inquietante quando la donna cade preda di Moreno, un criminale rivale dei vampiri, che la ipnotizza e ne fa la sua amante: sotto la sua influenza, Irma deve uccidere il Gran Vampiro. Alla testa della banda, la bella Irma commette ancora una bella dose di misfatti prima di cadere vinta da Gu\u00e9rande, l'eroe positivo della storia. Il suo personaggio, stravagante e misterioso, accende la fantasia degli spettatori che ne decretano il successo: il pubblico popolare la idolatra, gli intellettuali surrealisti fanno di Musidora uno dei loro emblemi poetici.\nJudex e Diana Monti.\nNel 1916 ancora una volta la bruna bellezza di Musidora si trova a doversi confrontare con un personaggio inquietante, quello dell'avventuriera Diana Monti. Avversaria, questa volta, di Judex, un giustiziere incarnato da Ren\u00e9 Crest\u00e9 che si batte contro il perfido banchiere Favraux. Nel corso della storia, Diana Monti/Musidora cerca, invano, di mettere le mani sopra la fortuna del finanziere con la complicit\u00e0 del suo amante Morales. Musidora, all'epoca, ha ventotto anni, lunghi capelli neri, la carnagione esageratamente pallida, gli occhi cerchiati di nero e le labbra segnate e scure: per tutta una generazione, questa bellezza moderna sar\u00e0 l'incarnazione della vamp.\nNinfa egeria dei surrealisti.\nAndr\u00e9 Breton, Louis Aragon e gli altri creatori del movimento surrealista erano spettatori assidui dei serial di Feuillade, specie di \"Les Vampires\". Musidora, che incarnava sullo schermo le fantasie oniriche dello spettatore, con i suoi personaggi destabilizzanti e misteriosi, divent\u00f2 la loro ninfa Egeria di elezione, venendo costantemente invitata alle loro serate e alle manifestazioni surrealiste. Aragon e Breton scrissero nel 1929 \"Le Tr\u00e9sor des J\u00e9suites\", un lavoro teatrale che le rendeva omaggio. Tutti i personaggi avevano dei nomi che erano anagrammi del suo: Mad Souri, Doramusi e cos\u00ec via. Breton le inviava spesso delle rose e l'attrice partecip\u00f2 anche a una serata dada.\nRegista, produttrice e autrice teatrale.\nOltre a recitare, Musidora divent\u00f2 produttrice e regista sotto la guida del suo mentore, Louis Feuillade. Tra la seconda met\u00e0 degli anni dieci e i primi anni venti diresse dieci film, tutti perduti con l'eccezione di due: \"Sol y sombra\" del 1922 e \"La tierra de los toros\" del 1924, entrambi girati in Spagna. In Italia ha prodotto e diretto \"La Flamme cach\u00e9e\" basato sull'opera della sua amica Colette. In un'epoca in cui molte donne nel cinema erano relegate a recitare, Musidora reggiunse il successo come produttrice e regista. Fu anche docente di dizione presso il conservatorio di Reims nel 1938.\nDopo la sua rottura con Ca\u00f1ero, Musidora spos\u00f2 il 20 aprile 1927, un amico di infanzia, Cl\u00e9ment Marot, medico a Ch\u00e2tillon-sur-Marne, e con il quale ebbe un figlio che chiamarono anche lui Cl\u00e9ment. I due divorziarono nel 1944.\nDopo il matrimonio nel 1927 con Clement, Musidora lasci\u00f2 il cinema per concentrarsi sul teatro fino ai primi anni cinquanta. Continu\u00f2 ad apparire fino al 1948 in pi\u00e8ce teatrali di cui era anche autrice (trenta tra il 1916 e il 1952), dirigendo un ultimo film nel 1950, il \"Magic Picture\". Ha anche pubblicato due romanzi, \"Arlecchino e Arabella\" (1928) e \"Parossismi\" (1934), numerose canzoni e una raccolta di poesie, \"Aureole\" (1940). Secondo il suo biografo Francis Lacassin, Musidora alla sua morte ha lasciato molti inediti. Dal 1944 lavor\u00f2 con Henri Langlois alla Cin\u00e9math\u00e8que fran\u00e7aise.\nLa musa dei surrealisti e la prima vamp del cinema francese mor\u00ec il 7 dicembre 1957, all'ospedale Broussais di Parigi."}
{"id": "2826112", "revid": "84604", "url": "https://it.wikipedia.org/wiki?curid=2826112", "title": "Palazzo D'Avalos", "text": ""}
{"id": "2826115", "revid": "118031", "url": "https://it.wikipedia.org/wiki?curid=2826115", "title": "Jeanne Roques", "text": ""}
{"id": "2826119", "revid": "53673", "url": "https://it.wikipedia.org/wiki?curid=2826119", "title": "Finalmente domenica! (romanzo)", "text": "Finalmente domenica! (\"The Long Saturday Night\") \u00e8 un romanzo giallo dello scrittore Charles Williams, pubblicato la prima volta negli Stati Uniti nel 1962. \u00c8 stato tradotto in pi\u00f9 lingue tra cui l'italiano (in Italia \u00e8 stato pubblicato anche con il titolo alternativo \"Morire d'amore\"). Da questo romanzo Fran\u00e7ois Truffaut ha tratto il film omonimo con Fanny Ardant e Jean-Louis Trintignant, decidendo di ambientarne l'azione nel sud della Francia anzich\u00e9 a New Orleans.\nTrama.\nTutto inizia il 5 gennaio. Frances, la moglie di John Warren \u00e8 in vacanza a New Orleans, senza il marito, da oltre nove giorni. Chiama al telefono Warren e gli comunica che domenica, fra due giorni, rientrer\u00e0 a Carthage. John \u00e8 follemente innamorato di France, e fra s\u00e9 dice: \"Finalmente rientra\". Frances \u00e8 una donna bellissima e suo marito \u00e8 un uomo molto ricco. Nel frattempo viene ritrovato il cadavere di Dan Roberts, ucciso da una fucilata in pieno volto. Forse \u00e8 stato un incidente, forse un suicidio, ma alcuni indizi fanno credere alla polizia che sia stato assassinato.\nPer questo omicidio, lo sceriffo e il suo vice, interrogano John Warren. John \u00e8 colui che ha visto per ultimo l'auto di Dan, nei pressi della palude di Crossman, dove entrambi vanno a caccia di anatre. \u00c8 li che \u00e8 stato ritrovato il cadavere di Dan Roberts.\nDopo esser rientrato a casa, John riceve una telefonata anonima da una donna che gli racconta che la sua amatissima moglie lo tradisce e che Dan Roberts non era l'unico con il quale se la intendeva, e ne ha le prove. Questa donna, ha una voce familiare per John, e lo accusa apertamente di aver ucciso Dan per gelosia. Poco dopo aver riattaccato il ricevitore, John fa una serie di telefonate e scopre che sua moglie, la sua amatissima moglie, gli ha raccontato un sacco di frottole.\nNel frattempo Frances, torna a casa in anticipo, e John, irritato, l'accusa di averlo tradito. Scoppia una lite furibonda. Lui \u00e8 talmente tanto infuriato che la insegue per tutta la casa. Lei si rifugia nel bagno. Nel frattempo il vicesceriffo suona il campanello. \u00c8 venuto a prendere John per portarlo nell'ufficio dello sceriffo Scalon. Lo sceriffo lo vuole reinterrogare, visto che sospetta di John per l'omicidio di Dan Roberts. Dopo l'interrogatorio viene riaccompagnato a casa dal suo amico e avvocato George. George racconta a Jonh, che Dan era un donnaiolo incallito e che forse, ad ucciderlo, potrebbe essere stato un marito geloso.\nDopo esser rientrato a casa spera e crede che Frances se ne sia andata, ma invece la trova ancora in casa, ma \u00e8 distesa in mare di sangue, assassinata da qualcuno, dopo che lui era andato via con il vicesceriffo Mulholland. Nonostante sia innocente \u00e8 preso dalla paura e dal panico e fugge. Mentre guida gli torna la lucidit\u00e0 e architetta un piano per poter scoprire chi ha ucciso Frances e Dan ed anche chi ha cercato di incastrarlo per questi due efferati omicidi. Si \u00e8 accorto che sua moglie, negli ultimi tempi, aveva iniziato a spendere molti soldi. Riesce anche a scoprire che Dan viveva molto al di sopra delle proprie possibilit\u00e0.\nIncarica una prima agenzia investigative per scoprire dove passava il suo tempo Frances quando era a New Orleans, una seconda per conoscere tutto del passato di Frances, e una terza per poter sapere tutto sul passato di Dan. Grazie ai primi investigatori viene a sapere che la sua ex moglie spendeva molti soldi scommettendo sulle corse dei cavalli. Viene anche a sapere che nei giorni che la signora Frances era a New Orleans un certo Denman la stava pedinando.\nIntanto le agenzie investigative effettuano il loro rapporto su quello che hanno scoperto. Il rapporto su Dan afferma che, in passato era un detective della polizia, radiato dal corpo per estorsione. Il rapporto su Frances afferma che lei non \u00e8 mai esistita, non esiste nessuna donna con quel nome, e che, tutte le informazioni che John possiede su di lei sono tutte errate. John Warren inizia a sospettare che Dan potesse ricattare Frances, per qualche cosa che lui non sapeva, ma ci sono alcuni indizi che non avvalorano questa ipotesi.\nGrazie alla collaborazione della sua segretaria Barbara, riesce a scoprire che la telefonata anonima che aveva ricevuto, l'ha fatta Doris Bentley. John e Barbara iniziano a credere, anche grazie alla confessione estorta a Doris, che Dan ricattasse una terza persona per l'omicidio, compiuto molti anni prima, di Junior Delevan. Poi, questa terza persona, vistosi alle strette abbia deciso di eliminare Dan Roberts, e in un secondo momento abbia approfittato, alla prima buona occasione, di eliminare anche Frances, sua complice nell'omicidio avvenuto molti anni prima.\nJohn Warren, grazie alla collaborazione della sua segretaria e a quella involontaria dello sceriffo Scalon riesce a sapere che \u00e8 stato un certo signor Randal ad aver incaricato l'investigatore privato Denman di seguire la signora Frances Warren. La polizia bracca John, hanno scoperto che \u00e8 in citt\u00e0. John si \u00e8 rifugiato, provvisoriamente, nella casa di Dan Roberts. Mentre effettua una perquisizione, nella speranza di trovare qualche prova che lo scagioni da questi due efferati omicidi, rinviene una lettera da dove si intuisce che Dan aveva fatto delle indagini su Frances.\nJohn Warren viene arrestato e condotto in prigione. Insieme allo sceriffo, alla segretaria e a Denman preparano una trappola contro il vero assassino. Il vero assassino casca nella trappola appena preparata e, nonostante non confessi, lo sceriffo riesce a trovare le prove dei suoi efferati delitti."}
{"id": "2826127", "revid": "965226", "url": "https://it.wikipedia.org/wiki?curid=2826127", "title": "Ministri per gli affari regionali e le autonomie della Repubblica Italiana", "text": "I ministri per gli affari regionali e le autonomie della Repubblica Italiana si sono avvicendati dal 1970 in poi, con diverse denominazioni e competenze."}
{"id": "2826129", "revid": "1456895", "url": "https://it.wikipedia.org/wiki?curid=2826129", "title": "Croix de guerre 1914-1918 (Francia)", "text": "La \"Croix de guerre\" 1914\u20131918 \u00e8 una decorazione militare francese.\nCreazione.\nPoco dopo lo scoppio della prima guerra mondiale gli ufficiali dell'esercito francese predisposero la creazione di una decorazione apposita per il nuovo grande scontro. A quel tempo esisteva la \"Citation du jour\" ma era unicamente un pezzo di carta attestante la distinzione in battaglia.\nVerso la fine del 1914, il generale Bo\u00eblle, comandante in capo del 4\u00ba corpo d'armata, tent\u00f2 di convincere l'amministrazione francese a creare un'onorificenza militare. Maurice Barr\u00e8s, noto scrittore e legislatore di Parigi, diede il proprio supporto all'iniziativa.\nIl 23 dicembre 1914 il deputato francese Georges Bonnefous propose un disegno di legge per creare la \"Croix de la valeur militaire\" (\"Croce al valor militare\") siglato da altri 66 deputati. \u00c9mile Driant, deputato in servizio nelle zone di guerra in quel periodo, divenne neutrale quando torn\u00f2 nella legislatura. Il 18 gennaio 1915, \u00c9mile Driant accett\u00f2 questo decreto ma solo con la rinominazione di \"Croix de guerre\" (\"Croce di guerra\"). Dopo una discussione parlamentare, la proposta venne adottata il 2 aprile 1915.\nLa prima guerra mondiale inizi\u00f2 nel 1914 e termin\u00f2 nel 1918, perci\u00f2 il nome finale della decorazione fu \"\"Croix de guerre\" 1914\u20131918\".\nOgni \"Croix de guerre\" riporta almeno una menzione concessa a ciascun membro dell'esercito francese o alleato. Il distintivo illustra l'importanza del ruolo del soldato nella prima guerra mondiale. Il grado pi\u00f9 basso \u00e8 rappresentato da una stella di bronzo e quello pi\u00f9 alto da una palma d'argento. Il numero delle menzioni \u00e8 illimitato.\nSegni distintivi.\nPer quanti si fossero distinti in dispacci si applicavano i seguenti segni distintivi:\nVoci correlate.\n&lt;br&gt;"}
{"id": "2826132", "revid": "37056", "url": "https://it.wikipedia.org/wiki?curid=2826132", "title": "Elenco dei monarchi del regno armeno di Cilicia", "text": ""}
{"id": "2826136", "revid": "30342012", "url": "https://it.wikipedia.org/wiki?curid=2826136", "title": "Jos\u00e9 Francisco Cevallos", "text": ""}
{"id": "2826138", "revid": "34971", "url": "https://it.wikipedia.org/wiki?curid=2826138", "title": "Typosquatting", "text": "Il typosquatting o URL hijacking (da \"squatting\", occupazione abusiva, e \"typo\", errore di battitura), chiamato anche dirottamento di URL, \u00e8 una forma di cybersquatting che si basa su errori di battitura/digitazione commessi digitando un URL nel browser. Consiste nello sfruttare tali errori per dirottare l'utente verso un sito differente da quello che voleva raggiungere.\nL'URL del typosquatter sar\u00e0 solitamente di uno di questi quattro tipi, tutti simili al dominio originale (il dominio originale dell'esempio \u00e8 \"esempio.com\"):\nUna volta giunto nel sito del typosquatter, l'utente ignaro pu\u00f2 anche essere portato a credere che il dominio sia quello originale, utilizzando loghi simili, simile struttura e simili contenuti rispetto al sito originale.\nSolitamente il typosquatter inserisce nel sito pubblicit\u00e0 dalla quale ricava guadagni.\nA volte, invece, il dominio viene acquistato dal detentore del dominio originale, proprio per evitare fenomeni di \"typosquatting\".\nI domini typosquatted sono molti milioni. Alcuni esempi sono:"}
{"id": "2826147", "revid": "300067", "url": "https://it.wikipedia.org/wiki?curid=2826147", "title": "Mihalis Romanidis", "text": ""}
{"id": "2826150", "revid": "144796", "url": "https://it.wikipedia.org/wiki?curid=2826150", "title": "M\u00e9daille comm\u00e9morative de Saint-H\u00e9l\u00e8ne (1857)", "text": ""}
{"id": "2826153", "revid": "37056", "url": "https://it.wikipedia.org/wiki?curid=2826153", "title": "Lista dei monarchi francesi", "text": ""}
{"id": "2826156", "revid": "300067", "url": "https://it.wikipedia.org/wiki?curid=2826156", "title": "Georgios Pantazopoulos", "text": ""}
{"id": "2826157", "revid": "7", "url": "https://it.wikipedia.org/wiki?curid=2826157", "title": "Caterina Franchi", "text": ""}
{"id": "2826160", "revid": "144796", "url": "https://it.wikipedia.org/wiki?curid=2826160", "title": "M\u00e9daille comm\u00e9morative de la guerre 1870-1871", "text": ""}
{"id": "2826163", "revid": "300067", "url": "https://it.wikipedia.org/wiki?curid=2826163", "title": "Georgios Bosganas", "text": ""}
{"id": "2826167", "revid": "300067", "url": "https://it.wikipedia.org/wiki?curid=2826167", "title": "Georgios Sigalas", "text": ""}
{"id": "2826169", "revid": "126257", "url": "https://it.wikipedia.org/wiki?curid=2826169", "title": "Castello di Porta Giovia", "text": ""}
{"id": "2826172", "revid": "580197", "url": "https://it.wikipedia.org/wiki?curid=2826172", "title": "Serie B 2009-2010 (calcio femminile)", "text": "L'edizione 2009-2010 \u00e8 stata la quarantunesima edizione del campionato italiano di Serie B femminile di calcio.\nVi hanno partecipato 41 squadre divise in quattro gironi.\nIl regolamento prevede che la vincitrice di ogni girone venga promossa in Serie A, mentre le ultime tre classificate vengono relegate ai rispettivi campionati regionali di Serie C.\nLe societ\u00e0 Aquile Palermo e C.F. Acese hanno rinunciato a disputare, quali aventi diritto, il campionato di Serie B per la stagione sportiva 2009-2010."}
{"id": "2826173", "revid": "767487", "url": "https://it.wikipedia.org/wiki?curid=2826173", "title": "Luigi Barbieri", "text": "\u00c8 morto nel 1931 all'et\u00e0 di 44 anni a seguito di un incidente motociclistico.\nCaratteristiche tecniche.\nInizi\u00f2 la carriera nel ruolo di mediano, qualche tempo dopo divenne un portiere.\nCarriera.\nCon il ha totalizzato 104 presenze ed un gol, siglato nella stagione 1909-1910 contro il Torino (sconfitta per 6-2).\nEsord\u00ec in maglia rossonera il 10 gennaio 1909 in Milan- (3-2), nella stagione 1909."}
{"id": "2826174", "revid": "486946", "url": "https://it.wikipedia.org/wiki?curid=2826174", "title": "Elenco di monarchi britannici", "text": ""}
{"id": "2826176", "revid": "339392", "url": "https://it.wikipedia.org/wiki?curid=2826176", "title": "Georgios Balogiannis", "text": ""}
{"id": "2826178", "revid": "300067", "url": "https://it.wikipedia.org/wiki?curid=2826178", "title": "Georgios Printezis", "text": ""}
{"id": "2826185", "revid": "300067", "url": "https://it.wikipedia.org/wiki?curid=2826185", "title": "Evangelos Mikhail Sakellariou", "text": ""}
{"id": "2826187", "revid": "339392", "url": "https://it.wikipedia.org/wiki?curid=2826187", "title": "Sant'Ausano", "text": ""}
{"id": "2826191", "revid": "300067", "url": "https://it.wikipedia.org/wiki?curid=2826191", "title": "Konstantinos Kaimakoglou", "text": ""}
{"id": "2826197", "revid": "30342457", "url": "https://it.wikipedia.org/wiki?curid=2826197", "title": "Provincia bizantina", "text": ""}
{"id": "2826199", "revid": "300067", "url": "https://it.wikipedia.org/wiki?curid=2826199", "title": "Evangelos Sklavos", "text": ""}
{"id": "2826201", "revid": "300067", "url": "https://it.wikipedia.org/wiki?curid=2826201", "title": "Mihalis Pelekanos", "text": ""}
{"id": "2826202", "revid": "300067", "url": "https://it.wikipedia.org/wiki?curid=2826202", "title": "Efstratios Perperoglou", "text": ""}
{"id": "2826204", "revid": "287204", "url": "https://it.wikipedia.org/wiki?curid=2826204", "title": "Georgi Gluskov", "text": ""}
{"id": "2826206", "revid": "154893", "url": "https://it.wikipedia.org/wiki?curid=2826206", "title": "Nativi nordamericani", "text": ""}
{"id": "2826209", "revid": "110157", "url": "https://it.wikipedia.org/wiki?curid=2826209", "title": "Da\u015bakum\u0101racarita", "text": "Il Da\u015bakum\u0101racarita (sanscrito; \"Le gesta dei Dieci Principi\"), \u00e8 una storia scritta in sanscrito nel VII-VII secolo dallo scrittore Dandin. La maggioranza dei manoscritti giunti fino a noi \u00e8 composta di due parti: nella prima l'introduzione detta \"P\u016brvap\u012b\u1e6dhik\u0101\" e nella seconda l\"'Uttarap\u012b\u1e6dhik\u0101\" (il \"Da\u015bakum\u0101racarita\" vero e proprio). Un certo numero di manoscritti si compone invece di tre parti: la \"P\u016brvap\u012b\u1e6dhik\u0101\", il \"Da\u015bakum\u0101racarita\" vero e proprio e una breve appendice, detta \"Uttarap\u012b\u1e6dhik\u0101\", separata.\nTrama.\nLa storia descrive le avventure di dieci principi, che sono stati diseredati: Somadatta, Puspodbhava, Rajavahana, Apaharavarman, Upaharavarman, Arthapala, Pramati, Mitragupta, Mantragupta e Visruta e le loro avventure di amore e di potere.\nIl P\u016brvap\u012b\u1e6dhik\u0101, un testo introduttivo, probabilmente aggiunto in seguito, si compone di cinque \"ucchv\u0101sa\u1e25s\". La prima Ucchv\u0101sa\u1e25 descrive la nascita dei dieci principi. La seconda la digvijaya di Rajavahana (la campagna di Rajavahana). La terza con le avventure di Somadatta e il suo matrimonio con Princes Vamalocana. Il quarto ucchv\u0101sa narra le avventure di Puspodbhava e il suo matrimonio con Balacandrika. Il quinto ucchv\u0101sa\u1e25 narra il matrimonio di Rajavahana con Avantisundari.\nIl Uttarap\u012b\u1e6dhik\u0101 o il Da\u015bakum\u0101racarita (corretto) \u00e8 costituito da otto ucchv\u0101sa\u1e25s che parla delle avventure di otto principi: R\u0101jav\u0101hana, Apah\u0101aravarm\u0101, Upah\u0101ravarm\u0101, Arthap\u0101la, Pramati, Mitragupta, Mantragupta e Visruta.\nIl Uttarap\u012b\u1e6dhik\u0101 (separato), si trova in alcuni manoscritti, \u00e8 fondamentalmente un supplemento breve, dove si snoda il racconto, che si conclude con l'uccisione di Manasara e l'annessione di Malava a Puspapura e la divisione dell'impero in diversi principati.\n\u00c8 forse uno dei primi esempi di un romanzo. [Citazione necessaria]\nAnalisi dell'opera.\nIl \"Da\u00e7akum\u0101racarita\" \u00e8 un romanzo scritto durante l'et\u00e0 giovanile. L'ambiente sociale e morale nel quale l'autore narra le avventure dei protagonisti \u00e8 quello degradato dei ladruncoli, degli imbroglioni e dei furbastri. L'autore evidenzia il disappunto da un punto di vista religioso ed etico per le gesta dei personaggi, ma talvolta indugia sulle avventure erotiche delle etere. Se l'opera pu\u00f2 essere paragonata, a grandi linee al Decamerone, Dandin presenta importanti quadri di ambiente, evidenziando pregevoli capacit\u00e0 umoristiche, narrative, indagative su persone, contesti e fatti."}
{"id": "2826211", "revid": "438678", "url": "https://it.wikipedia.org/wiki?curid=2826211", "title": "Willard Christopher Smith Jr.", "text": ""}
{"id": "2826212", "revid": "438678", "url": "https://it.wikipedia.org/wiki?curid=2826212", "title": "Willard Christopher Smith", "text": ""}
{"id": "2826218", "revid": "30342611", "url": "https://it.wikipedia.org/wiki?curid=2826218", "title": "Novogrodec", "text": ""}
{"id": "2826221", "revid": "1305772", "url": "https://it.wikipedia.org/wiki?curid=2826221", "title": "Letizia Giss", "text": "Inizia la carriera artistica a teatro con Carlo Dapporto, Erminio Macario e Nino Taranto, con i quali porta in tutta Italia le tourn\u00e9e teatrali. Lavora anche nella compagnia \"Giss\" fondata dal padre, Renato Grisolia e la moglie Jole Abate.\nDopo le esperienze nel teatro di rivista passa al cinema, recitando nei film \"Accadde al commissariato\" accanto ad Alberto Sordi e Walter Chiari e \"Baracca e burattini\" al fianco di Carlo Dapporto e Lauretta Masiero.\nMuore nel 2004, stroncata dalla malattia di Alzheimer."}
{"id": "2826222", "revid": "435288", "url": "https://it.wikipedia.org/wiki?curid=2826222", "title": "Caprica (pianeta)", "text": ""}
{"id": "2826236", "revid": "2184720", "url": "https://it.wikipedia.org/wiki?curid=2826236", "title": "L'opportunit\u00e0", "text": "L'opportunit\u00e0 \u00e8 un singolo di Pupo, Paolo Belli e Youssou N'Dour, presentato al Festival di Sanremo 2009 e pubblicato il 18 febbraio di quell'anno dall'etichetta discografica Warner sia come singolo digitale che nei negozi di dischi.\nLa canzone \u00e8 stata scritta da Pupo insieme a Mogol e tratta un tema sociale, che incita all'integrazione dei popoli all'interno della propria societ\u00e0.\n\u00c8 stata una delle canzoni finaliste di quell'anno, vinto da Marco Carta con il brano \"La forza mia\", e nella serata dei duetti svoltasi venerd\u00ec 20 febbraio \u00e8 stata interpretata dal trio di cantanti insieme a Gianni Morandi. Il brano si classifica 10\u00ba alla kermesse. \nIl singolo ha riscosso un successo solo discreto, raggiungendo la diciottesima posizione della classifica italiana."}
{"id": "2826242", "revid": "287204", "url": "https://it.wikipedia.org/wiki?curid=2826242", "title": "Alvaro Teheran", "text": ""}
{"id": "2826245", "revid": "271907", "url": "https://it.wikipedia.org/wiki?curid=2826245", "title": "Boutfonaste", "text": ""}
{"id": "2826247", "revid": "36426", "url": "https://it.wikipedia.org/wiki?curid=2826247", "title": "Cortili", "text": ""}
{"id": "2826250", "revid": "300067", "url": "https://it.wikipedia.org/wiki?curid=2826250", "title": "Moritz Kleine Brockhoff", "text": ""}
{"id": "2826251", "revid": "300067", "url": "https://it.wikipedia.org/wiki?curid=2826251", "title": "Jamal Maaytah", "text": ""}
{"id": "2826252", "revid": "300067", "url": "https://it.wikipedia.org/wiki?curid=2826252", "title": "Dshamal Schoet", "text": ""}
{"id": "2826253", "revid": "300067", "url": "https://it.wikipedia.org/wiki?curid=2826253", "title": "Kojo Mensah Bonsu", "text": ""}
{"id": "2826255", "revid": "339392", "url": "https://it.wikipedia.org/wiki?curid=2826255", "title": "Nana Mensah Bonsu", "text": ""}
{"id": "2826257", "revid": "339392", "url": "https://it.wikipedia.org/wiki?curid=2826257", "title": "Pops Mensah Bonsu", "text": ""}
{"id": "2826259", "revid": "339392", "url": "https://it.wikipedia.org/wiki?curid=2826259", "title": "Boniface N'dong", "text": ""}
{"id": "2826260", "revid": "486946", "url": "https://it.wikipedia.org/wiki?curid=2826260", "title": "Jan Hendrik Jagla", "text": ""}
{"id": "2826267", "revid": "287204", "url": "https://it.wikipedia.org/wiki?curid=2826267", "title": "Hector Campana", "text": ""}
{"id": "2826268", "revid": "300067", "url": "https://it.wikipedia.org/wiki?curid=2826268", "title": "Georgios Tsiakos", "text": ""}
{"id": "2826270", "revid": "287204", "url": "https://it.wikipedia.org/wiki?curid=2826270", "title": "Demian Filloy", "text": ""}
{"id": "2826273", "revid": "287204", "url": "https://it.wikipedia.org/wiki?curid=2826273", "title": "Cesar Leuenberger", "text": ""}
{"id": "2826276", "revid": "1498232", "url": "https://it.wikipedia.org/wiki?curid=2826276", "title": "Musica e parole (Loredana Bert\u00e8)", "text": "Musica e parole \u00e8 un brano appartenente al repertorio della cantante italiana Loredana Bert\u00e8, pubblicato il 29 febbraio 2008 dall'etichetta discografica NAR International.\nIl brano, composto da Alberto Radius, Oscar Avogadro e dalla stessa Bert\u00e8 (che ne ha scritto il testo), ha partecipato alla 58\u00aa edizione del Festival di Sanremo ma \u00e8 stato escluso dalla gara gi\u00e0 il giorno successivo alla prima esibizione, poich\u00e9 \u00e8 risultato essere un plagio de \"L'ultimo segreto\", brano accreditato a Radius (per la musica) e Avogadro (per i versi), i cui diritti editoriali del quale risultano appartenere alla N.A.R. La canzone, incisa da Ornella Ventura nel 1988, si differenzia dal brano in oggetto solo per parte del testo, riportando le stesse parole nel ritornello e la stessa melodia. Gli autori Radius e Avogadro, tuttavia, hanno sostenuto di non ricordarsi che il brano fosse gi\u00e0 stato inciso.\nCiononostante, la canzone si \u00e8 comunque aggiudicata il \"Premio della Sala Stampa Radio e Tv\" e la Bert\u00e8 ha ottenuto di poter esibirsi fuori gara nella serata dei duetti, insieme a Ivana Spagna; in quest'occasione si \u00e8 presentata con delle manette ai polsi in segno di protesta, annunciando pi\u00f9 volte di volersi ritirare dalla musica per far altro in futuro.\nContemporaneamente alla partecipazione della cantante alla manifestazione \u00e8 stato pubblicato il singolo, che ha raggiunto la ventesima posizione nella classifica italiana.\nIl brano \u00e8 stato inserito nell'album \"Bertilation\".\nAlcuni mesi pi\u00f9 tardi la canzone \u00e8 stata ripubblicata in una nuova edizione, che comprendeva il duetto con Ivana Spagna effettuato da studio e altre due versioni."}
{"id": "2826278", "revid": "1543377", "url": "https://it.wikipedia.org/wiki?curid=2826278", "title": "\u00d7 Cupressocyparis leylandii", "text": "Il cipresso di Leyland (\u00d7 Cupressocyparis leylandii ) \u00e8 una pianta sempreverde della famiglia Cupressaceae, originaria del Nord America ma ampiamente diffusa, come pianta ornamentale, nel bacino del Mediterraneo. Si tratta di un ibrido intergenerico fra \"Cupressus macrocarpa\" e \"Callitropsis nootkatensis\" creato per motivi ornamentali dal momento che la sua morfologia caratteristica, la sua capacit\u00e0 di crescita molto rapida, la sua densit\u00e0, altezza e colore lo rendono adatto ad un uso di siepe o di schermatura.\nDescrizione.\n\u00c8 una conifera monoica, sempreverde, che raggiunge i 25 m di altezza, ma negli esemplari pi\u00f9 vecchi pu\u00f2 arrivare anche a 35 m. Fiorisce e fruttifica poco e raramente.\nLa sua chioma \u00e8 molto caratteristica e per motivi ornamentali si sono fatte selezioni mirate ad accentuare questa sua prerogativa trovando cos\u00ec oggi esemplari con la chioma verde intenso tendente al blu, altri con forma fortemente raddensata. \nPossiede una corteccia di colore marrone grigio-bruno con lunghe fessurazioni.\nLe foglie, caratteristiche di tutti i tipi di cipresso, sono molto fitte, di colore verde scuro, molto piccole, lunghe circa 1\u00a0mm e appressate al rametto, dando una forma detta squamiforme, donano alla pianta un portamento compatto, folto e regolare.\nEcologia.\n\u00c8 un incrocio molto robusto e tollerante ottenuto casualmente intorno al 1880 per una ibridazione tra \"Cupressus macrocarpa\" e \"Callitropsis nootkatensis\"; questa interspecie fu poi propagata per scopi ornamentali inizialmente in Galles nel 1925; ben 5 dei primi 6 esemplari noti, sono ancora in vita.\nSi tratta di un albero che riesce a sopportare livelli di inquinamento come pure aria salmastra con alto grado salino. Anche se pu\u00f2 crescere oltre 25-35 metri in altezza non ha un apparato radicale molto profondo e per questo non \u00e8 pianta adatta a resistere a lunghi periodi di siccit\u00e0 ed in queste zone troppo calde per il suo adattamento potrebbe ammalarsi del cancro tipico delle conifere (\"Seridium cardinale\"); al contrario in zone troppo nevose come l'alta montagna potrebbe essere soggetto a rottura di rami se non viene potato in forme consone a sopportare il peso della neve per lunghi periodi.\nTassonomia.\nVariet\u00e0 e cultivar:\nUsi.\nIl suo legno molto duro \u00e8 utilizzato per la costruzione di mobili in quanto il suo odore aromatico lo preserva dalle tarme.\n\u00c8 molto diffusa la sua coltivazione come pianta ornamentale. \u00c8 comunemente utilizzato anche come frangivento e comunemente come siepe. Solitamente il cipresso di Leyland viene piantato come siepe ad una distanza di 60\u00a0cm tra ogni pianta e viene potato per mantenere la forma ed altezza voluta, resiste bene alle potature in ogni stagione anche se \u00e8 preferibile procedere a novembre ed a marzo. Resiste ad intensi caldi come pure a gelate sino a circa -15/-20 C, cosa che lo rende adatto a vivere in tutta la zona del nord Italia. Data la sua vigorosissima crescita va regolato scrupolosamente in altezza poich\u00e9 pu\u00f2 crescere normalmente 1 m/anno, ma in condizioni ideali anche di 2 m/anno. Non \u00e8 insolito ritrovarlo tagliato a forma svasata di parallelepipedo per permettere alla neve di scivolare lungo i bordi, ma data la sua struttura densa a foglie molto piccole \u00e8 adatto ad essere \"scolpito\" in qualunque foggia. Come schermatura viene utilizzato tra i 5 ed i 15 metri, che raggiunge con facilit\u00e0 costruendo un vero \"muro verde\" impenetrabile dalla luce. Molti esperti del settore preferiscono evitare questo tipo di pianta da siepe proprio a causa della velocit\u00e0 di crescita, probabilmente \u00e8 la pianta da siepe a crescita pi\u00f9 veloce in assoluto, necessita di potature 2 volte l'anno.\nPer molti anni fu il campione di vendite tra le piante acquistate in tutta la Gran Bretagna, fino a raggiungere il 10% del mercato del settore. La sua diffusione fu tale che in Inghilterra nacquero moltissime liti di vicinato motivate dall'ombra che poteva proiettare a causa del suo fogliame impenetrabile, fino ad arrivare nel 2001 quando fu commesso un omicidio per la disputa su un cipresso di Leyland troppo cresciuto tra due vicini di casa. Nel 2005 e 2008 le autorit\u00e0 inglesi si presero carico per legge di costringere i proprietari a potare tutti i cipressi di Leyland troppo alti ed ombreggianti sulle propriet\u00e0 altrui."}
{"id": "2826280", "revid": "1566286", "url": "https://it.wikipedia.org/wiki?curid=2826280", "title": "Louis Feuillade", "text": "Biografia.\nNato in Linguadoca, il giovane Louis si dedic\u00f2 fin da piccolo alla letteratura. Nel 1898, morti i genitori, si rec\u00f2 a Parigi, lasciando l'impresa vinicola familiare nelle mani dei fratelli. Dopo aver scritto in giovent\u00f9 commedie e drammi, pubblicando dei poemi presso la stampa locale, a Parigi cominci\u00f2 a lavorare come giornalista, ma l'inizio fu molto difficile. Fond\u00f2 nel 1903 un giornale satirico che dur\u00f2 solo tre mesi. Collabor\u00f2 poi a \"Soleil\", un giornale monarchico, e quindi alla \"Revue Mondiale\" come segretario di redazione.\nScrisse anche per il cinema e conobbe Alice Guy, la prima regista donna della storia del cinema, di cui divent\u00f2 lo sceneggiatore.\nIl 31 ottobre 1895, Feuillade spos\u00f2 L\u00e9ontine Jaujou, figlia di un mercante di frutta di Lunel. Dal matrimonio nacque una figlia, Isabelle, che sposer\u00e0 poi il suo capo operatore Maurice Champreux.\nL\u00e9ontine, di salute fragile, morir\u00e0 nel 1911, dopo molti anni di malattia. Nel 1921 il regista spos\u00f2 in seconde nozze l'attrice Lugane (Georgette Lagneau).\nDal 1906, realizz\u00f2 con la sua protettrice, alcuni cortometraggi oggi perduti. Il primo film totalmente suo, viene identificato in una pellicola comica dal titolo \"C'est papa qui prend la purge\" (1907).\nNel 1907, Alice Guy segu\u00ec il marito a Berlino, dove fu nominato responsabile della succursale Gaumont. Lei sugger\u00ec a L\u00e9on Gaumont di prendere Louis Feuillade come direttore artistico. Il giovane Feuillade divent\u00f2 \nquindi responsabile delle scelte artistiche di una compagnia cinematografica francese la cui ambizione era quella di essere la concorrente principale della Path\u00e9.\nLavoratore accanito, Feuillade realizz\u00f2 in 20 anni circa 800 corto e medio metraggi di cui malauguratamente pi\u00f9 dei due terzi sono oggi perduti. Il suo stile spos\u00f2 il rigore documentaristico dei fratelli Lumi\u00e8re alla fantasia di Georges M\u00e9li\u00e8s di cui divent\u00f2 il grande rivale. Si accost\u00f2 a tutti i generi: la farsa, il melodramma, il fantastico, l'umoristico, il film storico e anche il peplum sia mitologico, che d'epoca romana o biblico.\nNel 1910, Feuillade fu uno degli inventori del feuilleton al cinema, con il suo serial su B\u00e9b\u00e9, interpretato dal giovane Ren\u00e9 Dary di cinque anni e che gir\u00f2 in tre anni circa una sessantina di film. Seguir\u00e0, a partire dal 1913, un'altra serie con un bambino, \"Bout de Zan\", interpretato da Ren\u00e9 Poyen. Nel 1910, per controbilanciare Le Film d'Art con il suo \"L'Assassinat du duc de Guise\", Feuillade promosse la serie Gaumont \"Le Film Esth\u00e9tique\" per la quale metter\u00e0 in scena delle opere religiose. Questo tentativo non ebbe successo e la serie fu interrotta l'anno seguente. Feuillade inizi\u00f2 allora una nuova serie, \"La Vie telle qu'elle est\", con film dal taglio documentaristico in concorrenza con quelli della Vitagraph.\nI serial.\nNel 1913, Feuillade adatt\u00f2 per il grande schermo il romanzo di Marcel Allain e Pierre Souvestre \"Fant\u00f4mas\": il successo fu fenomenale e ne saranno realizzati cinque episodi. La guerra sorprese Feuillade nel pieno delle riprese. I tecnici e gli artisti in et\u00e0 da essere richiamati andarono sotto le armi. All'inizio del 1915, Feuillade realizz\u00f2 qualche dramma patriottico prima di essere richiamato a sua volta. Riformato nel luglio 1915 per vizio cardiaco, riprese le sue funzioni alla Gaumont.\nPath\u00e9 annunci\u00f2 la presentazione francese di un serial a episodi, \"I misteri di New York\", sotto forma di cine-romanzo: il pubblico leggeva sulla stampa il feuilleton prima di andare a vedere il film in sala. La risposta della Gaumont sar\u00e0 \"Les Vampires\". Ci voleva un'attrice capace di rivaleggiare con Pearl White: Musidora, che lavorava con Feuillade dall'anno precedente (\"Severo Torelli\"), sar\u00e0 Irma Vep, la ninfa egeria della misteriosa banda dei \"vampiri\", seducente e affascinante incarnazione delle forze del male. Il protagonista fu \u00c9douard Math\u00e9, che rimpiazz\u00f2 Ren\u00e9 Navarre partito per il fronte; nel ruolo del giornalista Philippe Gu\u00e9rande, lottava contro forze oscure con l'aiuto di un \"vampiro\" pentito, Mazamette, ruolo ricoperto dal comico Marcel L\u00e9vesque. La serie comprendeva 10 episodi presentati uno alla settimana.\nIl prefetto di polizia di Parigi - quello vero - irritato nel vedere la polizia ridicolizzata, fece interdire le proiezioni pubbliche del film. Portato alle stelle dai surrealisti, \"Les Vampires\" sar\u00e0 l'apogeo della carriera di Feuillade.\nPi\u00f9 conforme alla morale borghese, \"Judex\", in 12 episodi girati nel 1916 e presentato nelle sale nel 1917, valorizzava innanzitutto l'eroe positivo. Interpretato da Ren\u00e9 Crest\u00e9 e da Musidora che impersonavano i ruoli principali di Judex e Diana Monti, il film racconta come una banda di malfattori si disputi la fortuna di un banchiere. L'anno dopo, usc\u00ec un sequel dal titolo \"La Nouvelle Mission de Judex\", considerato meno riuscito.\nMeno conosciuti ma pi\u00f9 estetizzanti, furono i 12 episodi di \"Tih Minh\" (1919) con l'esotica Mary Harald, attrice britannica nata a Hong Kong, e quelli di \"Barrabas\" del 1919, con il veterano Gaston Michel nel ruolo del maestro del crimine.\nIn \"Vend\u00e9miaire\", sempre del 1919 (inno alla vigna come sorgente di vita e ritorno alle origini di Feuillade che era di origini contadine), il protagonista \u00e8 un ufficiale diventato cieco in seguito a una ferita di guerra. Il militare accoglie nella sua residenza i rifugiati della prima guerra mondiale.\nGli anni venti.\nCon la fine della guerra e il ritorno della pace, la decenza e la moralit\u00e0 furono all'ordine del giorno e per Feuillade le serie del nuovo decennio virarono al melodramma. In \"Les Deux Gamines\", serial in 12 episodi del 1921, il crimine trionfante cede il passo all'innocenza perseguitata. Il regista aggiunse alla sua troupe abituale la danzatrice Sandra Milowanoff che arrivava dai Balletti russi di Djagilev. Il film, presentato al Gaumont Palace, incontr\u00f2 un successo plebiscitario, un vero trionfo.\nL'infaticabile Feuillade mise in scena, sempre con Biscot, cinque vaudeville della serie \"Belle Humeur\" tra il 1921 e 1922. Nelle serie seguenti, \"L\u2019Orpheline\" e \"Parisette\", appare Sandra Milowanoff e anche un giovane agli esordi, Ren\u00e9 Clair.\n\"Le Fils du Flibustier\" nel 1922, il suo ultimo cine-romanzo in 12 episodi, vir\u00f2 verso l'avventura, dove realt\u00e0 e immaginazione vengono mescolate abilmente.\nNel 1923, la moda dei film a episodi cominci\u00f2 a perdere colpi. \"Vindicta\", ambientato nel 1700 in Provenza, non previde che sole cinque parti.\nUna sorprendente bambina di sei anni, Bouboule, scoperta da Mistinguett, si rivel\u00f2 - davanti alla cinepresa di Feuillade - molto brava sul set per la sua straordinaria spontaneit\u00e0. Dalla sua prima apparizione nel 1923 in \"Gamin de Paris\", il pubblico non ebbe pi\u00f9 occhi che per lei, anche se il film ha come protagonisti Sandra Milowanoff e Ren\u00e9 Poyen, l'ex Bout-de-Zan diventato adolescente, e Bouboule, invece, vi ha solo un ruolo modesto.\nFeuillade dedic\u00f2 tutto il 1924 alla sua giovane vedette di cui Ren\u00e9 Poyen sar\u00e0 il partner fisso. Dopo la \"Gosseline\", la\" Fille bien gard\u00e9e\", li fece recitare in un feuilleton in sei episodi, l\"'Orphelin de Paris\". I due migliori film della giovane coppia saranno \"Pierrot-Pierrette\" e \"Lucette\".\nMorte di Feuillade.\nEsaurito da una vita di lavoro incessante, costretto al riposo completo nell'estate del 1924, Feuillade realizz\u00f2 i suoi ultimi due film con l'aiuto del genero, Maurice Champreux. Mor\u00ec a 52 anni, il 26 febbraio 1925, a Nizza, in seguito a una peritonite, solo qualche giorno dopo aver completato \"Le Stigmate\".\nIl suo nome cadde nell'oblio con l'arrivo del sonoro, malgrado i surrealisti lo ammirassero incondizionatamente. Verr\u00e0 riscoperto dopo la seconda guerra mondiale grazie a Henri Langlois, il direttore della Cin\u00e9math\u00e8que fran\u00e7aise che aveva salvato le pellicole di Feuillade, e grazie a cineasti come Georges Franju (cofondatore della Cin\u00e9math\u00e8que), Alain Resnais, Fran\u00e7ois Truffaut, Jean-Luc Godard, Luis Bu\u00f1uel e tanti altri ancora."}
{"id": "2826282", "revid": "21880", "url": "https://it.wikipedia.org/wiki?curid=2826282", "title": "Procyon minor", "text": " #REDIRECT Procyon lotor"}
{"id": "2826293", "revid": "92723", "url": "https://it.wikipedia.org/wiki?curid=2826293", "title": "Harderw\u0133k", "text": ""}
{"id": "2826294", "revid": "818832", "url": "https://it.wikipedia.org/wiki?curid=2826294", "title": "Ernia discale intraspongiosa", "text": "L'ernia discale intraspongiosa \u00e8 una patologia della colonna vertebrale che colpisce il disco intervertebrale e il corpo vertebrale.\nEziopatogenesi.\nA causa del processo di invecchiamento o di sforzi intensi, il nucleo polposo del disco vertebrale, se vince la resistenza del tessuto osseo della vertebra, pu\u00f2 essere spinto verso il corpo del vertebrale.\nIn casi di osteoporosi o nei casi i turbe dell'ossificazione, il nucleo polposo del disco vertebrale pu\u00f2 insinuarsi nel corpo vertebrale, causando un solco che costituisce l'impronta dell'ernia discale intraspongiosa.\nPoich\u00e9 la lamina ossea che riveste il tessuto trabecolato della vertebra \u00e8 sottile, a causa di ripetuti sforzi la pressione esercitata del disco vertebrale pu\u00f2 essere sufficiente a sfondare la parete della vertebra permettendo la penetrazione del nucleo polposo nel tessuto spugnoso vertebrale.\nL'inacerbazione dell'ernia pu\u00f2 condurre alla diminuzione dello spessore del disco vertebrale con la conseguente sofferenza dei tessuti nervosi che sono fonte di neuropatie"}
{"id": "2826295", "revid": "2162333", "url": "https://it.wikipedia.org/wiki?curid=2826295", "title": "Italo-tedeschi", "text": "Un italo-tedesco \u00e8 un cittadino tedesco ed italiano, in quanto figlio di una coppia mista o cittadino di uno dei due Paesi, con origini dell'altro. \nI discendenti d'italiani o gli italiani con cittadinanza tedesca sono circa 850.000. Secondo dati ufficiali dell'AIRE relativi al 2012, i cittadini italiani residenti in Germania risultavano 651.852, costituendo cos\u00ec la pi\u00f9 numerosa delle comunit\u00e0 italiane all'estero residenti in Europa, nonch\u00e9 la seconda comunit\u00e0 di stranieri in Germania, dopo i turchi. Non si ha invece una stima precisa dei cittadini oriundi italiani nel Paese, ma in base all'andamento delle migrazioni italiane nei primi decenni del Novecento, non dovrebbero essere oltre le decine di migliaia.\nStoria.\nLe prime migrazioni degli italiani in Germania, si verificarono nel tardo Medioevo, con la presenza di ambulanti. Questi ambulanti, commercianti di seta e di frutta mediterranea, che venivano definiti dai tedeschi \"comaschi\" o \"mercanti di arance amare\", aumentarono poi alla fine della Guerra dei trent'anni. A questi si aggiunsero anche artisti e maestranze varie, ma i flussi erano molto limitati.\nVi furono anche numerosi banchieri e commercianti italiani che si trasferirono in Germania durante il Rinascimento, assieme ad un piccolo gruppo di ingegneri ed architetti.\nDi maggior rilievo furono le migrazioni verificatisi dopo il 1871, con la fine della guerra franco-prussiana, ma non si tratt\u00f2 ancora di una emigrazione di massa, poich\u00e9 questi flussi migratori erano molto limitati e le permanenze sul territorio erano brevi.\nFu negli anni novanta dell'Ottocento, che la Germania si trasform\u00f2 da Paese di emigrazione a paese di immigrazione. E proprio a partire da quel periodo, aumentarono i flussi migratori dall'Italia (provenienti in massima parte da Friuli, Lombardia, Veneto ed Emilia-Romagna), ed anche la consistenza numerica delle comunit\u00e0 italiane. Si pass\u00f2 infatti dai 4.000 del 1871 agli oltre 120.000 italiani censiti nel 1910. Questi immigrati, erano in prevalenza operai che lavoravano nell'edilizia, nell'industria tessile e siderurgica e nelle miniere, altri invece, erano contadini impiegati nell'agricoltura. La maggior parte di questi lavoratori viveva comunque nel territorio tedesco temporaneamente. Aree principali di destinazione degli immigrati furono l'Alsazia-Lorena, la Baviera, il Baden, il W\u00fcrttemberg e la Renania.\nCon lo scoppio della prima guerra mondiale, che vide contrapposte militarmente le due nazioni, la maggior parte degli immigrati italiani residenti in Germania, decise di ritornare in patria. Negli anni venti, a guerra gi\u00e0 conclusa, le comunit\u00e0 italiane si ridussero drasticamente di numero. Nel 1925 infatti, vi erano soltanto 25.000 italiani residenti nel Paese, e causa di ci\u00f2 fu principalmente la grave crisi economica e occupazionale che colp\u00ec pesantemente la Germania, uscita sconfitta e umiliata dalla guerra.\nL'immigrazione italiana in Germania riprese dopo la salita al potere del Nazismo. Questa volta per\u00f2 non si tratt\u00f2 di una migrazione volontaria, ma di un reclutamento forzato di lavoratori italiani, in base ad un accordo stipulato nel 1937 tra i dittatori Adolf Hitler e Benito Mussolini, per soddisfare la necessit\u00e0 di reperire manodopera a basso costo per le fabbriche tedesche, in cambio della fornitura di carbone all'Italia.\nNel 1939, fu fatto un altro accordo tra i governi di Berlino e Roma, sul trasferimento di massa degli abitanti germanofoni dell'Alto Adige nei territori del Terzo Reich. Questa migrazione interess\u00f2 circa 160.000 altoatesini detti \"Optanten\", cio\u00e8 optanti.\nDal 1938 al 1942, in piena seconda guerra mondiale, furono trasferiti in Germania circa 100.000 lavoratori italiani, ai quali si aggiunsero poi i 600.000 militari italiani fatti prigionieri dopo l'armistizio del 1943, e condotti al lavoro forzato nei campi di concentramento tedeschi.\nLa ripresa dei normali flussi migratori si manifest\u00f2 a partire dalla fine degli anni quaranta.\nIl 20 dicembre 1955, fu firmato un accordo bilaterale tra l'Italia e la Repubblica Federale Tedesca, per il reclutamento e il collocamento della manodopera italiana nella Germania Ovest. A partire da quella data si verific\u00f2 un boom di flussi migratori verso il paese, che furono molto pi\u00f9 numerosi di quelli che si erano verificati tra la fine XIX secolo e l'inizio del XX. Si calcola che dal 1956 al 1976, furono oltre 4 milioni gli italiani che fecero ingresso nella Germania Federale, e 3,5 milioni furono quelli che rientrarono in Italia. Il numero dei rimpatri era elevato a causa del carattere selettivo e restrittivo della legge tedesca sull'immigrazione, la cui concezione del fenomeno migratorio era di tipo transitorio, e dei lavoratori stranieri come \"Gastarbeiter\", cio\u00e8 \"lavoratori ospiti\".\nSettori di maggior impiego della manodopera italiana furono l'industria (soprattutto quella metalmeccanica e automobilistica) e l'edilizia. Alcuni di loro si misero anche in proprio creando piccoli esercizi commerciali, soprattutto nel settore della ristorazione. Mut\u00f2 in parte inoltre la provenienza regionale dei migranti italiani, che vide nuovamente la presenza di veneti e friulani, ma contingenti migratori consistenti li fornirono anche le regioni meridionali, delle quali in testa la Sicilia, seguita da Calabria, Campania, Puglia, Abruzzo e Basilicata. Gli immigrati si diressero soprattutto nelle grandi citt\u00e0 tedesche industrializzate come Monaco di Baviera, Stoccarda, Francoforte, Colonia e Wolfsburg, dove in quest'ultimo centro \u00e8 attualmente presente la pi\u00f9 numerosa comunit\u00e0 italiana in Germania. Invece i \"L\u00e4nder\" dove maggiore \u00e8 la concentrazione della comunit\u00e0 italiana sono nell'ordine il Baden-W\u00fcrttemberg, la Renania Settentrionale-Vestfalia, la Renania-Palatinato e la Baviera.\nFino agli anni settanta, quella italiana era la pi\u00f9 numerosa comunit\u00e0 straniera residente in Germania Ovest, poi per\u00f2 a causa della diminuzione dei flussi migratori verificatasi nei decenni successivi, fu superata in consistenza numerica prima da quella turca e poi da quella iugoslava. Inoltre quando le autorit\u00e0 tedesche imposero ulteriori restrizioni in materia di immigrazione nel 1973 con l\"'Anwerbestopp\", cio\u00e8 lo \"stop agli ingaggi\" di manodopera straniera seguita alla crisi energetica, gli italiani non furono particolarmente colpiti perch\u00e9 cittadini comunitari, e ci\u00f2 favor\u00ec la loro stabilizzazione sul territorio tedesco.\nMa nonostante il calo delle migrazioni italiane nel Paese, nel 1985, essi furono circa 530.000, che aumentarono poi a circa 550.000 del 1990, agli oltre 580.000 del 1995 fino alle oltre 600.000 unit\u00e0 del 1999 e le oltre 700.000 del 2001, per poi diminuire di numero negli anni successivi. Eppure gli arrivi dall'Italia sono allo stato attuale ancora frequenti: non si tratta di spostamenti di massa, ma di una immigrazione diversa rispetto ai decenni scorsi, che riguarda giovani diplomati e laureati e di operai che si spostano in pullman.\nCondizione degli italiani in Germania.\nLa diminuzione del numero di italiani residenti in Germania \u00e8 da attribuire ai rimpatri. Molto scarse sono state le naturalizzazioni, ma questo dato riguarda pi\u00f9 nettamente gli italiani dell'immigrazione post-bellica, molto legati alla loro patria d'origine. Diversamente, i discendenti delle antiche immigrazioni sono ormai totalmente assimilati ai tedeschi e parlano esclusivamente il tedesco.\nPoich\u00e9 nella legge tedesca sulla cittadinanza vige lo \"ius sanguinis\", i figli degli immigrati italiani nati nel paese non acquisiscono automaticamente la cittadinanza tedesca. Nel 2004 il numero degli italiani nati in Germania costituiva il 28,2% della loro comunit\u00e0, e cosa molto pi\u00f9 interessante \u00e8 che molti di loro pur non essendo mai vissuti in Italia sono perfettamente bilingui. Ma pur essendo ben integrata nel tessuto sociale tedesco, oggi nella comunit\u00e0 italiana ci sono ancora molti individui che hanno difficolt\u00e0 a esprimersi in lingua tedesca, e ci\u00f2 non riguarda solo i pi\u00f9 anziani ma anche i pi\u00f9 giovani. Problemi seri riguardano l'istruzione, in quanto alti sono gli insuccessi scolastici degli studenti di origine italiana in Germania. La gran parte di loro frequenta le scuole superiori, le scuole professionali e le scuole speciali (\"Sonderschule\"), mentre sono pochi quelli che frequentano i licei.\nMolte sono le associazioni italo-tedesche sparse nel territorio, ed esiste un mensile in lingua italiana denominato \"Corriere d'Italia\".\nStereotipi tedeschi sugli italiani.\nViste le differenze in fatto di cultura e di mentalit\u00e0 tra tedeschi e italiani, la comunit\u00e0 italiana in Germania \u00e8 stata a volte vittima di pregiudizi nell'ultimo secolo, anche se non sono sfociati in veri e propri episodi di intolleranza.\nDiversi i termini dispregiativi come \"Spaghettifresser\", cio\u00e8 \"mangiaspaghetti\", \"Katzelmacher\", cio\u00e8 \"fabbrica-gattini\" in riferimento alla prolificit\u00e0 di alcuni gruppi di immigrati come gli italiani, \"Mafiamann\", che vuol significare mafiosi. Alcune forme di anti-italianismo sono state manifestate dai nostalgici tedeschi del Nazismo che consideravano gli italiani dei \"traditori\" per l'Armistizio di Cassibile, e ci\u00f2 \u00e8 testimoniato anche dall'archiviazione, nel 2006, di un procedimento penale a carico di Ottmar Muhlhauser, un ufficiale tedesco responsabile della fucilazione di un centinaio di soldati italiani nell'eccidio di Cefalonia, motivato dal fatto che i militari uccisi erano dei traditori.\nMa anche i mass-media tedeschi hanno talvolta dato un'immagine negativa degli italiani, si pensi alla famosa copertina della rivista \"Der Spiegel\" del 1977 dal titolo \"Pistole auf spaghetti\", che rappresentava un'immagine di un piatto di spaghetti con una pistola sopra, in riferimento agli anni di piombo che in quel periodo insanguinarono l'Italia. Altro esempio di offesa agli italiani, uno spot televisivo della catena tedesca dei grandi magazzini dell'elettronica Media Markt del 2008, che mostrava un tifoso italiano di nome \"Toni\" (scimmiottato dal comico tedesco Olli Dittrich) \"sciupafemmine\" e truffatore con occhiali da sole e catena d'oro al collo. Lo spot viene successivamente ritirato."}
{"id": "2826296", "revid": "1543377", "url": "https://it.wikipedia.org/wiki?curid=2826296", "title": "Natalicio Talavera (Paraguay)", "text": "Natalicio Talavera \u00e8 un centro abitato del Paraguay, situato nel Dipartimento di Guair\u00e1. Forma uno dei 17 distretti in cui \u00e8 diviso il dipartimento.\nPopolazione.\nAl censimento del 2002 la localit\u00e0 contava una popolazione urbana di 1.672 abitanti (3.417 nel distretto). "}
{"id": "2826308", "revid": "256896", "url": "https://it.wikipedia.org/wiki?curid=2826308", "title": "Festa del bocolo", "text": ""}
{"id": "2826316", "revid": "648716", "url": "https://it.wikipedia.org/wiki?curid=2826316", "title": "Bahram di Delhi", "text": "Figlio di Iltutmish, sal\u00ec al trono alla morte di sua sorella Raziyya, ma contrariamente a lei si dimostr\u00f2 un incapace. Nel 1241 i mongoli invasero il sultanato di Delhi, occuparono il Punjab e fecero di Lahore la loro base operativa. Stanchi dell'inettitudine di Bahram, i \"Quaranta\", generali e veri padroni del sultanato, lo uccisero sostituendolo con Ala-ud-din Masud, figlio di suo fratello Rukn-ud-din I di Delhi."}
{"id": "2826322", "revid": "1573940", "url": "https://it.wikipedia.org/wiki?curid=2826322", "title": "Thamnophis elegans", "text": "Il serpente giarrettiera terricolo (\"Thamnophis elegans\" ()) \u00e8 un serpente non velenoso della famiglia Natricidae, diffuso in Nord America, dall'Alaska ed il Canada fino all'America Centrale. Il serpente giarrettiera \u00e8 anche il rettile statale del Massachusetts.\nHabitat.\nI Serpenti giarrettiera sono diffusi nel Nord America. Il serpente giarrettiera comune (\"Thamnophis sirtalis\"), \u00e8 l'unica specie di serpente che si trova in Alaska, ed \u00e8 una delle specie di serpente pi\u00f9 a nord, possibilmente seconda solo alla \"Vipera berus\". Ci\u00f2 \u00e8 possibile per via della sua dieta non particolare e l'adattabilit\u00e0 a diversi biomi e formazioni terrestri, con prossimit\u00e0 variabile all'acqua. Tuttavia, ad ovest del Nord America, questi serpenti amano di pi\u00f9 l'acqua rispetto alla porzione ad est.\nStato di conservazione.\nNonostante il loro declino dall'essere collezionati come animali domestici (in particolare nelle regioni pi\u00f9 a nord dove grandi gruppi sono collezionati ad ibernazione), l'inquinamento delle aree acquatiche, e l'introduzione della Rana catesbeiana e del Persico trota come predatori, rimane comunque un serpente molto comune. \u00c8 l'unico serpente immune dal veleno del Taricha granulosa (Tritone dalla pelle ruvida).\nDieta.\nI Serpenti giarrettiera, come tutti i serpenti, sono carnivori. La loro dieta consiste di tutte le creature che possono catturare: lumache, lombrichi, sanguisughe, lucertole, anfibi, Uccelli, pesci, rane e roditori. Quando vivono vicino all'acqua, si cibano di altri animali acquatici. Il \"Thamnophis sauritus\" in particolare preferisce rane (inclusi i girini), mangiandoli prontamente nonostante le loro difese chimiche. Il cibo \u00e8 inghiottito intero. I Serpenti giarrettiera spesso si adattano per mangiare qualunque cosa trovino, e dovunque, perch\u00e9 il cibo pu\u00f2 essere scarso ed abbondante. Nonostante mangino quasi del tutto animali vivi, certe volte si cibano di uova.\nTassonomia.\nComprende le seguenti sottospecie:"}
{"id": "2826325", "revid": "99385561", "url": "https://it.wikipedia.org/wiki?curid=2826325", "title": "Rione San Basilio", "text": ""}
{"id": "2826329", "revid": "124123", "url": "https://it.wikipedia.org/wiki?curid=2826329", "title": "Alan Johnson", "text": "Dal 5 giugno 2009 all'11 maggio 2010 ha ricoperto la carica di Segretario di Stato per gli Affari Interni del Regno Unito. Dal 1997 al 2017 \u00e8 stato il deputato che ha rappresentato il collegio di Kingston upon Hull West and Hessle."}
{"id": "2826332", "revid": "1305772", "url": "https://it.wikipedia.org/wiki?curid=2826332", "title": "Episodi di Pazza famiglia (prima stagione)", "text": ""}
{"id": "2826336", "revid": "446353", "url": "https://it.wikipedia.org/wiki?curid=2826336", "title": "Episodi di Pazza famiglia (seconda stagione)", "text": "La seconda stagione della serie televisiva \"Pazza famiglia\", composta da 12 episodi, \u00e8 andata in onda in prima visione in Italia su Rai 1, in prima serata per sei gioved\u00ec, dal 3 ottobre al 7 novembre 1996."}
{"id": "2826339", "revid": "270833", "url": "https://it.wikipedia.org/wiki?curid=2826339", "title": "Battaglia dell'Artois", "text": ""}
{"id": "2826340", "revid": "729019", "url": "https://it.wikipedia.org/wiki?curid=2826340", "title": "Tranvia Melegnano-Sant'Angelo Lodigiano", "text": "La tranvia Melegnano-Sant'Angelo Lodigiano era una linea interurbana a vapore, che si diramava dalla Milano-Lodi a Melegnano e si dirigeva verso Sant'Angelo Lodigiano correndo parallelamente al fiume Lambro.\nFu in esercizio dal 1881 al 1931.\nStoria.\nLa concessione per la costruzione e l'esercizio della linea fu accordato nel 1880 al cavalier Ferdinando Pistorius di Stoccarda, che gi\u00e0 gestiva alcune linee nel territorio lodigiano.\nI comuni interessati dal passaggio della linea (Cerro al Lambro, Casaletto Lodigiano, Salerano sul Lambro, Caselle Lurani e Marudo) si riunirono in uno dei primi consorzi costituiti in Italia a tali finalit\u00e0, per realizzare lavori di miglioramento del tracciato stradale, elevato in seguito a ci\u00f2 al rango di strada provinciale e dunque abilitato alla posa di un binario tranviario. Tali lavori di sistemazione della viabilit\u00e0 si conclusero nel 1879 e l'anno successivo, il 21 marzo 1880, il Pistorius ottenne dunque dalla Deputazione provinciale l'atto di concessione per la costruzione della tranvia.\nUn analogo consorzio venne formato dai comuni a sud di Sant'Angelo, in previsione di un prolungamento della linea fino a San Colombano al Lambro, che tuttavia non fu mai realizzato.\nLa linea fu attivata il 1\u00ba luglio 1881.\nL'esercizio del gruppo Pistorius fu sostituito a partire dal 6 giugno 1883 dalla Societ\u00e0 Anonima Tramvie Interprovinciali Padane (TIP).\nLa linea ebbe un intenso traffico merci (il maggiore dell'intera rete TIP) grazie alle cave situate lungo il Lambro e raccordate alla stessa; pi\u00f9 ridotto il traffico passeggeri. Il progressivo degrado della linea e la concorrenza degli autobus non giustificarono pi\u00f9 gli investimenti necessari al suo mantenimento: la tratta rimase dunque in esercizio fino al 15 maggio 1931, data di chiusura al traffico.\nPercorso.\nLa linea aveva origine a Melegnano dalla stazione della tranvia Milano-Lodi posta a lato dell'attuale via Roma. Quindi svoltava nella stretta via XX Settembre (poi via Conciliazione), e poi nel viale Predabissi, costeggiando il fossato del castello.\nVeniva quindi percorso un tratto in sede propria, sul sedime in seguito utilizzato per l'apertura di via Giardino e con un'ampia curva a destra sottopassava la ferrovia Milano-Bologna, con un sottopasso rimasto in opera con la soppressione dell'impianto.\nSempre in sede propria, la tranvia raggiungeva l'abitato di Riozzo, dove si immetteva sulla strada provinciale, seguendola fino a Sant'Angelo Lodigiano; la stazione terminale era posta in via Cavour, e non era raccordata con le stazioni capolinea delle altre linee diramantisi da Sant'Angelo (per Lodi e per Pavia)."}
{"id": "2826342", "revid": "149727", "url": "https://it.wikipedia.org/wiki?curid=2826342", "title": "Tranvia Melegnano-Sant'Angelo", "text": ""}
{"id": "2826345", "revid": "697352", "url": "https://it.wikipedia.org/wiki?curid=2826345", "title": "Pazza famiglia", "text": "Pazza famiglia \u00e8 una serie televisiva italiana trasmessa da Rai Uno in prima serata e formata da due stagioni: la prima trasmessa di domenica, in quattro puntate da due episodi ciascuna, dal 5 al 26 febbraio 1995 e la seconda il gioved\u00ec, ma in sei puntate da due episodi ciascuna, dal 3 ottobre al 7 novembre 1996.\nProtagonista degli episodi \u00e8 Enrico Montesano che interpreta un architetto quarantacinquenne, \"Leonardo Capasso\", la cui vita da un giorno all'altro appare completamente stravolta.\nLa serie si \u00e8 aggiudicata un Telegatto come miglior telefilm italiano.\nPrima stagione.\nDi ritorno da un viaggio all'estero, Leonardo trova la sua casa vuota. I figli Valeria (Alessandra Bellini) e Michele (Riccardo Salerno) e la moglie sembrano essersi dileguati nel nulla. L'unica traccia del passato \u00e8 una videocassetta in cui la sua seconda moglie, Gianna (Alessandra Casella), ha inciso il suo addio. Parenti, amici e vicini di casa, tra cui Lara (Barbara Snellenburg), cominciano allora ad affollare la casa per aiutarlo, ma finiscono col complicargli la vita ancora di pi\u00f9.\nIl suocero (interpretato da Paolo Panelli) vorrebbe tornare a vivere con Leo. I figli si fanno vivi con i loro problemi. I tentativi di ricomporre la sua famiglia vengono intralciati da equivoci e malintesi. Leo, oppresso dai tanti problemi, finisce in uno stato confusionale che lo porta addirittura al ricovero in una clinica. Tornato a casa, tenta di ricomporre i pezzi delle sue famiglie, ma ben presto il suo sogno si scontra inesorabilmente con la realt\u00e0.\nLeo riesce per\u00f2 ad affrontare il tutto con ottimismo e speranza...\nSeconda stagione.\nContinuano le disavventure dell'architetto Leonardo Capasso (Enrico Montesano), che ha ormai fallito qualsiasi tentativo di riallacciare i legami con la seconda moglie (Alessandra Casella) e decide quindi di iniziare una nuova relazione sentimentale con una giovane moretta chiamata Giulia (Kay Rush).\nIl tutto mentre il figlio di Leo, Michele (ora interpretato da Fabrizio Cerusico, successivamente diventato un ginecologo specialista nella cura dell'infertilit\u00e0), scopre che la propria fidanzata, originaria di Ponsacco, \u00e8 rimasta incinta e programma di trasferirsi nella cittadina toscana.\nAncora importante sar\u00e0 per Leo l'apporto del suocero (Paolo Panelli).\nReplay.\nNell'estate 2010, Rai Premium ripropone il telefilm, andato in onda una quindicina d'anni prima."}
{"id": "2826346", "revid": "308752", "url": "https://it.wikipedia.org/wiki?curid=2826346", "title": "Freni a tamburo", "text": ""}
{"id": "2826347", "revid": "339392", "url": "https://it.wikipedia.org/wiki?curid=2826347", "title": "Governo statale e locale degli Stati Uniti", "text": ""}
{"id": "2826348", "revid": "47112", "url": "https://it.wikipedia.org/wiki?curid=2826348", "title": "Tecnologie dell'informazione", "text": ""}
{"id": "2826350", "revid": "104458", "url": "https://it.wikipedia.org/wiki?curid=2826350", "title": "H.C. Ambr\u00ec-Piotta", "text": ""}
{"id": "2826352", "revid": "30344947", "url": "https://it.wikipedia.org/wiki?curid=2826352", "title": "Samuel Davies", "text": ""}
{"id": "2826356", "revid": "647919", "url": "https://it.wikipedia.org/wiki?curid=2826356", "title": "E.H.C. Basel", "text": ""}
{"id": "2826357", "revid": "104458", "url": "https://it.wikipedia.org/wiki?curid=2826357", "title": "S.C. Bern", "text": ""}
{"id": "2826358", "revid": "729019", "url": "https://it.wikipedia.org/wiki?curid=2826358", "title": "Biathlon ai XXI Giochi olimpici invernali - 15 km individuale femminile", "text": "La gara dei 15\u00a0km individuale femminile nel biathlon ai XXI Giochi olimpici invernali si disput\u00f2 nella giornata del 18 febbraio nella localit\u00e0 di Whistler sul comprensorio sciistico del Whistler Olympic Park.\nCampionessa olimpica uscente era la russa Svetlana I\u0161muratova, che conquist\u00f2 l'oro nella precedente edizione di sopravanzando nell'ordine la tedesca Martina Beck e la connazionale Al'bina Achatova; detentrice del titolo iridato di Pyeongchang 2009 era la tedesca Kati Wilhelm.\nLa norvegese Tora Berger vinse la medaglia d'oro, la kazaka Elena Chrustal\u00ebva quella d'argento e la bielorussa Dar\u2033ja Domra\u010dava quella di bronzo.\nIl 18 dicembre 2017 il Comitato Olimpico Internazionale accert\u00f2 una violazione delle normative antidoping compiuta da Teja Gregorin in occasione delle Olimpiadi di Vancouver, annullando di conseguenza i risultati ottenuti dalla sciatrice slovena.\nRisultati.\nData: Gioved\u00ec 18 febbraio 2010 \nOra locale: 10:20 \nPista: Whistler Olympic Park \nLegenda:"}
{"id": "2826359", "revid": "1632387", "url": "https://it.wikipedia.org/wiki?curid=2826359", "title": "Spheres (Pestilence)", "text": "Spheres \u00e8 il quarto album della band death metal olandese Pestilence. \u00c8 stato pubblicato nel 1993 dalla Roadrunner Records.\nIl disco.\n\"Spheres\" \u00e8 il quarto disco in studio dei Pestilence. La copertina del CD \u00e8 opera di Dan Seagrave, artista britannico autore di numerosi lavori simili per molti gruppi death metal.\nL'album riparte dall'evoluzione fatta registrare col precedente \"Testimony of the Ancients\" e porta la sperimentazione ad un livello ancora maggiore. Il technical death metal della band si arricchisce di influenze progressive metal e fusion. Una particolarit\u00e0, per quanto riguarda la strumentazione, \u00e8 l'uso di synth guitar e del basso a sei corde.\n\"Spheres\" \u00e8 l'ultimo full-length prima dello scioglimento del gruppo del 1994. I Pestilence si riuniranno solo 14 anni dopo, nel 2008, e nel 2009 pubblicheranno il lavoro successivo, \"Resurrection Macabre\"."}
{"id": "2826361", "revid": "124776761", "url": "https://it.wikipedia.org/wiki?curid=2826361", "title": "Penvhyn Llewellyn Neville", "text": "Carriera.\nSi trasfer\u00ec in Lombardia, dove diffuse la pratica del nuovo sport del calcio. Gioc\u00f2 fra i rossoneri come attaccante per due stagioni, nella seconda delle quali partecip\u00f2 alla vittoria dello scudetto disputando la semifinale contro la .\nIn seguito fece ancora parlare di s\u00e9 dedicandosi al tennis."}
{"id": "2826363", "revid": "1226", "url": "https://it.wikipedia.org/wiki?curid=2826363", "title": "Cinema di propaganda", "text": ""}
{"id": "2826365", "revid": "767487", "url": "https://it.wikipedia.org/wiki?curid=2826365", "title": "I vampiri (serial cinematografico)", "text": "I vampiri (\"Les Vampires\") \u00e8 un film a episodi del 1915 diretto da Louis Feuillade. \u00c8 il pi\u00f9 famoso serial francese, diventato un'icona per i surrealisti come esempio del fantastico che intride la societ\u00e0 borghese.\nSono dieci episodi, sette dei quali interpretati da Musidora che, con il ruolo di Irma Vep, entr\u00f2 nel Pantheon della Settima Arte.\nTrama.\nLa storia si svolge a Parigi all'inizio del secolo e racconta le imprese criminali di una banda di fuorilegge che si sono battezzati \"I vampiri\". Il giornalista Philippe Gu\u00e9rande, con l'aiuto di Mazamette, un \"vampiro\" pentito, lotta contro la banda e si scontra pi\u00f9 volte con l'affascinante Irma Vep, il cui nome \u00e8 l'anagramma della parola \"vampire\".\nDistribuzione.\nIl film, diviso in episodi, venne presentato nelle sale dal 13 novembre 1915 al 30 giugno 1916, incontrando un successo incontrastato nel pubblico. Meno bene la prese il prefetto di Parigi che, vedendo ridicolizzata la polizia, ne viet\u00f2 la proiezione pubblica.\nFilm di culto non solo per i surrealisti, \"I vampiri\" \u00e8 stato restaurato e distribuito in DVD. Copie positive del film sono conservate in 35\u00a0mm e in 16\u00a0mm.\nData di uscita.\nData di uscita IMDB e Silent Era DVD\nAlias\nOmaggi.\nNel 1996 Olivier Assayas ha reso omaggio a questa serie con il film \"Irma Vep\", dove un regista cerca di fare un remake del film di Feuillade."}
{"id": "2826368", "revid": "1573940", "url": "https://it.wikipedia.org/wiki?curid=2826368", "title": "Chiesa dei Santi Cornelio e Cipriano (Vaiano Cremasco)", "text": "La chiesa dei Santi Cornelio e Cipriano \u00e8 la parrocchiale di Vaiano Cremasco, in provincia di Cremona e diocesi di Crema.\nStoria.\nLe prime notizie sulla chiesa dei Santi Cornelio e Cipriano di Vaiano Cremasco risalgono al XII secolo: si suppone che l'edificio originale fosse di piccole dimensioni, in stile romanico, a navata unica, con facciata a capanna e un piccolo campanile. Nel 1562 la chiesa divenne parrocchiale e i capifamiglia vaianesi decisero di ampliare l'edificio aggiungendo due navate laterali: per mancanza di fondi i lavori si protrassero per lungo tempo e i diversi modi di costruire resero la chiesa staticamente instabile e la comunit\u00e0 decise di abbatterlo.\nIl 5 ottobre 1660 Francesco Capello, podest\u00e0 di Crema, concesse ai vaianesi di riedificare la chiesa secondo il progetto presentato, realizzato dall'architetto milanese Carlo Lucin Ferrandi: per finanziare i lavori , i congregati delle confraternite del Santo Rosario e del Santissimo Sacramento decisero di vendere dei terreni agricoli di propriet\u00e0 della parrocchia posti nella localit\u00e0 del Moso.\nIl 13 aprile 1687 il consiglio comunale di Vaiano deliber\u00f2 la costruzione anche del campanile. Poich\u00e9 i lavori proseguivano a rilento, il 23 luglio 1707 il vescovo Faustino Giuseppe Griffoni concesse di lavorare al cantiere anche di domenica.\nDescrizione.\nLa facciata.\nIl disegno della facciata deriva da quello della chiesa di Santa Susanna di Roma, progettata da Carlo Maderno. L'impianto tripartito a due ordini sovrapposti, con corpo centrale pi\u00f9 alto raccordato con volute (decorate con fiori e frutta) a quelli laterali. Le lesene dell'ordine inferiore terminano con capitelli ionici; quelli dell'ordine superiore sono corinzi.\nLe statue nelle quattro nicchie dell'ordine inferiore recano le statue dei santi Rocco, Cornelio, Cipriano e Sebastiano; le nicchie che affiancano il finestrone centrale delle facciata racchiudono le statue dei santi Pietro e Paolo.\nIl portale settecentesco \u00e8 ornato di putti e cartigli posti su cimase sostenute da colonne poste su basamenti ottagonali; il medaglione centrale posto sulla facciata \u00e8 decorato con putti.\nLa facciata \u00e8 coronata da un timpano sul quale sono poste le statue della Vergine coronata di stelle che reca il bambino Ges\u00f9 e degli arcangeli Michele e Raffaele.\nL'interno.\nLa pianta della chiesa \u00e8 a croce latina: presenta una navata unica (con due cappelle per lato), transetto (racchiuso, nei lati corti, da due altari) e presbiterio absidato.\nLa decorazione pittorica venne eseguita ad affresco a partire dal 1769 dai fratelli Gianbattista e Fabrizio Galliari."}
{"id": "2826369", "revid": "1305772", "url": "https://it.wikipedia.org/wiki?curid=2826369", "title": "Chiesa dei Santi Cornelio e Cipriano", "text": ""}
{"id": "2826377", "revid": "76963", "url": "https://it.wikipedia.org/wiki?curid=2826377", "title": "Corrado Venini", "text": "Biografia.\nNacque a Como il 4 gennaio 1880, all'interno di una agiata famiglia di origini nobili, figlio di Guido e Gioconda Caimi.\nDopo aver frequentato il Liceo Ginnasio \"Alessandro Volta\" di Como, intraprende la carriera militare, arruolandosi nel Regio Esercito il 29 ottobre 1898, e iniziando a frequentare il corso per allievi ufficiali presso la Regia Accademia Militare di Fanteria e Cavalleria di Modena, da cui usc\u00ec nel settembre 1900 con il grado di sottotenente in servizio permanente effettivo, assegnato al 3\u00ba Reggimento alpini del corpo degli alpini.\nPromosso tenente nel dicembre 1903, viene assegnato alla neocostituita compagnia sciatori con cui esegu\u00ec ardite escursioni in ambito montano, e componendo, nel 1909, l'\"Inno degli alpini sciatori\", canto destinato ad avere poi una grande fortuna nel corso della guerra.\nNel settembre 1905 si distinse durante il corso delle operazioni di soccorso alle popolazioni colpite dal terremoto in Calabria, ricevendo successivamente un attestato di benemerenza.\nPromosso capitano a scelta nel dicembre 1912, fu trasferito in forza al 5\u00ba Reggimento alpini, e dal gennaio 1913 prese parte alla guerra italo-turca, al comando di una compagnia del battaglione \"Vestone\", meritandosi tre encomi solenni per le azioni di Teneduk, Assaba, Ettangi e Mduar. Rientr\u00f2 in patria nel febbraio del 1914. Nel 1915 gli nasce il figlio Giulio, destinato ad essere insignito, come lui, della massima riconoscenza al Valor Militare.\nLa prima guerra mondiale.\nCon l'entrata in guerra del Regno d'Italia, avvenuta il 24 maggio 1915, assunse temporaneamente il comando del battaglione Vestone, iniziando le operazioni belliche contro l'Austria-Ungheria in Valle di Ledro, in Trentino. Nei mesi successivi, combatte nel settore delle Giudicarie, distinguendosi, in ottobre, nel vittorioso attacco contro Cima Nodice e poi, in dicembre, contro Monte Vies.\nNell'aprile del 1916, al comando della 91\u00aa Compagnia, fu mandato con la sua unit\u00e0 a costituire, insieme ad altre, il nuovo battaglione \"Monte Suello\" che, in maggio, venne inviato sull'altopiano dei Sette Comuni per contrastare la Strafexpedition, scatenatasi il 15 maggio dello stesso anno.\nGi\u00e0 destinato ad altro incarico non volle abbandonare i propri uomini, e il 18 maggio, dopo tre giorni di violentissimi combattimenti, espostosi per dirigere l'azione della propria compagnia che si trovava in difficolt\u00e0, venne gravemente ferito dal fuoco nemico. Per non abbandonare la linea di combattimento rifiut\u00f2, per\u00f2, di farsi trasportare al posto di medicazione rimanendo al suo posto di comando per altre sette ore, prima di lasciare la linea del fuoco. Trasportato presso la 35\u00aa Sezione di Sanit\u00e0, decedette due giorni dopo.\nAlla sua memoria fu conferita dapprima la Medaglia d'argento al valor militare, con Decreto Luogotenenziale del 7 dicembre 1916, che fu poi tramutata in Medaglia d\u2019oro con Regio Decreto 8 gennaio 1922. La massima onorificenza venne consegnata a suo figlio Giulio da Re Vittorio Emanuele III durante un'apposita cerimonia tenutasi a Bergamo il 15 giugno 1922.\nRiconoscimenti.\nNumerosi sono i riconoscimenti che, in varie localit\u00e0 italiane e specialmente tra Como e Milano, sono stati tributati alla memoria del capitano Corrado Venini.\nIn particolare, Como, la sua citt\u00e0 natale, gli ha intitolato una piazza, Piazza Medaglie d'Oro (il nome di Venini \u00e8 riportato insieme agli altri decorati di Medaglia d'oro comaschi), una via, attuale Via Corrado e Giulio Venini, e la scuola elementare \"Corrado e Giulio Venini\". La citt\u00e0 di Milano gli ha invece intitolato una via, attuale Via Giulio e Corrado Venini, e la scuola elementare \"Giulio e Corrado Venini\". La sezione dell'Associazione Nazionale Alpini di Varenna porta il suo nome, cos\u00ec come il Forte di Oga a Oga di Valdisotto."}
{"id": "2826385", "revid": "300067", "url": "https://it.wikipedia.org/wiki?curid=2826385", "title": "Stanislav Slavejkov", "text": ""}
{"id": "2826386", "revid": "599013", "url": "https://it.wikipedia.org/wiki?curid=2826386", "title": "Stefan Georgiev", "text": ""}
{"id": "2826388", "revid": "729019", "url": "https://it.wikipedia.org/wiki?curid=2826388", "title": "Disastro ambientale del fiume Lambro", "text": "Disastro ambientale del fiume Lambro \u00e8 l'espressione impiegata dai \"mass media\" e dalla \"stampa\" per indicare un grave disastro ecologico ed ambientale, causato dall'immissione dolosa di una ingente quantit\u00e0 di petrolio nel fiume Lambro, gi\u00e0 da anni vittima di pesanti forme di inquinamento che lo fanno annoverare tra i corsi d'acqua pi\u00f9 inquinati d'Europa, nella notte tra il 22 ed il 23 febbraio 2010.\nOltre al Lambro, anche il fiume Po venne interessato dal disastro e una piccola quantit\u00e0 di idrocarburi si rivers\u00f2 nel Mare Adriatico, senza tuttavia creare pericoli.\nCronologia degli eventi.\nInquinamento del Lambro.\nIl disastro ebbe origine alle 3:30 circa della notte tra il 22 ed il 23 febbraio 2010, quando persone ignote, ancora oggi non identificate, entrarono nella fabbrica \"Lombarda Petroli\", situata a Villasanta, nella provincia di Monza e Brianza, una raffineria in disuso dagli anni ottanta, e svuotarono dolosamente, senza un movente meglio precisato, il contenuto di sette \"silos\" pieni di petrolio per abitazioni e vari tipi di idrocarburi. La quantit\u00e0 di petrolio uscita dalla fabbrica era di circa 2,5 milioni di litri (pari a circa 170 autocisterne), secondo una stima del direttore centrale ambiente della provincia di Milano, Cinzia Secchi.\nIl petrolio fuoriuscito dalle cisterne deflu\u00ec nei terreni vicini alla raffineria e da l\u00ec si rivers\u00f2 nel condotto fognario.\nDalle fogne, il petrolio raggiunse in breve tempo il depuratore di \"Monza - San Rocco\", posizionato nei pressi del fiume Lambro.\nIl petrolio, inizialmente, deflu\u00ec in una vasca, ma dopo pochi minuti, a causa dell'enorme quantit\u00e0 riversata, esond\u00f2 dalla vasca, finendo nel Lambro e scendendo verso valle trasportato dalla forte corrente del fiume, molto carico d'acqua a seguito delle piogge invernali. L'allarme fu lanciato verso le 5 del mattino di marted\u00ec 23 febbraio da un operatore del depuratore di Monza, che, insospettito dal malfunzionamento del depuratore, scopr\u00ec il petrolio. \nIn pochi minuti fu istituito un piano d'emergenza, atto a fermare, o quantomeno a mitigare, gli effetti di un disastro che si preannunciava di proporzioni mai registrate per un fiume lombardo. \nUna \"task force\" formata dai Vigili del Fuoco, dai volontari dalla Protezione Civile e dai tecnici dell'ARPA, con l'aiuto del corpo forestale dello stato, cominci\u00f2 immediatamente ad installare lungo tutto il corso del fiume delle dighe galleggianti in grado di fermare il petrolio. Intanto presso il centro del WWF a Vanzago cominciarono ad essere portati tutti gli animali contaminati dal petrolio. Centinaia furono gli animali estratti dal Lambro morti oppure ancora vivi ed in gravi condizioni.\nIntanto il petrolio super\u00f2 il primo sbarramento, giungendo intorno alle 16 a Melegnano.\nQui era previsto uno sbarramento fisso, creato per verificare lo stato delle acque del fiume, e quindi la \"task force\" decise di costruire il secondo sbarramento. Le chiuse dello sbarramento vennero alzate per consentire agli strati inferiori d'acqua, rimasti limpidi, di defluire, mentre il petrolio fermo in superficie fu aspirato in apposite autocisterne.\nLa quantit\u00e0 di petrolio era per\u00f2 enorme ed anche lo sbarramento di Melegnano cedette, consentendo alla marea nera di proseguire il viaggio e di giungere, intorno alle 20, a San Zenone al Lambro, dove la \"task force\", aveva costruito il terzo sbarramento, utilizzando una diga normalmente utilizzata dalla Enel per produrre energia idroelettrica dall'acqua del fiume stesso. Alla Diga di San Zenone, i vigili del fuoco e i volontari della Protezione Civile, con l'aiuto del Corpo Forestale, lavorarono duramente per tutta la notte per impedire che il petrolio potesse raggiungere il Po.\nGli sforzi risultarono per\u00f2 vani ed il petrolio prosegu\u00ec la sua corsa.\nIn tarda serata la marea nera giunse a Lodi, inquinando i condotti agricoli, con gravissimi danni ambientali ed al raccolto.\nQui la \"task force\" cre\u00f2 un quarto sbarramento, utilizzando dei prodotti assorbenti per fermare il petrolio, ma anch'esso cedette e il petrolio prosegu\u00ec la sua corsa.\nVerso le 6 del mattino di mercoled\u00ec 24 la marea nera arriv\u00f2 a Sant'Angelo Lodigiano, sede dell'ultimo sbarramento prima dello sbocco del Lambro nel Po. \nPer quanto la \"task force\" lavorasse duramente, gli idrocarburi superarono anche quest'ultimo sbarramento all'alba di mercoled\u00ec mattina, raggiungendo il fiume Po al punto di confluenza, nel tratto piacentino del fiume.\nInquinamento del fiume Po.\nVerso le 11 del 24 febbraio, il petrolio raggiunse il tratto piacentino del Po; da qui in poi le operazioni per tentare di interrompere l'inquinamento passarono alla regione Emilia-Romagna e alla protezione civile nazionale.\nIl peggior timore fu che il petrolio potesse raggiungere il delta del Po e di conseguenza il Mare Adriatico. Essendo l'ecosistema del delta fragilissimo, il passaggio della marea nera avrebbe causato danni gravissimi all'ambiente e all'economia della zona.\nA Piacenza, con l'aiuto dell'esercito italiano, venne organizzata una seconda \"task force\" per fermare la marea nera prima che raggiungesse Ferrara, dove normalmente l'acqua potabile fornita ai cittadini \u00e8 prelevata dal Po e depurata. Sul luogo giunsero anche il ministro dell'ambiente Stefania Prestigiacomo e il responsabile della protezione civile Guido Bertolaso, fiducioso che la marea nera sarebbe stata bloccata prima di Ferrara.\nGli sforzi della \"task force\" si concentrarono sulla centrale idroelettrica di Isola Serafini (PC), una diga dell'Enel atta a produrre energia elettrica. Le paratoie della diga furono abbassate per consentire all'acqua pulita sul fondo di defluire e contemporaneamente fermare il petrolio galleggiante in superficie. Il petrolio bloccato sarebbe stato poi aspirato con idrovore.\nA questo punto la maggior parte della marea nera era stata bloccata, ma una piccola quantit\u00e0 di idrocarburi riusc\u00ec comunque a superare la diga e continuare il suo viaggio verso il delta del Po. Il 26 febbraio, venerd\u00ec, la \"marea nera\" raggiunse le province di Cremona e di Reggio Emilia, per poi passare in provincia di Ferrara il 27 febbraio. Infine il petrolio raggiunse il Mare Adriatico ma, fortunatamente, grazie ad altri interventi attuati velocemente lungo il restante corso del Po, il petrolio arrivato in mare era cos\u00ec poco da non costituire un pericolo per l'ambiente.\nLa massa di petrolio restante si \u00e8 vaporizzata nei giorni seguenti per l'azione della brezza del mare e del sole senza lasciare segni duraturi sull'ecosistema.\nI danni.\nNonostante si temessero gravi danni all'ecosistema del Delta del Po e al Mare Adriatico, queste zone sono state le meno interessate dal fenomeno, perch\u00e9 quando il petrolio vi \u00e8 giunto era ormai in quantit\u00e0 ridotta e molto diluito. Moltissimi invece i danni all'ecosistema del Lambro, con la conseguente mor\u00eca delle specie animali e vegetali.\nDanneggiata moltissimo \u00e8 stata l'Oasi del Bosco di Montorfano a Melegnano, sede di numerose specie di piante, alcune anche rare.\nDella fauna recuperata nelle prime ore dopo il disastro e ricoverata presso l'Oasi non \u00e8 sopravvissuto un solo animale, negli animali deceduti le autopsie non hanno riscontrato presenza di idrocarburi ma danni al fegato, neurologici ed emorragie.\nDichiarazioni pi\u00f9 gravi, a distanza di mesi, sono state rilasciate del responsabile volontariato della LIPU Massimo Soldarini:\nSoldarini denuncia anche la confusione sulle cifre ufficiali date dalle autorit\u00e0 a proposito delle quantit\u00e0 di idrocarburi e la mancanza di \"colpevoli\" a maggio 2011.\nL'8 maggio, a emergenza terminata, il responsabile del programma acque del WWF Andrea Agabito ha evidenziato la necessit\u00e0 di ulteriori analisi sui sedimenti delle sponde del fiume per capire il reale livello di inquinanti e ha dichiarato che, anche se non \u00e8 pi\u00f9 presente la chiazza di petrolio, \u00abdi fatto gli sversamenti di sostanze inquinanti sono durati fino a pochi giorni fa. Solo da poco infatti \u00e8 rientrato in funzione il depuratore di Monza, messo fuori uso dal gasolio uscito dalle cisterne della Lombarda Petroli. Questo significa che per due mesi i liquami della Brianza sono finiti nelle acque del Po e di qui nell'Adriatico\u00bb. Seppure l'emergenza sembrasse terminata, le risorse messe a disposizione per il dopo-disastro, denuncia Agabito, sembrano insufficienti, nonostante il Ministero dell'Ambiente avesse annunciato lo stanziamento di 700.000 euro per un piano di verifica del bioaccumulo sulla flora e la fauna.\nIl recupero dell'ecosistema \u00e8 previsto essere molto lungo, anche perch\u00e9 il fiume Lambro, dopo il disastro del febbraio 2010, \u00e8 stato vittima di altri casi di sversamento di agenti inquinanti, anche se con danni minori:\nI danni non sono relativi solo al ambiente ma anche alle strutture; canali artificiali e terreni vicino alle rive sono stati contaminati dal petrolio.\nProcesso penale.\nIl 24 febbraio, la Procura della Repubblica di Monza ha aperto un fascicolo contro ignoti, per l'ipotesi di reato di \"disastro ambientale\" e \"inquinamento delle acque\". L'indagine \u00e8 iniziata interrogando i dipendenti della \"Lombarda Petroli\", inclusi quelli licenziati, senza per\u00f2 inserire nessuno nel registro degli indagati. \u00c8 proseguita per comprendere come accadde che la \"Lombarda Petroli\", per non rientrare nella direttiva Seveso, avesse dichiarato allo stato italiano di avere nei propri serbatoi una limitata quantit\u00e0 di prodotti chimici.\nLe indagini hanno seguito anche la pista degli appalti, dato che sui terreni dell'ex raffineria dovrebbe sorgere un nuovo complesso urbanistico della societ\u00e0 Addamiano Engineering, di Nova Milanese, detto \"Ecocity\".\nIl dopo-disastro.\nWaterkeeper Alliance, l'associazione presieduta da Robert F. Kennedy, Jr., si \u00e8 proposta di aiutare il Lambro a diventare un simbolo della tutela ambientale fluviale in Italia.\nAnche la regione Lombardia nel 2010 ha annunciato di voler far fronte al disastro con un investimento di 120 milioni di euro, di cui 20 milioni stanziati subito per un'opera di bonifica quinquennale che tra il 2010 e il 2015 dovrebbe recuperare il Lambro dal punto di vista ambientale; il Governo ha nel frattempo stanziato 3 milioni di euro di rimborsi per le regioni colpite dall'onda nera (Lombardia, Emilia-Romagna e Veneto).\nMentre l'area non ha mai smesso di essere monitorata costantemente dalle autorit\u00e0 competenti, i cittadini e le associazioni ambientaliste hanno fin da febbraio 2010 voluto costituire un \"Comitato Cittadini del Fiume\" per impedire che il problema dell'inquinamento fluviale cada nell'oblio.\nA distanza di un anno, durante l'assemblea pubblica organizzata dal Comitato, tra cittadini, autorit\u00e0 e associazioni ambientaliste, la dottoressa Iaccone, responsabile tecnico a livello regionale del controllo acque, ha dichiarato che \u00abla Regione ha stabilito che entro il 2027, grazie a precisi impegni assunti con la sottoscrizione tra diversi enti del \u00abcontratto fiume Lambro\u00bb, l'ecosistema si sar\u00e0 del tutto ripreso\u00bb. L'istituzione del \"Contratto Fiume Lambro\", prevista gi\u00e0 da qualche anno, ha avuto luogo durante l'estate 2011.\nMedia.\nL'attenzione dei media nei primi giorni del disastro \u00e8 stata accesa, per poi essere oggetto di saltuarie attenzioni in attesa che le indagini facciano chiarezza e il processo proceda.\nFin dall'inizio si sono mossi personaggi del calibro di Elio e le Storie Tese, che hanno la sede della casa discografica Hukapan sul fiume, per dare maggiore visibilit\u00e0 a quanto stava accadendo e fare appello alle autorit\u00e0 perch\u00e9 si facesse chiarezza.\n\"Striscia la notizia\" ha immediatamente dedicato un servizio al disastro, a cui \u00e8 seguito a distanza di mesi un instant book, \"Marea nera\" a cura di Eugenio Lombardo, e il documentario indipendente \"Un po' di petrolio\" (2010) di Nicola Angrisano..\nGi\u00e0 a pochi mesi dal disastro l'interesse dei media, sia italiani che stranieri, per questa catastrofe ambientale \u00e8 andato scemando.\nLettera anonima a \"Striscia la Notizia\" sul disastro.\nIl 14 aprile 2010 l'inviato di \"Striscia la notizia\" Max Laudadio rivela che la redazione di \"Striscia\" ha ricevuto una lettera anonima in cui viene spiegato il motivo del disastro del Lambro.\nSecondo l'autore della lettera, la raffineria di Villasanta non era in disuso ma era impiegata come deposito clandestino, in cui alcune persone scaricavano nelle cisterne petrolio \"rubato\".\nSempre secondo l'autore, il responsabile del disastro era stata una persona \"estromessa\" dal circuito criminale.\nMax Laudadio, nel successivo servizio datato 19 aprile, ha raccolto alcune testimonianze di persone che affermano che, nella zona della \"Lombarda Petroli\", di notte si vedevano spesso transitare molte autocisterne, misteriosamente scomparse dopo il disastro.\nPer questo servizio, Striscia la Notizia \u00e8 stata querelata dalla \"Lombarda Petroli\"."}
{"id": "2826395", "revid": "599013", "url": "https://it.wikipedia.org/wiki?curid=2826395", "title": "Bojko Mladenov", "text": ""}
{"id": "2826399", "revid": "300067", "url": "https://it.wikipedia.org/wiki?curid=2826399", "title": "Bo\u017eidar Avramov", "text": ""}
{"id": "2826414", "revid": "1573940", "url": "https://it.wikipedia.org/wiki?curid=2826414", "title": "Episodi di Emma - Una storia romantica", "text": "La serie animata Emma - Una storia romantica \u00e8 stata prodotta nel 2005 dalla Pierrot (prima serie) e nel 2007 da Ajia-do Animation Works (seconda serie) in 24 episodi complessivi, trasmessi in Giappone a partire dal 2 aprile 2005 e in Italia dal 27 febbraio 2010."}
{"id": "2826419", "revid": "767487", "url": "https://it.wikipedia.org/wiki?curid=2826419", "title": "Variet\u00e9", "text": "Variet\u00e9 \u00e8 un film muto del 1925 diretto da Ewald Andr\u00e9 Dupont che usc\u00ec nelle sale in Germania il 16 novembre 1925. Ambientato tra gli artisti del circo, vede tra i protagonisti Emil Jannings e Lya De Putti.\nTrama.\nBoss, condannato per omicidio, sconta la sua pena in carcere. Un giorno viene chiamato dal direttore che gli annuncia che per lui \u00e8 stata chiesta la grazia. L'uomo, che non ha mai voluto spiegare i motivi del suo gesto, comincia a raccontare il perch\u00e9 del delitto avvenuto dieci anni prima.\nFamoso trapezista, aveva dovuto abbandonare la scena del circo a causa di un tremendo incidente. Nel quartiere di St. Pauli, ad Amburgo, gestiva un piccolo locale di spettacoli. Un giorno, conosce una bella ballerina che era arrivata nel suo locale insieme a un marinaio. Per la bella Berta-Marie, Boss lascia moglie e figlio e ritorna al circo, creando insieme alla sua compagna un numero che viene notato dal trapezista Artinelli. Costui li ingaggia per il suo spettacolo a Berlino: il trio ottiene un grande successo. Ma, ancora una volta, tutto cade addosso a Boss quando scopre che i due suoi partner sono diventati amanti. Artinelli, freddo e cinico, ha sedotto Berta-Marie. Davanti al tradimento, Boss uccide il rivale e poi si consegna alla polizia.\nOra Boss, dopo aver scontato dieci anni di carcere, viene rilasciato.\nProduzione.\nIl film fu prodotto dalla Universum Film AG (UFA).\nDistribuzione.\nDistribuito dalla Universum Film (UFA), il film usc\u00ec nelle sale cinematografiche tedesche dopo una prima tenuta il 16 novembre 1925. Negli Stati Uniti, il film usc\u00ec in prima a New York il 27 giugno 1926: era distribuito dalla Paramount Pictures con il titolo \"Jealousy\". Nel 2004, ne venne curata un'edizione in VHS distribuita dalla Grapevine Video. L'anno seguente, sempre per il mercato statunitense, venne distribuito in DVD."}
{"id": "2826427", "revid": "767487", "url": "https://it.wikipedia.org/wiki?curid=2826427", "title": "Pals of the Saddle", "text": "Pals of the Saddle \u00e8 un film del 1938 diretto da George Sherman e interpretato da John Wayne.\nIl film usc\u00ec nelle sale statunitensi il 28 agosto 1938.\nProduzione.\nIl film fu prodotto dalla Republic Pictures.\nDistribuzione.\nDistribuito dalla Republic Pictures, usc\u00ec nelle sale cinematografiche statunitensi il 28 agosto 1938."}
{"id": "2826433", "revid": "110157", "url": "https://it.wikipedia.org/wiki?curid=2826433", "title": "Love Scenes", "text": "Love Scenes \u00e8 il quarto album della cantante e pianista jazz canadese Diana Krall pubblicato nel 1997."}
{"id": "2826438", "revid": "767487", "url": "https://it.wikipedia.org/wiki?curid=2826438", "title": "Wall Street - Il denaro non dorme mai", "text": "Wall Street - Il denaro non dorme mai (\"Wall Street: Money Never Sleeps\") \u00e8 un film del 2010 diretto da Oliver Stone e interpretato da Michael Douglas e Shia LaBeouf, sequel del film \"Wall Street\" del 1987.\nTrama.\nNel giugno 2001, dopo quasi otto anni di reclusione per i fatti accaduti nel primo film, Gordon Gekko viene rimesso in libert\u00e0. Nel 2008 pubblica un libro in cui tenta di avvisare il mondo finanziario dell'imminente \"crack\" che colpir\u00e0 a breve la disastrata economia americana e mondiale, tuttavia l'intero mondo finanziario non gli crede ritenendolo un vecchio rudere di un sistema economico ormai superato.\nDurante gli anni della detenzione del padre, Winnie Gekko, figlia di Gordon, si \u00e8 fidanzata con un broker di nome Jacob \"Jake\" Moore. Winnie detesta il padre accusandolo di essere responsabile del suicidio del fratello Rudy, diventato tossicodipendente, e non gli parla da anni.\nJacob lavora per la prestigiosa banca d'affari \"Keller Zabel\" di Louis Zabel, occupandosi principalmente degli investimenti nel settore delle energie alternative e in particolare in una azienda che \u00e8 sul punto di scoprire un nuovo procedimento di fusione dell'idrogeno che potrebbe produrre energia completamente pulita e illimitata. Un giorno Jake riceve dal capo una corposa gratifica da oltre un milione di dollari con la raccomandazione di spenderla senza pensarci troppo e non di investirla in borsa.\nMolte voci di mercato dicono che Zabel non se la passa molto bene, avendo investito troppo in titoli giudicati \"tossici\", ovvero ad alto rischio: nonostante questo, Jake ha fiducia nel suo capo e, contro il parere dei suoi stessi amici, che credono che Zabel fallir\u00e0 a breve, e dello stesso Zabel, Jacob investe il bonus in azioni della sua stessa banca, ma a breve si scopre che la banca Zabel \u00e8 realmente nei guai e le azioni precipitano facendo perdere a Jake l'intero capitale e probabilmente il posto di lavoro. Jake riesce ad intercettare Zabel mentre questi vagabonda in un parco, visibilmente abbattuto: durante il loro colloquio Zabel ammette di essere in difficolt\u00e0 ma avvisa Jake che far\u00e0 tutto il possibile per evitare la bancarotta, e avvisa inoltre Jake che lui \u00e8 solo il primo a cadere e che altri seguiranno come in un effetto domino.\nIn un vertice di tutte le maggiori banche del paese Zabel chiede disperatamente di essere aiutato ma Bretton James, capo della banca \"Churchill Schwartz\", nega l'aiuto necessario, condannando Zabel al fallimento e offrendosi di ricomprare tutta la banca ad un prezzo stracciato. Zabel, nonostante lo giudichi come un \"miserabile barracuda\", \u00e8 costretto ad accettare per salvare la maggior parte dei posti di lavoro dei suoi dipendenti, segnando in questo modo la propria rovina. Il giorno successivo, non potendo accettare il fallimento, si suicida gettandosi sotto un treno della metropolitana. Il gesto scuote a tal punto Jake da convincerlo a meditare vendetta.\nNonostante tutto Jake chiede a Winnie di sposarlo e la ragazza accetta. Jake decide di incontrare Gordon per cercare di farlo riappacificare con la figlia, ottiene in cambio l'aiuto per scoprire chi c'\u00e8 dietro il fallimento del suo mentore Zabel.\nGrazie ai consigli di Gekko, Jake riesce a sabotare un affare della \"Churchill Schwartz\". James, rendendosi conto delle capacit\u00e0 del ragazzo, gli offre il proprio perdono per l'affare saltato se questi accetter\u00e0 di far parte del suo staff. Nel suo nuovo lavoro Jake riesce a convincere un gruppo di importanti investitori cinesi a contribuire con 100 milioni di dollari alla realizzazione del progetto della fusione laser da lui portato avanti in precedenza, anzich\u00e9 in un pannello solare falsamente innovativo come voluto da Bretton James e dal suo staff.\nGordon e Jake si accordano per organizzare un incontro tra lui e la figlia, Jake ovviamente non rivela alla fidanzata di essere in contatto col padre gi\u00e0 da tempo e finge di averlo invitato per telefono. Il primo incontro tra Gekko e la figlia si svolge in un ristorante e si risolve in maniera drammatica: dopo un inizio incoraggiante, quando il padre la interrompe bruscamente solo per alzarsi e salutare un suo conoscente, la ragazza ci resta malissimo e fugge via dal locale in lacrime, avvertendo Jake del fatto che il padre ha sempre pensato solo ai suoi interessi e non cambier\u00e0 mai. Gordon e Jake tuttavia non demordono ed iniziano ad organizzare un nuovo incontro.\nJake programma di combinare un nuovo incontro tra Winnie e Gordon: l'occasione propizia \u00e8 una raccolta di fondi organizzata da Bretton James. Jake e la sua fidanzata sono invitati e il ragazzo riesce ad ottenere un invito anche per Gordon, nonostante tra i due ci sia una vecchia rivalit\u00e0 risalente ai tempi dello scandalo su Gekko: fu infatti proprio Bretton James a fornire la testimonianza chiave. Durante la cena Gordon incontra anche Bud Fox, colui che lo aveva incastrato e che dopo le vicende del primo film era diventato presidente della Blue Star Airlines. Fox racconta che in questi anni ha trasformato la Blue Star da semplice linea aerea nella pi\u00f9 grande societ\u00e0 di brokeraggio aereo del mondo, vendendola e guadagnando un sacco di soldi con questo sistema. Durante la cena Gordon e Winnie riescono a riappacificarsi quando la ragazza viene a sapere che il padre, pur avendo perso tutto in seguito allo scandalo, non ha esitato ad indebitarsi per migliaia di dollari con degli strozzini per assicurare al figlio Rudy le migliori terapie psichiatriche e per la tossicodipendenza.\nDopo una corsa in moto James rivela a Jake che il denaro dei cinesi \u00e8 stato destinato all'azienda dei pannelli solari, nonostante le promesse, per evitare di danneggiare il settore del petrolio in cui ha forti investimenti. A quel punto tra i due scoppia una lite e Jake viene licenziato.\nNel frattempo tutto il mondo finanziario crolla e tutte le banche (comprese quelle che avevano rifiutato il salvataggio di Zabel, tra cui James) chiedono al governo il denaro per sopravvivere. Gekko sostiene che in realt\u00e0 dietro tutto questo vi sia un piano organizzato: infatti con il salvataggio effettuato dal governo le banche hanno potuto guadagnare per anni sui subprime scaricandone ora tutto il costo sui contribuenti (: \"Questo \u00e8 l'Impero del male, io, al confronto, ero una mezza tacca\").\nQuando Gordon rivela di aver aperto un fondo fiduciario alla figlia in Svizzera di oltre 100 milioni di dollari, i due pianificano un sistema per entrare in possesso della cifra per investirla nella fusione laser e per questo hanno bisogno della firma di Winnie. Jake riesce a convincere Winnie e i due vanno in Svizzera per girare tutto il denaro su un conto intestato a Gordon, che a sua volta ricicler\u00e0 il denaro (frodando quindi il fisco) per investirlo nell'azienda.\nAl ritorno negli USA Jake scopre che Gordon non ha mai effettuato il versamento ma \u00e8 scappato con il denaro. Confessa inoltre alla fidanzata di essere d'accordo con lui da tempo per farli riappacificare. Winnie, nonostante sia incinta, decide di lasciarlo. Jake riesce comunque a convincerla a pubblicare sul suo sito web tutte le prove delle operazioni illecite di James, ottenendo l'effetto sperato di causare le dimissioni e la rovina del suo nemico.\nGordon si trasferisce a Londra: mentre tutto il mondo finanziario crolla, lui utilizza il denaro di Winnie e il suo leggendario fiuto per gli affari per decuplicare il suo capitale. Jake raggiunge Gordon e gli mostra in un video ecografico il bambino che sta crescendo nel grembo di sua figlia, ma, nonostante Gordon apprenda la notizia che sta per diventare nonno, all'inizio rifiuta di investire i 100 milioni promessi, opponendo le sue ragioni. Si convincer\u00e0 tuttavia a farlo pi\u00f9 avanti, forse in preda a una crisi di coscienza, salvando l'azienda \"verde\" dalla chiusura, ottenendo finalmente la riconciliazione con la sua famiglia e favorendo la riunificazione di Winnie e Jake.\nDistribuzione.\nIl film \u00e8 uscito negli USA il 24 settembre 2010, in Italia il 22 ottobre 2010 ed \u00e8 stato rilasciato in DVD e Blu-ray il 21 dicembre 2010 negli Stati Uniti. Da allora ha realizzato pi\u00f9 di 15,5 milioni di dollari di ricavi dalle vendite di DVD con pi\u00f9 di 983.000 unit\u00e0."}
{"id": "2826440", "revid": "155634", "url": "https://it.wikipedia.org/wiki?curid=2826440", "title": "National Football League 1973", "text": "La stagione NFL 1973 fu la 54\u00aa stagione sportiva della National Football League, la massima lega professionistica statunitense di football americano. La finale del campionato, il Super Bowl VIII, si disput\u00f2 il 13 gennaio 1974 al Rice Stadium di Houston, in Texas e si concluse con la vittoria dei Miami Dolphins sui Minnesota Vikings per 27 a 7. La stagione inizi\u00f2 il 16 settembre 1973 e si concluse con il Pro Bowl 1974 che si tenne il 20 gennaio al Arrowhead Stadium, di Kansas City.\nIn questa stagione per la prima volta venne introdotto un sistema standardizzato di numerazione delle maglie dei giocatori legato alla loro posizione in campo. La stagione vide anche O.J. Simpson diventare il primo running back a superare il limite delle 2.000 iarde guadagnate su corsa.\nStagione regolare.\nLa stagione regolare si svolse in 14 giornate, inizi\u00f2 il 16 settembre e termin\u00f2 il 16 dicembre 1973.\nPlay-off.\nI play-off iniziarono con i \"Divisional Playoff\" il 22 e 23 dicembre 1973, i \"Conference Championship Game\" si giocarono il 30 dicembre. Il Super Bowl VIII si gioc\u00f2 il 13 gennaio 1974 al Rice Stadium di Kansas City.\nIncontri.\nNota: Gli accoppiamenti nei Divisional playoff venivano stabiliti mediante criteri di rotazione."}
{"id": "2826444", "revid": "634851", "url": "https://it.wikipedia.org/wiki?curid=2826444", "title": "Lega Meridionale", "text": "La Lega Meridionale, abbreviazione del nome \"Lega Meridionale \u2013 Centro\u2013Sud\u2013Isole\", \u00e8 un movimento politico italiano costituitosi il 27 giugno 1989 su iniziativa di alcuni esponenti legati agli ambienti eversivi dell'estrema destra. Il 2 marzo 1991, la denominazione del movimento viene indicata come \"Lega Meridionale per l'Unit\u00e0 Nazionale\".\nStoria.\nI soci fondatori della formazione politica sono l'avvocato Egidio Lanari, il gran maestro siciliano Giorgio Patern\u00f2, il pugliese Cosimo Donato Cannarozzi ed il calabrese Enzo Alcide Ferraro. Il programma della Lega Meridionale, come si desume dal documento del movimento pubblicato il 22 luglio 1989 dall'agenzia di stampa \"Punto critico\", \u00e8 principalmente indirizzato contro la cosiddetta partitocrazia e la magistratura. Lanari propone, fra l'altro, l'abrogazione della \"Legge Rognoni \u2013 La Torre\" che aveva introdotto il reato di associazione mafiosa e chiede l'amnistia per i reati politici. In pubbliche manifestazioni, come quella di Roma del 6 giugno 1990 intitolata \"Un indulto per la pacificazione nazionale\", intervengono soggetti quali Adriano Tilgher (esponente di Avanguardia Nazionale), l'avvocato Giuseppe Pisauro (legale del neofascista Stefano Delle Chiaie), Tomaso Staiti di Cuddia e Mario Mambro, fratello della pi\u00f9 nota Francesca.\nNel 1990 la Lega Meridionale coinvolge nel movimento Licio Gelli e Vito Ciancimino, mentre nell'intervista resa a la Repubblica il cofondatore Lanari dichiara: \u00abnata un anno e mezzo fa ed ha gi\u00e0 trentamila tesserati: il nostro motto \u00e8 \"Libert\u00e0, uguaglianza, fratellanza e giustizia\"\u00bb. In un'interrogazione al presidente del Consiglio, il senatore Umberto Bossi, allora capo della Lega Lombarda, si chiede se fosse ipotizzabile un collegamento tra servizi segreti, Ciancimino, Gelli e la stessa Lega meridionale. Il 21 aprile 1991, Licio Gelli invia alle agenzie giornalistiche un comunicato con cui, in relazione a notizie apparse sulla stampa circa una sua presunta espulsione dalla Lega Meridionale, precisa di non essere mai stato iscritto al movimento e che il 17 aprile 1991 ha comunicato la propria dissociazione da esso. Da quel momento lo seguono nella fuoriuscita molti degli esponenti di punta della Lega Meridionale, fra cui l'ex senatore del PSI e presidente onorario del movimento Domenico Pittella, gi\u00e0 condannato in appello a dodici anni e un mese di reclusione per associazione sovversiva e partecipazione a banda armata; insieme costituiranno la Lega Italiana.\nAlle elezioni politiche del 1992 si presenta la Lega delle Leghe, che raggruppa la Lega Meridionale di Pittella, la Lega Nazional Popolare di Stefano Delle Chiaie ed altri movimenti autonomisti e meridionalisti. La lista, presente solo in alcune circoscrizioni, ottiene 27 870 voti alla Camera dei deputati e 24 051 al Senato (lo 0,07%), senza ottenere eletti."}
{"id": "2826451", "revid": "132266", "url": "https://it.wikipedia.org/wiki?curid=2826451", "title": "Aquapark", "text": ""}
{"id": "2826462", "revid": "729019", "url": "https://it.wikipedia.org/wiki?curid=2826462", "title": "Pserimos", "text": "Pserimos (in italiano \"Cappari\", in greco \u03a8\u03ad\u03c1\u03b9\u03bc\u03bf\u03c2 \u0394\u03c9\u03b4\u03b5\u03ba\u03b1\u03bd\u03ae\u03c3\u03bf\u03c5) \u00e8 una piccola isola greca nel Dodecaneso, facente parte della regione amministrativa dell'Egeo Meridionale. \u00c8 posta tra Calimno e Coo. Appartiene alla municipalit\u00e0 di Kalymnos, ed al censimento del 2001 aveva una popolazione di 130 abitanti.\nL'industria principale \u00e8 il turismo, con agenzie turistiche greche ed europee attratte per la sua remota ubicazione. Vi \u00e8 un numero considerevole di spiagge e di taverne.\nPserimos \u00e8 collegata giornalmente a Pothia, localit\u00e0 di Kalymnos, attraverso traghetti, ed \u00e8 una destinazione sull'itinerario di diverse crociere della zona."}
{"id": "2826479", "revid": "2048388", "url": "https://it.wikipedia.org/wiki?curid=2826479", "title": "Jos\u00e9 Torres Cadena", "text": "Biografia.\nSi pu\u00f2 considerare uno dei pi\u00f9 grandi direttori di gara colombiani di tutti i tempi, essendo l'unico ad aver diretto la finale di uno dei tornei per nazioni pi\u00f9 importanti (tra Mondiali e Olimpiadi).\nIn particolare, subito dopo aver conquistato i gradi da internazionale, Torres Cadena viene impiegato gi\u00e0 nel 1989 nel Campionato mondiale di calcio Under-20 in Arabia Saudita.\nNel 1991 viene convocato tra i fischietti per la Coppa America, esperienza poi ripetuta nel 1993.\nNel 1992 giunge l'alloro pi\u00f9 prestigioso: in occasione del torneo calcistico alle Olimpiadi di Barcellona, dirige la finalissima tra Spagna e Polonia.\nNello stesso anno arbitra la prima delle tre finali di Copa Libertadores che gli sarebbero toccate in carriera, ovvero San Paolo-Newell's Old Boys (nel 1993 dirige invece San Paolo-Universidad Catolica e nel 1994 San Paolo-Velez Sarsfield).\n\u00c8 quindi selezionato per il Campionato mondiale di calcio 1994, dove ha arbitrato - e -, durante la fase a gironi, il quarto di finale - e la semifinale -, in cui espulse al 63\u00b0 lo svedese Jonas Thern, una decisione che fece molto arrabbiare i giocatori scandinavi. Infine \u00e8 designato per la finale di Coppa Intercontinentale 1994 tra Milan e Velez Sarsfield."}
{"id": "2826483", "revid": "599013", "url": "https://it.wikipedia.org/wiki?curid=2826483", "title": "George Henry Williams", "text": "Biografia.\nNato da Taber Williams e Lydia Goodrich Williams, lavor\u00f2 inizialmente come avvocato a Fort Madison nello stato di Iowa.\nFu il 33\u00ba procuratore generale degli Stati Uniti durante la presidenza di Ulysses S. Grant (18\u00ba presidente).\nFu anche senatore degli Stati Uniti per lo stato dell'Oregon dal 4 marzo 1865 al 3 marzo 1871.\nSpos\u00f2 Kate Van Antwerp nel 1850 e successivamente nel 1867 Kate Hughes George, adott\u00f2 2 bambini. Alla sua morte il corpo venne seppellito al River View Cemetery."}
{"id": "2826487", "revid": "478332", "url": "https://it.wikipedia.org/wiki?curid=2826487", "title": "Radio beckwith evangelica", "text": ""}
{"id": "2826489", "revid": "125651943", "url": "https://it.wikipedia.org/wiki?curid=2826489", "title": "Philip Don", "text": "Biografia.\nIn ambito nazionale ha diretto le finali di FA Cup 1991-1992 e di Football League Cup nel 1995. Promosso nella massima categoria arbitrale inglese solo nel 1991, gi\u00e0 l'anno successivo \u00e8 nominato internazionale. A livello internazionale \u00e8 stato convocato per il torneo calcistico all'Olimpiade di Barcellona nel 1992, e poi soprattutto la finale di Coppa dei Campioni 1993-1994 tra Milan e Barcellona: quest'ultima designazione arriva in seconda battuta, dopo che il fischietto inizialmente prescelto dall'UEFA (l'olandese John Blankenstein) era stato ricusato dai milanisti, poich\u00e9 olandese come alcuni giocatori, ed il tecnico, del club spagnolo. \u00c8 stato inoltre selezionato per il Campionato mondiale di calcio 1994, arbitrando le partite Arabia Saudita-, durante il primo turno, e il quarto di finale -. Nel 1995 si ritira dall'attivit\u00e0 agonistica e inizia subito la carriera dirigenziale all'interno della Federazione, che lo avrebbe portato, nel 1999, ad essere indicato come manager dei direttori di gara di Premier League. Viene poi sostituito in questo incarico nel 2004 da Keith Hackett."}
{"id": "2826496", "revid": "478332", "url": "https://it.wikipedia.org/wiki?curid=2826496", "title": "Radio beckwith", "text": ""}
{"id": "2826508", "revid": "889336", "url": "https://it.wikipedia.org/wiki?curid=2826508", "title": "Rodrigo Badilla", "text": "Biografia.\nSicuramente l'apice della carriera viene raggiunto in occasione del Campionato mondiale di calcio 1994: qui dirige tre partite: Nigeria- e - durante il primo turno, e il quarto di finale -.\nL'attivit\u00e0 internazionale subisce un brusco stop nel 1998, quando Badilla era ancora in corsa per la convocazione al Campionato mondiale di calcio 1998 in Francia: la FIFA, infatti, lo sospende per non aver sufficientemente giustificato alle autorit\u00e0 competenti i 50.000 dollari ricevuti per \"pilotare\" la gara di qualificazione asiatica tra Giappone ed Emirati Arabi Uniti. Poi Badilla sarebbe stato comunque riabilitato.\nHa partecipato al torneo Confederations Cup nel 1992 (dove dirige la finale per il terzo e quarto posto tra Stati Uniti e Costa d'Avorio) e del 1995, sempre in Arabia Saudita, al Campionato mondiale di calcio Under-20 del 1993 in Australia, alla Copa Am\u00e9rica 1997, dirigendo la semifinale Brasile-Per\u00f9, e alla CONCACAF Gold Cup 1998.\nTermina la carriera sui campi, per limiti d'et\u00e0, nel 2002."}
{"id": "2826514", "revid": "1442080", "url": "https://it.wikipedia.org/wiki?curid=2826514", "title": "G\u00f8sta Esping-Andersen", "text": "Biografia.\nHa studiato demografia, economia e sociologia all'Universit\u00e0 di Copenaghen e a quella del Wisconsin-Madison, dove si \u00e8 laureato in sociologia nel 1978. Dopo aver insegnato alla Harvard University (1978-1986) e, in Italia, all'Istituto universitario europeo di Fiesole (1986-1993), all'Universit\u00e0 di Trento (1993-1999), all'Universit\u00e0 Bocconi di Milano (2017-2019) e nel 2000 \u00e8 divenuto professore di sociologia all'Universit\u00e0 Pompeu Fabra di Barcellona e membro del comitato scientifico dell'Istituto di studi e ricerche Juan March di Madrid.\nHa focalizzato le proprie indagini storiche e sociologiche soprattutto sull'analisi dello stato sociale (\"welfare state\") e sul suo impatto all'interno delle economie capitalistiche. Lavora principalmente nel campo degli studi comparativi su benessere, disuguaglianza sociale, mobilit\u00e0 sociale, disoccupazione, relazioni industriali e politica sociale, di cui si \u00e8 occupato non solo nella sua veste di professore universitario, ma anche come consulente di numerosi enti internazionali, fra cui l'Organizzazione delle Nazioni Unite, la Banca Mondiale, l'Organizzazione per la cooperazione e lo sviluppo economico (OCSE) e l'Unione europea, e scrivendo autorevoli testi in materia."}
{"id": "2826518", "revid": "1305772", "url": "https://it.wikipedia.org/wiki?curid=2826518", "title": "Castorama", "text": "Castorama \u00e8 una catena francese di grande distribuzione di prodotti per il bricolage, per la decorazione, per l'edilizia, il giardinaggio e il bagno.\nL'azienda \u00e8 stata fondata da Christian Dubois nel 1969. Oggi fa parte del gruppo britannico Kingfisher. Con 178 magazzini in Francia \u00e8 la seconda insegna nel settore del bricolage in termini di fatturato dopo Leroy Merlin. Conta inoltre 46 magazzini in Polonia e 14 magazzini in Russia.\nIl fondatore.\nChristian Dubois \u00e8 un imprenditore francese, nato a Lilla nel 1921 e morto nel gennaio del 2005. Aveva gi\u00e0 lanciato diverse aziende di negozi di materiali prima di aprire il suo primo magazzino sotto il nome di Central Castor, primo nome dell'insegna..\nL'impegno ecologico.\nNel 2008 Castorama si \u00e8 impegnata presso il WWF Francia a incoraggiare la vendita di articoli rispettosi dell'ambiente. In seguito a questo impegno, gli articoli che permettono di preservare le foreste o di ridurre il consumo di energia o, ancora, di limitare l'utilizzo di prodotti tossici sono segnalati ai consumatori dall'etichetta \"Partenaire pour la plan\u00e8te.\"\nPresenza in Italia.\nCastorama ha avviato la sua attivit\u00e0 in Italia nel 1988, con un primo negozio a Paderno Dugnano. Successivamente si \u00e8 affermata con diversi altri negozi come punto di riferimento per il bricolage e la decorazione. Nel 2008, Kingfisher (colosso inglese a cui fa capo Castorama) decide di liberarsi dei negozi italiani, e sigla un accordo di cessione con Leroy Merlin per circa 470 milioni di euro. Dopo l'approvazione dell'antitrust, Leroy Merlin avvia un processo di trasformazione di tutti i 30 punti vendita Castorama in negozi sotto le insegne Leroy Merlin o Bricocenter. Secondo l'amministratore delegato di Leroy Merlin Vincent Gentil, tutti i remodelling saranno terminati entro la prima met\u00e0 del 2011, e l'insegna Castorama scomparir\u00e0 definitivamente dall'Italia."}
{"id": "2826522", "revid": "767487", "url": "https://it.wikipedia.org/wiki?curid=2826522", "title": "Fischtown Pinguins", "text": "Il Fischtown Pinguins \u00e8 una squadra tedesca di hockey su ghiaccio. Nata nel 1974 come RSC Bremerhaven, cambi\u00f2 nome nel 1983 divenendo REV Bremerhaven ed infine, dall'estate del 2002, la societ\u00e0 ha assunto il nome di \"Fischtown Pinguins Bremerhaven SBG mbH\", diventando una societ\u00e0 a responsabilit\u00e0 limitata. A partire dal 2000/2001 milita nella 2. Eishockey Bundesliga.\nLa squadra gioca gli incontri casalinghi all'Eisstadion Bremerhaven, che pu\u00f2 ospitare 2.050 spettatori. Nel 2001/2002 vinse il campionato, tuttavia per carenze non partecip\u00f2 alla Deutsche Eishockey-Liga della stagione successiva, campionato a cui prese invece parte, dopo aver ricevuto apposita licenza, l'ERC Ingolstadt (la squadra seconda classificata)."}
{"id": "2826524", "revid": "729019", "url": "https://it.wikipedia.org/wiki?curid=2826524", "title": "Prima battaglia di Les Sables-d'Olonne", "text": "La prima battaglia di Les Sables-d'Olonne \u00e8 stata una battaglia della Prima guerra di Vandea combattuta il 24 marzo 1793 a Les Sables-d'Olonne\nLa battaglia.\nIl 24 marzo 1793, un esercito di 6.000 contadini insorti comandati da Jean-Baptiste Joly si present\u00f2 a Les Sables-d'Olonne per prendere la citt\u00e0. La citt\u00e0, comandata dal sindaco Joseph Gaudin aveva costantemente chiesto rinforzi ma non aveva ricevuto che 500 soldati dall'Isola di R\u00e9. Nonostante l'inferiorit\u00e0 numerica i repubblicani decisero di andargli incontro. Gaudin alla testa di 500 uomini della guardia nazionale, 120 fanti di linea, 200 cavalieri e 21 cannoni and\u00f2 incontro ai vandeani a La V\u00e9n\u00e9rie. I vandeani chiesero ai repubblicani di lasciare la citt\u00e0 evitando la battaglia, ma Gaudin rifiut\u00f2 e fece catturare l'emissario.\nScoppi\u00f2 la battaglia ma dopo un lungo scambio di fucilate, i repubblicani, superati nel numero, si ritirarono nella citt\u00e0. I Vandeani possedevano anche alcuni cannoni e fecero fuoco sulla citt\u00e0, ma per l'inesperienza degli artiglieri non fecero alcun danno. Gli insorti si lanciarono allora all'attacco della citt\u00e0 ma l'artiglieria repubblicana li fece rapidamente arretrare. Di fronte alla resistenza dei repubblicani, l'ardore dei vandeani diminu\u00ec, molti gruppi abbandonarono il campo di battaglia e alla fine l'esercito fin\u00ec per disperdersi, senza che Joly potesse opporsi si ritir\u00f2 con i suoi uomini."}
{"id": "2826531", "revid": "1793900", "url": "https://it.wikipedia.org/wiki?curid=2826531", "title": "Burrard Inlet", "text": "Il Burrard Inlet (Stretto di Burrard) \u00e8 uno fiordo della Columbia Britannica sudoccidentale, in Canada; separa la citt\u00e0 di Vancouver e il resto della penisola di Burrard (a sud dello stretto) dalle pendici delle North Shore Mountains a nord. Fu battezzato \"Burrard Inlet\" nel 1792 dal capitano George Vancouver, in onore del suo amico Harry Burrard-Neale.\nNel Burrard Inlet si trova il principale porto di Vancouver. Gran parte delle sponde del Burrard Inlet sono edificate; fa eccezione in particolare l'area del fiordo inclusa nello Stanley Park."}
{"id": "2826539", "revid": "1100311", "url": "https://it.wikipedia.org/wiki?curid=2826539", "title": "J\u00falio C\u00e9sar Jacobi", "text": "Carriera.\nInizia la sua carriera professionistica nelle file del Botafogo nel 2006 e in due anni colleziona poche presenze. Si trasferisce poial Belenenses nel 2008, e l'anno successivo viene notato e ingaggiato dal Benfica. Nel 2011 viene ceduto in prestito al Granada per un anno; a fine prestito ritorna al Benfica."}
{"id": "2826541", "revid": "729019", "url": "https://it.wikipedia.org/wiki?curid=2826541", "title": "Seconda battaglia di Les Sables-d'Olonne", "text": "La seconda battaglia di Les Sables-d'Olonne \u00e8 stata una battaglia della prima guerra di Vandea combattuta il 29 marzo 1793 a Les Sables-d'Olonne\nLa battaglia.\nNonostante il fallimento del 24 marzo, Jean-Baptiste Joly non volle rinunciare a prendere la citt\u00e0 e volle lanciare un secondo attacco.\nIl 27 marzo, fece raccogliere i suoi uomini, ma questi vennero meno numerosi rispetto alla precedente battaglia. Il 29 marzo, alle 4 del mattino, i vandeani si lanciarono all'attacco. La guarnigione della citt\u00e0 aveva ricevuto altri 300 volontari da Bordeaux rispetto alla prima battaglia. L'offensiva vandeana cominci\u00f2 con tiri di artiglieria che non ebbero successo. Dopo quattro ore di combattimento, una palla repubblicana colp\u00ec l'armeria vandeana causando una violenta esplosione che uccise un grande numero di uomini e mandando nel panico molti altri. Su ordine di Joly, i cavalieri ripiegarono per ricongiungere i fuggitivi ma alla vista di questo movimento il resto dei vandeani credette che anche i cavalieri stessero fuggendo. Intanto 300 soldati repubblicani approfittarono dell'occasione uscendo dalla citt\u00e0 provando a caricare i vandeani, che alla vista dell'attacco andarono nel panico e abbandonarono il campo di battaglia.\nI vandeani ebbero circa 300-500 morti, mentre i repubblicani solo 2 morti; un centinaio di vandeani furono fatti prigionieri e dopo un processo 45 di questi furono condannati a morte e ghigliottinati."}
{"id": "2826548", "revid": "614400", "url": "https://it.wikipedia.org/wiki?curid=2826548", "title": "Edwards Pierrepont", "text": "Biografia.\nFu il 34\u00ba procuratore generale degli Stati Uniti durante la presidenza di Ulysses S. Grant (18\u00ba presidente).\nStudi\u00f2 all'universit\u00e0 di Yale, alla sua morte il corpo venne seppellito al Saint Philip Cemetery."}
{"id": "2826554", "revid": "204012", "url": "https://it.wikipedia.org/wiki?curid=2826554", "title": "George H. Williams", "text": ""}
{"id": "2826557", "revid": "6923", "url": "https://it.wikipedia.org/wiki?curid=2826557", "title": "Rocksteady Studios", "text": "Rocksteady Studios \u00e8 un'azienda inglese dedita allo sviluppo di videogiochi con sede nella citt\u00e0 di Londra, fondata nel 2004 da Jamie Walker e Sefton Hill; \u00e8 principalmente conosciuta per aver realizzato la serie di \"\".\nFondata nel dicembre del 2004 a Highgate, la maggioranza delle azioni dell'azienda sono state acquisite da Warner Bros. nel febbraio del 2009.\nNel gennaio del 2010 \u00e8 stata nominata miglior \"software-house\" dell'anno agli Spike Video Game Awards di Los Angeles (California)."}
{"id": "2826565", "revid": "1543377", "url": "https://it.wikipedia.org/wiki?curid=2826565", "title": "Dollaro della Columbia Britannica", "text": "Il dollaro fu la valuta della Columbia Britannica dal 1865 al 1871. Sostituiva la sterlina britannica con un tasso di 1 sterlina = 4,866 dollari ed aveva lo stesso valore del dollaro canadese, da cui fu sostituito. Il dollaro era suddiviso in 100 cent. Non furono coniate monete separate e circolavano quelle del dollaro canadese.\nIl dollaro era stato adottato come valuta anche dalla colonia dell'Isola di Vancouver gi\u00e0 nel 1863. Perci\u00f2 divenne la valuta delle united colony formata nel 1866.\nBanconote.\nAnche se il dollaro fu adottato come valuta ufficiale della colonia nel 1865, sia il Treasury che alcune banche del Canada introdussero della banconote nel 1862, denominate in dollari. Le banconote del Tesoro avevano le denominazione da 5, 10 e 25 dollari, mentre quelle emesse dalla Bank of British Columbia, avevano i valori di 1, 5, 20, 50 e 100 dollari."}
{"id": "2826569", "revid": "1415737", "url": "https://it.wikipedia.org/wiki?curid=2826569", "title": "Brain Computer Interface", "text": ""}
{"id": "2826570", "revid": "339392", "url": "https://it.wikipedia.org/wiki?curid=2826570", "title": "Nikolaj Dahl", "text": ""}
{"id": "2826579", "revid": "729019", "url": "https://it.wikipedia.org/wiki?curid=2826579", "title": "Mento asburgico", "text": "Il mento asburgico (o mento degli Asburgo, labbro asburgico, labbro degli Asburgo) \u00e8 una particolare patologia malformativa ereditaria di origine genetica, documentata lungo i secoli, presente in molti membri della Casa d'Asburgo. Si tratta di una forma di progenismo, situazione in cui la mandibola sporge rispetto alla mascella, a cui consegue un combaciare difettoso delle arcate dentali con conseguente malocclusione, difficolt\u00e0 masticatorie e problemi fonetici.\nStoria.\nDue terzi dei membri della Casa d'Asburgo presentarono, per pi\u00f9 di sette secoli, il cosiddetto mento asburgico. Questa malformazione genetica fu ovviamente comune a molte altre famiglie reali europee dal momento che esse erano quasi sempre imparentate fra loro. La caratteristica, alquanto evidente negli Asburgo, fu motivata dal fatto che la dinastia tendeva a imparentarsi al proprio interno, mantenendo cos\u00ec il difetto nel corso dei secoli. Il mento asburgico \u00e8 facilmente rintracciabile nei ritratti della famiglia e ha permesso agli studiosi diverse ricerche genetiche sul casato.\nSull'origine di tale caratteristica esistono diverse teorie. Alcune indicano Rodolfo I d'Asburgo (1218-1291) come prima persona affetta da tale patologia. Altre invece fanno risalire il mento asburgico ad Alberto II d'Asburgo (1391-1439), pronipote di Rodolfo I. Una terza teoria vede in Cimburga di Masovia, madre dell'imperatore Federico III d'Asburgo, la portatrice di tale caratteristica, la quale la eredit\u00f2 dalla famiglia polacca dei Piast, suoi antenati. La deformazione del mento, infatti, \u00e8 chiaramente visibile sulle sculture delle tombe dei Piast a Varsavia.\nSecondo altri, invece, il mento asburgico si tramand\u00f2 da Giovanna di Ferrette (1300-1351), moglie di Alberto II lo Sciancato (1298-1358). La coppia ebbe quattro figli: Rodolfo IV d'Asburgo, Margherita, Alberto III e Leopoldo III. Il cranio di Rodolfo IV d'Asburgo presenta la caratteristica in questione. Il suo matrimonio non ebbe figli, cos\u00ec come non ne ebbe quello della sorella Margherita. Fra i discendenti di Alberto III d'Asburgo affetti da progenismo c'\u00e8 Alberto II d'Asburgo.\nI membri della cosiddetta linea leopoldina (i discendenti di Leopoldo III) presentano anch'essi il mento asburgico, come Massimiliano I d'Asburgo, Filippo I di Castiglia, Carlo V d'Asburgo, Ferdinando I d'Asburgo, Leopoldo I d'Asburgo e Filippo IV di Spagna. Anche Anna d'Austria, moglie di Luigi XIII di Francia, Maria Antonietta, moglie di Luigi XVI di Francia, e la sua pronipote Maria Luisa d'Asburgo-Lorena, moglie di Napoleone Bonaparte, presentarono forme lievi di mento asburgico, che per\u00f2 non venne ereditato dai loro discendenti. La forma pi\u00f9 grave di questa caratteristica si manifest\u00f2 in Carlo II di Spagna, la cui mandibola era talmente avanzata da impedirgli di masticare.\nIl mento asburgico si manifest\u00f2 anche nella famiglia de' Medici, i cui membri lo ereditarono da Maria Maddalena d'Austria, moglie di Cosimo II de' Medici, e nei Braganza, dove l'imperatore Pietro II del Brasile, discendente diretto degli Asburgo per parte materna e indiretto per parte paterna, presentava una variante pi\u00f9 lieve della deformit\u00e0. Nel tempo, a forza di rappresentarla nei ritratti, la mandibola sporgente divenne quasi un tratto caratteristico nello stereotipo di condottieri e dittatori, basti pensare alla mandibola volitiva di Benito Mussolini.\nNel XX secolo, grazie alla fine dei matrimoni fra consanguinei, il mento asburgico inizi\u00f2 a essere pi\u00f9 raro fra i membri della Casa d'Asburgo. L'ultimo sovrano affetto da tale patologia, anche se in forma lieve, fu Alfonso XIII di Spagna, il quale la eredit\u00f2 dalla madre, Maria Cristina d'Asburgo. I suoi discendenti, fino a Juan Carlos I di Spagna, non presentano pi\u00f9 il mento asburgico, anche se una certa robustezza della mandibola, in forma meno palese, \u00e8 comunque rimasta.\nGalleria d'immagini.\nDi seguito un elenco, non esaustivo, di membri di famiglie nobili europee affetti da mento asburgico."}
{"id": "2826581", "revid": "715388", "url": "https://it.wikipedia.org/wiki?curid=2826581", "title": "Open di Francia 1968 - Singolare femminile", "text": "Nancy Richey ha battuto in finale Ann Haydon-Jones 5-7 6-4 6-1."}
{"id": "2826584", "revid": "106990", "url": "https://it.wikipedia.org/wiki?curid=2826584", "title": "Labbro asburgico", "text": ""}
{"id": "2826585", "revid": "4175", "url": "https://it.wikipedia.org/wiki?curid=2826585", "title": "Coppa Europa femminile di rugby XV 1988", "text": ""}
{"id": "2826586", "revid": "715388", "url": "https://it.wikipedia.org/wiki?curid=2826586", "title": "Internazionali di Francia 1967 - Singolare femminile", "text": "Fran\u00e7oise D\u00fcrr ha battuto in finale Lesley Turner 4-6 6-3 6-4."}
{"id": "2826587", "revid": "4175", "url": "https://it.wikipedia.org/wiki?curid=2826587", "title": "Coppa Europa femminile di rugby a 15 1988", "text": ""}
{"id": "2826595", "revid": "614400", "url": "https://it.wikipedia.org/wiki?curid=2826595", "title": "Alphonso Taft", "text": "Biografia.\nFu il 35\u00ba procuratore generale degli Stati Uniti durante la presidenza di Ulysses S. Grant.\nSi spos\u00f2 due volte, la prima con Fanny Phelps. Con la seconda moglie, Louise Taft, ebbe William Howard Taft, che diverr\u00e0 il 27\u00ba presidente degli Stati Uniti.\nFu il cofondatore della confraternita universitaria di Yale Skull and Bones."}
{"id": "2826598", "revid": "543975", "url": "https://it.wikipedia.org/wiki?curid=2826598", "title": "Episodi di Southland (seconda stagione)", "text": "La seconda stagione di \"Southland\" \u00e8 stata trasmessa negli Stati Uniti dal 2 marzo al 6 aprile 2010 su TNT. \nIn Italia \u00e8 stata trasmessa in prima visione assoluta dal 25 marzo al 29 aprile 2010 sul canale satellitare AXN; in chiaro \u00e8 stata trasmessa dal 15 marzo al 5 aprile 2014 sul canale TOP Crime."}
{"id": "2826619", "revid": "767487", "url": "https://it.wikipedia.org/wiki?curid=2826619", "title": "Piazza San Giovanni (Torino)", "text": "Piazza San Giovanni \u00e8 una delle piazze storiche di Torino, situata nel cuore del suo centro storico e che ospita il Duomo, dedicato sempre a San Giovanni. La piazzetta viene attraversata dall'importante arteria di via XX Settembre, ed \u00e8 collegata a piazza Castello, tramite un passaggio porticato a lato di Palazzo Chiablese e di Palazzo Reale. Dopo le trasformazioni degli ultimi anni, \u00e8 collegata a piazza Cesare Augusto grazie a giardini, ora recintati.\nStoria.\nLa storia della piazza \u00e8 antica, ed \u00e8 collegata con i principali monumenti che vi si affacciano: da sempre fu essenziale snodo per il traffico cittadino verso e da Porta Palazzo e la Dora. La presenza delle Porte Palatine favor\u00ec con i secoli il traffico delle merci, e qui, nei giorni festivi, si teneva il mercato del pollame e degli erbaggi.\nFondamentale per la storia della piazza fu la presenza del duomo di San Giovanni, che le d\u00e0 anche il nome. Fondato - si dice - nel 602 da Agilulfo, esso \u00e8 stato la vera anima della piazza, poich\u00e9 tutte le festivit\u00e0 religiose cittadine vi si dipanano. Con la consuetudine, a partire dal 1898, di ostendere la Santa Sindone all'interno del duomo, la piazza divenne anche scenario delle ostensioni di tutto il XX secolo.\nNel 1706, dopo la vittoria delle truppe sabaude contro gli assedianti francesi, la piazza fu teatro delle celebrazioni per la vittoria. Qui sfilarono il duca Vittorio Amedeo II e suo cugino Eugenio di Savoia e, in duomo, venne celebrato un solenne \"Te Deum\". Il poemetto in lingua piemontese \"L'Arpa Discordata\", scritto qualche decennio dopo gli avvenimenti narrati, cos\u00ec ricorda l'evento:\nNel corso dei secoli, la piazza sub\u00ec poche trasformazioni: l'architettura, ancora a fine Ottocento, si presentava sostanzialmente simile a quella cinquecentesca, con i raffinati portici che la cingevano nella parte est, voluti da Carlo Emanuele II di Savoia. Durante il periodo fascista fu abbattuto il seicentesco Palazzo Richelmy, posizionato in faccia al duomo. La costruzione di un nuovo palazzo si concretizz\u00f2 solo nel dopoguerra, con la costruzione del moderno e molto discusso palazzo dei lavori pubblici, architettura di Mario Passanti, inaugurato nel 1965, detto dai torinesi \"Palazzaccio\". \nIl Palazzaccio fu oggetto nel corso degli anni di diverse proposte di abbattimento, o di altri progetti mirati a nasconderne l'aspetto. Nel 2011, infine, l'edificio fu sottoposto a tutela dalla Soprintendente per i Beni Architettonici, che era stata un'allieva proprio del Passanti, progettista del Palazzaccio.. L'abbattimento della scuola media \"Torquato Tasso\", poi, favor\u00ec l'ampliamento della piazza ed il suo collegamento con l'adiacente piazza Cesare Augusto, nella quale si trovano le Porte Palatine.\nMonumenti.\nImportanti e storici palazzi circondano la piazza, a partire dal Palazzo Reale di Torino, che comunica direttamente con il Duomo: ci\u00f2 pu\u00f2 far facilmente intuire l'importanza che la piazza ebbe per la Casa Savoia nel corso dei secoli. Altrettanto importante \u00e8 il Palazzo Chiablese, ampliamento del Palazzo Reale e dimora dei duchi del Chiablese (Benedetto Maria Maurizio di Savoia e poi dei suoi discendenti). Tale palazzo fu anche sede del governo provvisorio francese durante l'occupazione napoleonica. A tal proposito \u00e8 utile ricordare che, durante il periodo giacobino, la piazza mut\u00f2 nome in \"Place du March\u00e9\".\nMonumento degno di nota sono poi le Porte Palatine, antichissimo accesso alla citt\u00e0, di epoca romana. Site nella prosecuzione della piazza che prende il nome di Piazza Cesare Augusto, le Porte Palatine sono state riutilizzate in molti modi nel corso della loro storia: da carcere a fortezza. Dopo i lavori di restauro operati da Alfredo D'Andrade, hanno riacquistato la loro forma originaria. Nuovi ed importanti lavori di ripulitura e restauro sono stati eseguiti nel 2014 e presentati al pubblico a marzo 2015.\nSempre di epoca romana sono i resti del Teatro Romano, accanto alla manica nuova del Palazzo Reale. Sono oggi visibili, anche se furono per secoli dimenticati, e son venuti alla luce soltanto con i lavori di restauro voluti dai Savoia."}
{"id": "2826625", "revid": "30350051", "url": "https://it.wikipedia.org/wiki?curid=2826625", "title": "Alfa Romeo 8C Competizione Spider", "text": ""}
{"id": "2826635", "revid": "1603714", "url": "https://it.wikipedia.org/wiki?curid=2826635", "title": "Hauksb\u00f3k", "text": "L'Hauksb\u00f3k (\"Libro di Haukr\") \u00e8 un manoscritto medievale scandinavo.\nIl libro, uno dei pochi dei quali si conosca l'autore, venne scritto da Haukr Erlendsson ed in parte dai suoi assistenti; contiene versioni, a volte le sole esistenti, di molti testi norreni come il \"Landn\u00e1mab\u00f3k\", la \"F\u00f3stbr\u0153\u00f0ra saga\", la \"Saga di Erik il Rosso\", la \"Saga di Herv\u00f6r\" e la \"V\u01eblusp\u00e1\".\nAll'interno del manoscritto si trova inoltre una sezione di matematica di circa 6-7 pagine, chiamata \"Algorismus\", che lo rende il pi\u00f9 antico testo in materia in lingua scandinava; si tratta probabilmente di una traduzione dal latino di libri precedenti come \"Carmen de Algorismo\" di Alexander de Villedieu del 1200, \"Liber abbaci\" di Leonardo Fibonacci del 1202, e \"Algorismus Vulgaris\" di Giovanni Sacrobosco del 1230.\nSecondo alcune prove paleografiche l\"'Hauksb\u00f3k\" sarebbe stato composto tra il 1302 e il 1310."}
{"id": "2826636", "revid": "767487", "url": "https://it.wikipedia.org/wiki?curid=2826636", "title": "The Essential Gigi D'Agostino", "text": "The Essential Gigi D'Agostino \u00e8 un album pubblicato solo in Austria e Germania.\nCome specifica lo stesso artista non si tratta di un CD di canzoni nuove, bens\u00ec di una raccolta di canzoni gi\u00e0 pubblicate in altri album."}
{"id": "2826641", "revid": "413094", "url": "https://it.wikipedia.org/wiki?curid=2826641", "title": "Arcipelago Pontino", "text": ""}
{"id": "2826652", "revid": "53508", "url": "https://it.wikipedia.org/wiki?curid=2826652", "title": "KMyMoney", "text": "KMyMoney \u00e8 un programma per la gestione della contabilit\u00e0 sviluppato per KDE. Funziona in modo simile a Microsoft Money. Permette la gestione della contabilit\u00e0 personale, familiare e/o aziendale. Supporta diversi tipi di conto, classificazione delle spese e dei redditi, la riconciliazione dei conti bancari, traccia investimenti, gestisce valute multiple, fornisce molti report ed \u00e8 in grado di importare ed esportare file dello standard QIF. Tramite un plugin separato \u00e8 possibile importare formati OFX. \u00c8 disponibile in 26 lingue.\nDistribuito sotto la GNU General Public License, KMyMoney \u00e8 software libero."}
