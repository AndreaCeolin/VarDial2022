{"id": "2700844", "revid": "287204", "url": "https://it.wikipedia.org/wiki?curid=2700844", "title": "Echinorhinus cookei", "text": "Echinorhinus cookei \u00e8 uno squalo appartenente alla famiglia Echinorhinidae. In Inglese viene chiamato \"Prickly Shark\", ovvero \"squalo irritante\", mentre in Italiano \u00e8 comunemente chiamato Squalo Spinoso di Cook.\nDistribuzione e habitat.\nQuesta specie \u00e8 diffusa nel Pacifico, tra Hawaii, Taiwan, Nuova Zelanda, California, Cile e altre zone della costa occidentale Americana e della costa orientale Asiatica.\nAbita generalmente i ripiani e i versanti oceanici, anche lungo i canyon sottomarini, spingendosi fino a -425 m. di profondit\u00e0.\nDescrizione.\nQuesto squalo \u00e8 privo di pinna anale ma \u00e8 dotato di due pinne dorsali collocate posteriormente lungo il dorso, in prossimit\u00e0 della coda. Il lobo superiore della pinna caudale \u00e8 maggiore rispetto al lobo inferiore. Fisicamente \u00e8 molto simile a \"Echinorhinus brucus\", ma senza i dentelli dermali spinosi.\nPu\u00f2 raggiungere una lunghezza massima di 4 metri.\nRiproduzione.\nLa riproduzione \u00e8 ovovivipara, con fino a 114 piccoli in una sola cucciolata.\nAlimentazione.\nAltri squali e pesci ossei sono il suo cibo abituale ma si nutre anche di polpi, calamari, e anche di uova di Scyliorhinidae."}
{"id": "2700847", "revid": "200568", "url": "https://it.wikipedia.org/wiki?curid=2700847", "title": "Lunghezza elettrica", "text": "La lunghezza elettrica \u039b (anche detta dimensione elettrica) di un circuito \u00e8 una misura della capacit\u00e0 del circuito di irradiare o di ricevere onde elettromagnetiche caratterizzate da una certa lunghezza d'onda \u03bb (e frequenza f):\nformula_1\ndove L indica la dimensione massima del circuito considerato (ad esempio la pista pi\u00f9 lunga che le onde elettromagnetiche considerate devono percorrere). \nSe \u039b \u00e8 molto piccola (come regola generale, minore di 1/10) allora il circuito si dice elettricamente piccolo, non irradia e non \u00e8 suscettibile a radiazioni elettromagnetiche di lunghezza d'onda pari a \u03bb.\nSe \u039b \u00e8 non trascurabile ma comunque minore di 1, si pu\u00f2 utilizzare nell'analisi del circuito l'approssimazione di linea di trasmissione a parametri concentrati.\nSe \u039b \u00e8 pari ad 1 o maggiore di 1 allora per l'analisi del circuito \u00e8 necessario fare ricorso alla teoria delle linee di trasmissione a parametri distribuiti.\nIn ogni caso la lunghezza elettrica di un circuito serve come semplice indicazione; per ottenere risultati pi\u00f9 accurati \u00e8 necessario utilizzare le equazioni di Maxwell."}
{"id": "2700850", "revid": "118130012", "url": "https://it.wikipedia.org/wiki?curid=2700850", "title": "Catapulta romana", "text": "Una catapulta era una macchina usata dagli antichi romani per lanciare frecce e giavellotti lunghi 3.7 o 4.7 metri. Il nome deriva dal greco \"katapeltes\" (), dato che poteva attraversare (\"kata\") uno scudo (\"pelta\"). Il relativo progetto fu probabilmente ereditato, come la balista, dall'esercito greco antico."}
{"id": "2700858", "revid": "2056951", "url": "https://it.wikipedia.org/wiki?curid=2700858", "title": "Garitta di vedetta", "text": "La garitta di vedetta \u00e8 una piccola costruzione in muratura, legno o metallo, generalmente addossata alle mura esterne delle fortezze medievali, tipica del periodo compreso tra il XIV e il XVI secolo.\nVeniva costruita con lo scopo di proteggere una sentinella e consentirle la difesa della striscia di terreno posta alla base delle murature, oltre che offrirle un'ampia visuale sull'orizzonte. In alcuni casi era dotata di feritoie che consentivano a un balestriere di colpire il nemico, restando al riparo.\nEpoca moderna.\nIn epoca moderna, molte installazioni militari possiedono questo tipo di costruzione, con finalit\u00e0 di controllo del perimetro e osservazione della zona circostante. In Italia la maggior parte delle caserme di medie dimensioni possiede delle garitte. Oggi, in genere, non vengono pi\u00f9 utilizzate attivamente, in quanto il controllo perimetrale viene effettuato con sistemi di videosorveglianza centralizzati. Una eccezione sono le garitte utilizzate dall'Arma dei Carabinieri presenti nel centro di Roma, vicino ai palazzi governativi, che permettono un controllo degli accessi alla zona da parte dei militari che la presidiano."}
{"id": "2700860", "revid": "188116", "url": "https://it.wikipedia.org/wiki?curid=2700860", "title": "Fondazione Liberal", "text": "La Fondazione Liberal (dal 2009 \"Liberal-Popolare\") \u00e8 stata una fondazione politico culturale di orientamento liberale e d'ispirazione cristiana fondata e guidata da Ferdinando Adornato, gi\u00e0 deputato e coordinatore dell'Unione di Centro.\nDirettore scientifico fu Francesco D'Onofrio, gi\u00e0 Ministro della pubblica istruzione durante il primo governo Berlusconi.\nStoria.\nEssa nasce nel 1995, fortemente voluta da Ferdinando Adornato ed Ernesto Galli della Loggia, come fondazione di ispirazione liberaldemocratica che si facesse ponte tra l'opposizione di sinistra (costituita dal Partito Democratico della Sinistra) e quella di centro (composta dal Partito Popolare Italiano), per costruire una nuova alternativa alla coalizione di Centro-destra di Silvio Berlusconi.\nNel primo comitato di indirizzo figuravano: Ferdinando Adornato, Antonio Baldassarre, Augusto Antonio Barbera, Rodolfo Brancoli, Carlo Azeglio Ciampi, Franco Debenedetti, Diego Della Valle, Ernesto Galli della Loggia, Alfio Marchini, Mino Martinazzoli, Vittorio Merloni, Angelo Panebianco, Sergio Romano, Cesare Romiti, Giorgio Rumi e Marco Tronchetti Provera. \nOrgano ufficiale della fondazione era il mensile \u00ab\"Liberal\"\u00bb, diretto dallo stesso Adornato, su cui a lungo si animarono vivi dibattiti intorno al futuro politico del sistema italiano, immaginando gi\u00e0 allora di introdurre il bipartitismo su modello americano.\nNel 1998 Galli della Loggia abbandona \u00abLiberal\u00bb e la fondazione, per volere del suo presidente Adornato, subisce una correzione di rotta. Dall'opposizione di centrosinistra, infatti, si avvicina progressivamente a Destra, fino all'adesione dello stesso Adornato a Forza Italia. Il mensile si prefigge cos\u00ec di adattare il Conservatorismo americano al nostro sistema politico, con uno sguardo attento specialmente al neoconservatorismo e al teoconservatorismo, fino all'elaborazione di quello che verr\u00e0 detto \"teoliberalismo\". Ferdinando Adornato utilizzer\u00e0 la propria fondazione come mezzo per la costituzione della \"Casa dei Moderati\", il partito unico del centrodestra italiano, unione di Forza Italia, Alleanza Nazionale e UDC. Ci\u00f2 nonostante, all'annuncio della nascita del Popolo delle Libert\u00e0, Adornato dir\u00e0 che \nIn contemporanea con la trasformazione del mensile in giornale quotidiano (2008), quindi, avviene il passaggio di Adornato all'UDC. Di conseguenza il giornale assume una posizione fortemente critica nei confronti di PdL e PD e, dal punto di vista valoriale, molto vicino alle posizioni dell'Unione di Centro.\nAll'interno dell'Unione di Centro.\nAdornato ha rappresentato l'area maggiormente posizionata a destra dell'Unione di Centro.\nGrazie a una serie di convegni e incontri culturali, tenuti di solito a Todi, Adornato ha cercato di adattare il suo \"teoliberismo\" al nuovo progetto centrista, con un occhio di riguardo alla riscoperta della lezione di Don Luigi Sturzo e del suo Appello ai liberi e forti."}
{"id": "2700862", "revid": "767487", "url": "https://it.wikipedia.org/wiki?curid=2700862", "title": "Senza tregua (film 1993)", "text": "Senza tregua (\"Hard Target\") \u00e8 un film del 1993 diretto da John Woo con Jean-Claude Van Damme.\n\u00c8 stato il primo film Americano diretto da John Woo ed il primo lungometraggio hollywoodiano diretto da un regista cinese.\nTrama.\nA New Orleans una banda di misteriosi criminali uccide a colpi di balestra Binder, un ex veterano divenuto barbone.\nLa figlia Natasha, sulle tracce del padre che non vede da anni, trova l'aiuto occasionale di un marinaio esperto in arti marziali, Chance Boudreaux. Insieme scoprono che Binder sembra essere morto carbonizzato a causa di un incendio avvenuto in un capanno abbandonato in cui apparentemente egli giaceva poco prima dell'incidente ma Chance trova la piastrina identificativa di Binder danneggiata da un colpo di balestra.\nCon la certezza che non si sia trattato di un semplice incidente, i due scoprono una pista che li porta a Randal Poe. Costui assolda barboni con la promessa di lavori di volantinaggio, ma in realt\u00e0 procura persone nullatenenti con un passato di addestramento militare nell'esercito per essere barbaramente uccise da facoltosi maniaci in cerca di forti emozioni.\nL'organizzatore di questi omicidi \u00e8 l'ex mercenario Emil Fouchon, e suo complice il sadico Pete Van Cleaf. Costui uccide Randal un attimo prima dell'arrivo di Chance con Natasha e di Marie Mitchell, una scettica agente di polizia, che viene uccisa nel successivo scontro a fuoco.\nOrmai \u00e8 guerra aperta: Chance si rifugia nelle paludi, presso lo zio Douvee che lo ha allevato. Mentre costui trattiene gli uomini di Fouchon, Chance affronta tutta l'orda di criminali in un capannone dove vengono fabbricati grandi carri e maschere di carnevale, e con l'aiuto dello zio, sopraggiunto, elimina tutti i suoi avversari, ad eccezione di Fouchon, che prima ferisce Douvee con una freccia e poi prende in ostaggio Natasha ma Chance, riesce a liberare la ragazza e a scontrarsi con Fouchon che finir\u00e0 per essere ucciso da una granata.\nProduzione.\nInizialmente la Universal Pictures era scettica sulle capacit\u00e0 di Woo, per questo contatt\u00f2 Sam Raimi come supervisore e con la possibilit\u00e0 di prendere il posto di Woo alla regia qualora fosse rimasta delusa. Woo scart\u00f2 numerose sceneggiature perch\u00e9 pi\u00f9 adatte a film di arti marziali, a cui non era interessato.\nScelto il soggetto \"Hard Target\" di Chuck Pfarrer, Woo intendeva affidare il ruolo del protagonista a Kurt Russell ma questi non pot\u00e9 accettare a causa dei troppi impegni; a quel punto, scelse il primo nome proposto dalla casa di produzione, quello di Jean-Claude Van Damme. I due andarono d'accordo durante le riprese, e Woo aument\u00f2 la quantit\u00e0 di azione nella sceneggiatura perch\u00e9 sapeva che Van Damme ne sarebbe stato all'altezza.\nDistribuzione.\nDivieti.\nDopo 65 giorni di riprese a New Orleans, Woo ebbe delle discussioni con la Motion Picture Association of America e temeva che al film non venisse pi\u00f9 assegnata la certificazione R (visione vietata ai minori di 17 anni non accompagnati), voluta dalla Universal. Woo dovette apportare dozzine di tagli perch\u00e9 il prodotto rientrasse nei canoni stabiliti dalla MPAA ed ottenesse il visto censura.\nAccoglienza.\nCritica.\nNei primi giorni di proiezione fu un successo al botteghino ma i pareri dei critici furono discordanti. In linea di massima, al film furono riconosciute buone scene d'azione, ma anche una debole sceneggiatura e fu giudicata deludente la prova di Jean-Claude Van Damme."}
{"id": "2700865", "revid": "1149807", "url": "https://it.wikipedia.org/wiki?curid=2700865", "title": "Metodo Vaganova", "text": "Il sistema Vaganova \u00e8 una tecnica di insegnamento della danza classica elaborata negli anni dal 1917 agli anni cinquanta a Leningrado in Unione Sovietica da Agrippina Jakovlevna Vaganova, presso l'Accademia del Teatro Kirov, che prese da lei il nome di Accademia Vaganova.\nElementi tecnici peculiari.\nIl merito della Vaganova \u00e8 stato quello di analizzare in modo dettagliato e decomporre nei singoli elementi tecnici tutti i passi della tradizione accademica, elaborando un sistema di esercizi caratterizzato da un crescendo di difficolt\u00e0 tecnica e di complessit\u00e0 compositiva, graduato in otto anni di studio, organizzato in modo da assicurare uno studio progressivo e privo di rischi per gli allievi. Sul piano fisico, il metodo sviluppa il lavoro armonioso di tutte le parti del corpo durante le pose e i movimenti porgendo l'attenzione ai pi\u00f9 piccoli particolari. Dal punto di vista psicologico, lo stile si distingue nell'approccio cosciente del danzatore, nel costante autocontrollo del proprio corpo e nel lavoro accentuato sulla qualit\u00e0 e non sulla quantit\u00e0 dell'esercizio. Il risultato di studio finale consiste nell'avere una tecnica impeccabile, insieme a una notevole espressivit\u00e0.\nIl metodo non \u00e8 conservativo ma in costante sviluppo. Negli ultimi 10 anni il metodo di Vaganova ha subito un rinnovamento notevole che ha portato a conquistare i livelli tecnici dei ballerini classici mai visti prima.\nDiffusione nel mondo.\nNei paesi con l'importante tradizione del balletto nel passato (Francia, Inghilterra, Italia, Danimarca) questo metodo \u00e8 notevolmente influenzato dai propri stili. \u00c8 meno dominante negli Stati Uniti, dove regna il metodo di Balanchine, e a Cuba.\nElementi fondamentali.\nLe cinque posizioni en dehors dei piedi sono fondamentali per l'esecuzione dei movimenti della danza classica. Queste sono:\nEsistono, oltre le posizioni delle gambe, anche le posizioni delle braccia. Queste sono tre (pi\u00f9 una posizione preparatoria):\nBibliografia.\nin italiano:\nin inglese:\nin russo:"}
{"id": "2700869", "revid": "71433", "url": "https://it.wikipedia.org/wiki?curid=2700869", "title": "Legend of the Seeker", "text": ""}
{"id": "2700876", "revid": "1718925", "url": "https://it.wikipedia.org/wiki?curid=2700876", "title": "Amethyst, la Principessa di Gemworld", "text": "Amethyst: Principessa di Gemworld \u00e8 il nome di tre serie a fumetti pubblicate dalla DC Comics negli anni ottanta. Seguivano le avventure di una giovane ragazza di nome Amy Winston che a tredici anni scopr\u00ec di essere di fatto la principessa di un mondo magico. Amy scopr\u00ec anche che quelli che l'avevano cresciuta fino ad allora non erano i suoi veri genitori; scopr\u00ec che i suoi veri genitori erano morti e che un losco figuro da Gemworld era in giro a cercarla per ucciderla. Ora Amy deve viaggiare per Gemworld, diventare pi\u00f9 saggia attraverso il suo viaggio, e combattere il male che l'attacca.\nStoria della pubblicazione.\nAmethyst comparve per la prima volta in una storia comica in \"Legion of Super-Heroes\" vol. 2 n. 298 (aprile 1983). Le sue origini cominciarono poco dopo nel dodicesimo numero della serie limitata \"Amethyst: Princess of Gemworld\" nel 1983, scritta e creata da Dan Mishkin e Gary Cohn con le illustrazioni di Ernie Colon, e nei primi dodici numeri della serie limitata (che la DC identific\u00f2 come maxi-serie) si conobbero Gemworld, chi \u00e8 Amethyst e numerosi nemici che avrebbe incontrato successivamente. La serie limitata fu seguita l'anno dopo da un numero Annual nel 1984 e da una serie di sedici numeri. La serie fu seguita nel 1996 da \"Amethyst Special\" e da una serie limitata da quattro numeri che fin\u00ec le avventure del personaggio. La serie era orientata inizialmente ad un pubblico femminile e adolescenziale, ma col tempo prese una piega pi\u00f9 aggressiva e dark.\nBiografia del personaggio.\nTredici anni prima dell'inizio della serie, gli eventuali nemici di Amethyst e il suo potenziale marito, il malvagio Dark Opal, Capo della Casa degli Opal, uccisero i suoi genitori, il Re e la Regina della Casa degli Amethyst (che era la casa dominante per diritto, all'epoca) e si auto proclam\u00f2 capo permanente. Tuttavia, la neonata Principessa Amethyst fu portata sulla Terra da Citrina, per esservi cresciuta. Tredici anni dopo, Amethyst ritorn\u00f2 e guid\u00f2 la ribellione che uccise Dark Opal e ristabil\u00ec la libert\u00e0 a Gemworld.\nSecondo la serie, la famiglia di Amethyst era la pi\u00f9 potente utilizzatrice di magia di Gemworld. Erano i naturali governanti di Gemworld finch\u00e9 Dark Opal non li uccise. Dopodich\u00e9, l'amica di famiglia e una strega piuttosto potente, Citrina, port\u00f2 Amethyst sulla Terra per essere cresciuta dagli Winston. Il problema fu che Amethyst fu riconosciuta dagli scagnozzi di Dark Opal, fu portata su Gemworld e l\u00ec venne a sapere dei suoi poteri magici. Sebbene Amethyst sembrasse una donna adulta, aveva ancora la mente di una ragazza di tredixci anni: decise, perci\u00f2, che Gemworld doveva essere liberata dall'oppressione di Dark Opal. Tent\u00f2 di mettere insieme degli alleati da ognuno dei dodici regni, ognuno con il nome di una pietra preziosa, ma alcuni si allearono dalla parte di Opal.\nTuttavia, qualche tempo dopo, dursante una guerra tra Caos ed Ordine, i Signori del Caos decisero di reclamare Gemworld e mandarono il Signore del Caos chiamato Il Bambino per eseguire il piano. Amethyst riusc\u00ec a sconfiggerlo solo fondendosi con lui, e quindi fondendo questo nuovo essere con la stessa Gemworld, intrappolando entrambi.\nRecentemente, Amethyst riapparve nell'Universo DC durante \"Crisi infinita\". Fu vista battersi contro lo Spettro su Gemworld in \"Crisi Infinita\" n. 2 e fu o abbastanza potente da respingere il suo attacco o abbastanza furba da sfuggirgli. Comparve successivamente come uno dei tanti esseri magici convocati per la ricostruzione della Roccia dell'Eternit\u00e0 nello speciale \"Day of Vengeance\". Amethyst dipartiva dalla Roccia dell'Eternit\u00e0 nel dopo battaglia contro il Dottor Fate, e fu vista ancora una volta in \"Crisi Infinita\" n. 6, dove lei e gli altri stregoni dell'Universo DC misero in comune i propri poteri per convocare lo Spettro ritrovato a Stonehenge.\nAmethyst \u00e8 attualmente l'unico Signore dell'Ordine sopravvissuto alla Decima Era della Magia conosciuto. Cosa questo significhi per il suo futuro \u00e8 sconosciuto.\nAltre versioni.\nIn una versione alternativa, Gemworld fu descritta durante una specie di guerra civile nel crossover del 1997 \"Convergence\" che ebbe luogo in \"Book of Fate\", \"Night Force\", \"Challengers of the Unknown\" e \"Scare Tactics\". In questa storia, Amethyst fu descritta come la criminale, volendo unificare tutte le case di Gemworld ad ogni costo."}
{"id": "2700878", "revid": "1226", "url": "https://it.wikipedia.org/wiki?curid=2700878", "title": "T'plana-hath", "text": ""}
{"id": "2700880", "revid": "6923", "url": "https://it.wikipedia.org/wiki?curid=2700880", "title": "Manganella", "text": "La manganella (termine derivato dal greco-latino \"manganon\", che significa \"macchina da guerra\") era un tipo di catapulta o una macchina da assedio usata durante il Medioevo per lanciare proiettili contro le mura di un castello.\nDescrizione.\nIl significato esatto del termine \u00e8 controverso, e sono state avanzate numerose ipotesi. Potrebbe essere stato il nome dell'artiglieria a contrappeso (trabucco), forse di quella con contrappeso fisso, o un particolare tipo di struttura. Il termine arabo \"manajaniq\" deriva dalla stessa parola, e fa riferimento a vari tipi di trabucco. \u00c8 anche possibile che facesse riferimento a pi\u00f9 di un tipo di arma, usate in tempi e luoghi differenti, o che fosse un termine generico.\nNella dialettica moderna \"manganella\" viene usato come nome della forma medievale di onagro, anche se ci sono poche prove storiche che lo certifichino. La manganella aveva una precisione minore rispetto al trabucco (introdotto pi\u00f9 tardi, poco prima della scoperta e dell'uso estensivo della polvere da sparo). La manganella lanciava proiettili con una traiettoria pi\u00f9 bassa e con una velocit\u00e0 maggiore rispetto al trabucco, con l'obbiettivo di sfondare le mura piuttosto che di scavalcarle. Era adatta soprattutto per i campi di battaglia.\nLe manganelle lanciavano proiettili pesanti appoggiati in un contenitore a forma di mezza palla posizionato al termine del braccio. Questo contenitore poteva lanciare pi\u00f9 pietre di una fionda, il che la rendeva diversa dell'onagro. La fionda fu sostituita con un contenitore per ottenere pi\u00f9 forza di fuoco. In combattimento le manganelle lanciavano rocce, oggetti incendiati (vasi pieni di materiale infiammabile che creavano una palla di fuoco al momento dell'impatto), o qualsiasi altra cosa fosse al momento disponibile. Tra i proiettili pi\u00f9 atipici vi erano anche i morti, spesso parzialmente decomposti, carcasse di animali o persone, usati per intimidire, demoralizzare e spargere malattie tra gli assediati. Questa tattica si \u00e8 spesso dimostrata valida. La mancanza di cibo, spesso di bassa qualit\u00e0 o marcio, unito agli angusti spazi abitabili, alla scarsa igiene ed alle infestazioni di vermi fornivano lo scenario ideale per lo sviluppo delle epidemie. Si potrebbe notare che il ruolo principale delle manganelle in battaglia, soprattutto durante il medioevo, era di colpire le mura di castelli e citt\u00e0 e le infrastrutture, non di uccidere o demoralizzare le truppe. La sua scarsa precisione, unita alla violenza di lancio, la rendevano adatta per colpire grandi obiettivi statici, quali edifici e mura."}
{"id": "2700885", "revid": "135224", "url": "https://it.wikipedia.org/wiki?curid=2700885", "title": "Preparazione nasale", "text": "In farmacologia, le preparazioni nasali sono preparazioni liquide, semisolide o solide da somministrare nelle cavit\u00e0 nasali per ottenere un effetto sistemico o locale.\nContengono uno o pi\u00f9 principi attivi.\nLe preparazioni nasali sono non irritanti e non esercitano alcun effetto indesiderato sulle funzioni della mucosa nasale e delle sue ciglia\nLe preparazioni nasali acquose sono generalmente isotoniche e possono contenere eccipienti per correggere la viscosit\u00e0 della preparazione, per correggere o stabilizzare il pH, per aumentare la solubilit\u00e0 del farmaco o per stabilizzare la preparazione.\nLe preparazioni nasali sono fornite in contenitori multidose o a dose unica, muniti di un apposito dispositivo di somministrazione costruito in modo da evitare l'introduzione di contaminanti.\nLe preparazioni nasali acquose confezionate in contenitori multidose contengono un adatto antimicrobico in concentrazione appropriata.\nSi possono distinguere varie categorie di preparazioni nasali:\nGocce nasali e spray nasali liquidi.\nLe forme farmaceutiche nasali liquide sono le pi\u00f9 utilizzate dall'industria farmaceutica\nLe gocce nasali e gli spray nasali liquidi sono soluzioni, emulsioni o sospensioni da instillare o nebulizzare nelle cavit\u00e0 nasali.\nLe emulsioni possono presentare segni di separazione di fase, ma sono facilmente ricostituite per agitazione.\nLe sospensioni possono presentare un sedimento che si disperde facilmente dopo agitazione per dare una sospensione che rimane sufficientemente stabile da permettere la somministrazione di una dose corretta.\nLe gocce nasali sono generalmente confezionate in recipienti multidose muniti di un adatto applicatore.\nGli spray nasali liquidi sono confezionati in contenitori dotati di nebulizzatore o in contenitori pressurizzati forniti di un idoneo dispositivo di somministrazione, con o senza valvola dosatrice.\nLe dimensioni delle goccioline dello spray sono tali da permettere la loro deposizione nella cavit\u00e0 nasale.\nIl solvente utilizzato per la somministrazione nasale deve:\npossedere un pH adatto, essere isotonico, non modificare la viscosit\u00e0 del muco che ricopre la cavit\u00e0 nasale, non essere irritante ed essere stabile per tutto il periodo di validit\u00e0 della preparazione.\nPolveri nasali.\nLe polveri nasali sono polveri da insufflare nelle cavit\u00e0 nasali per mezzo di un opportuno dispositivo.\nLe dimensioni delle particelle sono tali da permettere la loro deposizione nella cavit\u00e0 nasale e vengono verificate con adeguati metodi di determinazione delle dimensioni particellari.\nLavaggi nasali.\nI lavaggi nasali sono generalmente soluzioni acquose isotoniche destinate alla pulizia delle cavit\u00e0 nasali.\nI lavaggi nasali destinati ad essere applicati su ferite o prima di un intervento chirurgico sono sterili.\nSomministrazione nasale con effetto sistemico.\nLa via nasale presenta i seguenti vantaggi rispetto alla via orale o parenterale:\nBibliografia.\nFarmacopea Ufficiale, XII Ed.\nP. Colombo et al., Principi di tecnologie farmaceutiche, CEA 2004"}
{"id": "2700891", "revid": "301422", "url": "https://it.wikipedia.org/wiki?curid=2700891", "title": "Karin chibi vampire", "text": ""}
{"id": "2700892", "revid": "767487", "url": "https://it.wikipedia.org/wiki?curid=2700892", "title": "Muratura a ciottoli", "text": "Una muratura a ciottoli \u00e8 un particolare tipo di muro costruito con ciottoli rotondi di selce o altre pietre, cementati insieme tramite l'uso di malta. Viene solitamente usato quando il mare ha una spiaggia scoscesa, o nei luoghi ricchi di selce."}
{"id": "2700907", "revid": "1543377", "url": "https://it.wikipedia.org/wiki?curid=2700907", "title": "Euroseries 3000 2006", "text": "La stagione 2006 dell'Euroseries 3000 fu disputata su 18 gare, due per ognuno dei 9 weekend di gara. La serie vide la partecipazione di 29 piloti e 11 team. S'impose Giacomo Ricci della FMS International.\nLa pre-stagione.\nCalendario.\nLa prima bozza di calendario venne resa nota nel novembre 2005. Le date vennero rese note a gennaio 2006. Successivamente la data di Monza venne cancellata per problemi organizzativi e sostituita con una gara ad Adria."}
{"id": "2700912", "revid": "1870773", "url": "https://it.wikipedia.org/wiki?curid=2700912", "title": "Ordine della Cultura", "text": "L' \u00e8 un'onorificenza giapponese fondata dall'Imperatore Sh\u014dwa.\nStoria.\nL'Ordine fu fondato l'11 febbraio 1937 (Sh\u014dwa 12), ultimo di tutti gli ordini cavallereschi giapponesi, per onorare le persone che avessero contribuito alla promozione e allo sviluppo della cultura, dell'arte, della letteratura o della scienza. Nel 1951 (Sh\u014dwa 26) fu istituita l'onorificenza della , che mira a sostenere i cittadini con importanti meriti culturali mediante una speciale pensione statale. Dal 1955 (Sh\u014dwa 30) sia l'Ordine della Cultura che le Persone di Merito Culturale vengono assegnati il 3 novembre. Inizialmente, l'Ordine della Cultura era conferito dal Primo Ministro alla presenza dell'Imperatore, e per questo motivo era classificato allo stesso livello di un Cavaliere di II Grado di qualunque altro ordine; ma dal 1997 (Heisei 9) l'Ordine viene conferito dall'Imperatore in persona, ed \u00e8 quindi considerato al pari di un Cavaliere di I Grado (Gran Cordone) degli altri ordini. L'Ordine della Cultura \u00e8 stato l'unico a rimanere sostanzialmente invariato dopo la revisione del sistema di onorificenze del 3 novembre 2003 (Heisei15).\nClassi.\nL'Ordine della Cultura \u00e8 diverso dalle altre onorificenze giapponesi e il suo sistema di classi non segue l'andamento normale: \u00e8 infatti un ordine a classe singola, che per\u00f2 non viene conferito sotto forma di Gran Cordone (come avviene per l'altra onorificenza giapponese a classe singola, l'Ordine dei Fiori di Paulonia). Si potrebbe obiettare che in passato l'Ordine era considerato al pari di un secondo grado, e perci\u00f2 viene conferito come Nastro da Collo, ma il nastro \u00e8 diverso da quello degli altri ordini, e non viene conferita alcuna Stella da Petto, tipica delle altre onorificenze di primo e secondo grado. L'unica possibile spiegazione \u00e8 che l'Ordine della Cultura \u00e8 nato come onorificenza non correlata alle sue connazionali; ne \u00e8 una dimostrazione il fatto che, alla consegna delle onorificenze, l'imperatore porta in genere le insegne dell'Ordine del Crisantemo e dei Fiori di Paulonia, tranne alla consegna dell'Ordine della Cultura, quando porta solo le sue insegne.\nCriteri di assegnazione.\nI candidati all'Ordine della Cultura sono selezionati tra le Persone di Merito Culturale dal Ministro dell'Istruzione, della Cultura, dello Sport, della Scienza e della Tecnologia, dopo aver ascoltato le opinioni di tutti i membri del comitato di selezione per le Persone di Merito Culturale. Il Ministro raccomanda quindi i candidati al Primo Ministro affinch\u00e9 possano essere scelti dal Consiglio dei Ministri.\nCome gli altri ordini giapponesi, l'Ordine della Cultura pu\u00f2 essere conferito postumo."}
{"id": "2700916", "revid": "92723", "url": "https://it.wikipedia.org/wiki?curid=2700916", "title": "Sheets of Sound", "text": "Sheets of sound \u00e8 un'espressione coniata nel 1958 da \"Down Beat\", rivista jazz, in particolare dal critico Ira Gitler, per descrivere il nuovo e unico stile di improvvisazione di John Coltrane. Gitler us\u00f2 per la prima volta la definizione nel commento al disco \"Soultrane\" (1958).\nCaratteristiche.\nColtrane svilupp\u00f2 uno stile d'improvvisazione molto particolare, costituito da un fraseggio denso di scale in rapidissima successione: centinaia di note, dai registri pi\u00f9 bassi a quelli pi\u00f9 alti. La linea ritmica supera solitamente quella dei sedicesimi e si compone prevalentemente di strutture irregolari come quintine e settimine. Il tutto suonava come una sorta di glissato.\nIl sassofonista diede le basi a questo stile suonando con Thelonious Monk e lo approfond\u00ec quando torn\u00f2 a suonare con Miles Davis."}
{"id": "2700929", "revid": "767487", "url": "https://it.wikipedia.org/wiki?curid=2700929", "title": "Becca Rayette", "text": "La Becca Rayette (3.529\u00a0 - detta anche \"Bec d'\u00c9picoun\" o \"Becca d'\u00c9picoun\") \u00e8 una montagna delle Alpi del Grand Combin nelle Alpi Pennine. Si trova lungo la linea di frontiera tra l'Italia e la Svizzera.\nDescrizione.\nDal versante italiano si pu\u00f2 salire sulla vetta partendo dal Rifugio Cr\u00eate S\u00e8che."}
{"id": "2700931", "revid": "24443", "url": "https://it.wikipedia.org/wiki?curid=2700931", "title": "Becca d'Epicoun", "text": ""}
{"id": "2700937", "revid": "24443", "url": "https://it.wikipedia.org/wiki?curid=2700937", "title": "Bec d'Epicoun", "text": ""}
{"id": "2700941", "revid": "287204", "url": "https://it.wikipedia.org/wiki?curid=2700941", "title": "IC 446", "text": "IC 446 \u00e8 una nebulosa a riflessione visibile nella costellazione dell'Unicorno; costituisce una delle regioni centrali dell'associazione di stelle massicce nota come Monoceros\u00a0R1.\nOsservazione.\nSi individua nella parte settentrionale della costellazione, al confine con Orione e ad ovest rispetto alla Nebulosa Cono e all'ammasso dell'\"Albero di Natale\"; pu\u00f2 essere osservata con un telescopio amatoriale potente munito di filtri, mentre nelle fotografie appare di grandi dimensioni. Il periodo pi\u00f9 propizio per la sua osservazione nel cielo serale ricade nei mesi compresi fra dicembre e aprile; grazie alla sua declinazione prossima all'equatore celeste, la nube pu\u00f2 essere osservata da tutte le aree popolate della Terra, sebbene gli osservatori posti a latitudini boreali siano leggermente pi\u00f9 avvantaggiati.\nCaratteristiche e struttura.\nSi tratta di una nube posta sul bordo di un grande complesso di gas oscuri, catalogato come B37; si trova al centro di Monoceros R1, un'associazione OB situata nella regione del Complesso nebuloso molecolare di Monoceros OB1, assieme all'associazione Monoceros\u00a0OB1 e ad altre nebulose vicine. La distanza della regione \u00e8 stimata sui 760\u00a0parsec (2480 anni luce), sul bordo esterno del Braccio di Orione, vicino alla zona interbraccio fra questo e il Braccio di Perseo; l'associazione Monoceros\u00a0R1 conta alcune stelle azzurre di classe spettrale B e circa 7.000\u00a0M\u2299 di nubi di gas e polveri;\nLe emissioni osservate nelle lunghezze d'onda submillimetriche sono dovute, oltre che alla stessa luminosit\u00e0 della nebulosa e ai globuli pi\u00f9 densi in essa osservati, principalmente alla stella centrale della stessa nube, la variabile VY Monocerotis, una stella di pre-sequenza principale di classe spettrale B e di magnitudine 13,68, appartenente alla classe delle stelle Ae/Be di Herbig o alle T Tauri, sebbene sia meno luminosa di una T\u00a0Tauri; l'et\u00e0 della nube sarebbe di circa 2-4 milioni di anni e in essa hanno avuto luogo fenomeni di formazione stellare, come testimoniato dalla presenza della stessa VY\u00a0Mon. Nella nube si osserva anche un globulo di Bok, la cui temperatura dei granuli di polvere \u00e8 di circa 15\u00a0K.\nSul bordo sudorientale di IC 446 \u00e8 presente una piccola nube pi\u00f9 densa, catalogata indipendentemente come vdB\u00a079, appartenente al medesimo sistema nebuloso; al suo centro vi \u00e8 HD\u00a0258973, una stella bianca di sequenza principale di magnitudine 10,06."}
{"id": "2700944", "revid": "1086846", "url": "https://it.wikipedia.org/wiki?curid=2700944", "title": "Giorgio Barsanti", "text": "Carriera.\nAttaccante estroso e spettacolare anche se molto discontinuo, dopo due anni disputati in Serie B con la squadra della sua citt\u00e0, il Viareggio, passa al Genova 1893 per disputare il campionato di Serie A 1937-1938.\nL'esordio, alla 14\u00aa di campionato il 2 gennaio 1938 nella goleada (0-4) esterna contro la Lucchese, vede Barsanti andare subito in rete, e anche il prosieguo del torneo \u00e8 molto positivo, con 8 reti complessive realizzate in 14 incontri e i rossoblu che chiudono il campionato al terzo posto finale, risultato da allora mai pi\u00f9 raggiunto dai genovesi.\nA fine stagione si trasferisce all'Ambrosiana Campione d'Italia. A Milano disputa tre stagioni senza riuscire ad imporsi da titolare (27 presenze complessive) ma andando a segno con una certa frequenza (12 reti all'attivo) e conquistando la Coppa Italia 1938-1939 (prima della storia dei nerazzurri) e il campionato 1939-1940.\nNell'estate 1941, dopo il suo migliore campionato a Milano (12 presenze e 5 reti), viene ceduto in Serie B alla Lucchese, con cui scende in campo in 3 occasioni. A gennaio viene ceduto alla Cremonese e con 18 reti in 21 partite contribuisce a portarla in Serie B. Sar\u00e0 centravanti titolare anche nella stagione successiva con la , fra i cadetti, per poi trasferirsi, all'interruzione bellica dell'attivit\u00e0 ufficiale, a Roma, dove disputa il Campionato romano di guerra 1944-1945 con il , che chiude il torneo all'ultimo posto.\nNel 1945 rientra all'ora ridenominata Inter, con cui disputa da titolare l'anomalo Campionato 1945-1946, per poi passare, l'annata successiva, alla neonata .\nA Genova sponda blucerchiata Barsanti disputa due campionati da titolare, mentre nel successivo (1948-1949) scende in campo in una sola occasione. Si trasferisce quindi alla Pro Patria con cui disputa altri tre campionati di massima serie, tutti conclusi con la permanenza in A dei \"tigrotti\". Chiude la carriera in Serie C col Vigevano.\nIn carriera ha totalizzato complessivamente 174 presenze e 32 reti nella Serie A a girone unico e 54 presenze e 10 reti in Serie B."}
{"id": "2700948", "revid": "125150161", "url": "https://it.wikipedia.org/wiki?curid=2700948", "title": "Solar Impulse", "text": "Solar Impulse \u00e8 il progetto di un velivolo quadrimotore ad ala alta, giunto alla seconda fase di realizzazione in Svizzera, presso il Politecnico Federale di Losanna.\nIl velivolo \"Solar Impulse\" \u00e8 caratterizzato dalla possibilit\u00e0 di librarsi senza combustibile in quanto alimentato ad energia solare. Lo scopo finale del progetto \u00e8 quello di dimostrare la possibilit\u00e0 di circumnavigare il globo terracqueo in 20-25 giorni. \nProgetto.\nBertrand Piccard diede il via al progetto Solar Impulse nel 2003, ma da allora il team \u00e8 cresciuto fino a divenire un gruppo di lavoro multi-disciplinare di una cinquantina di specialisti provenienti da sei nazioni, assistiti da circa 100 consulenti esterni.\nI promotori del progetto sono Piccard, Andr\u00e9 Borschberg, Luigino Torrigiani e Brian Jones.\nBertrand Piccard, in particolare, \u00e8 il figlio di Jacques Piccard, il primo uomo a scendere sul fondo della Fossa delle Marianne, impresa compiuta a bordo del batiscafo Trieste. Lo stesso Bertrand \u00e8 stato protagonista di imprese da record: fu uno dei due componenti del primo equipaggio umano a compiere il giro del mondo non-stop a bordo di un pallone aerostatico. Lo scopo del progetto \"Solar Impulse\" \u00e8 quello di ripetere l'impresa con un velivolo a energia solare.\nIl primo velivolo, denominato ufficialmente HB-SIA, \u00e8 un monoposto capace di decollare con i propri mezzi e progettato per sostenersi in volo con i propri mezzi per una durata pressoch\u00e9 infinita. \nA seguire \u00e8 stato realizzato HB-SIB, noto come \"Solar Impulse 2\", un po' pi\u00f9 grande del primo. Sulla base dell'esperienza fatta con il suo predecessore, HB-SIB dovrebbe essere in grado di circumnavigare il globo in 20\u201325 giorni.\nTra il 7 e l'8 luglio 2010, il velivolo si \u00e8 mostrato in grado di volare per 24 ore, mantenendosi in volo durante la notte grazie alla carica accumulata durante il giorno.\nIl 13 maggio 2011 \u00e8 stato protagonista di un viaggio durato 13 ore da Payerne a Bruxelles.\nPrototipo HB-SIA.\nIl \"Solar Impulse\" \u00e8 stato presentato per la prima volta al pubblico il 26 giugno 2009, nella localit\u00e0 svizzera di D\u00fcbendorf.\nPrimo volo dell'HB-SIA.\nDopo essere stato sottoposto a prove in manovre di rullaggio, il primo vero test \u00e8 stato il 3 dicembre 2009, con un breve volo di 350 m di lunghezza, ai comandi del pilota Markus Scherdel. Andr\u00e9 Borschberg, co-leader del team di progetto, ha dichiarato al \"New Scientist\":\"\u00c8 stato un momento indimenticabile. Il velivolo si \u00e8 sollevato a circa un metro da terra, compiendo un volo di circa 350 metri \u2013 lo scopo non era di salire in quota ma di atterrare sulla stessa pista a una certa velocit\u00e0, in modo da metterne alla prova la controllabilit\u00e0 e avere una prima sensazione delle sue caratteristiche di volo.\" Ha aggiunto poi che l'aereo si \u00e8 comportato proprio come gli ingegneri avevano sperato. \"\u00c8 la fine della fase ingegneristica e l'inizio della fase delle prove di volo.\"\nSecondo volo dell'HB-SIA.\nIl 7 aprile 2010, l'HB-SIA ha sostenuto un nuovo e pi\u00f9 intenso test, effettuando un volo di due ore, condotto dal pilota collaudatore Markus Scherdel. Il volo, con base all'aeroporto militare di Payerne, in Svizzera, ha avuto lo scopo di mettere alla prova l'attitudine del velivolo ultraleggero a mantenere una traiettoria di volo rettilinea.\nPrimo volo di 24 ore.\nIl 7 luglio 2010, il prototipo HB-SIA \u00e8 partito per un tentativo di volo di 24 ore. L'aeroplano, pilotato da Andr\u00e9 Borschberg, \u00e8 decollato alle 6:51 a.m. Central European Summer Time (UTC+2) da un campo di aviazione di Payerne, in Svizzera. Ha fatto ritorno per l'atterraggio il mattino seguente alle ore 9:00 a.m., ora locale.\nIl velivolo ha raggiunto una quota massima di , la pi\u00f9 alta mai registrata da un aeroplano alimentato a energia solare\nIl suo volo \u00e8 stato anche il primo della durata di 24 ore per un velivolo solare. Secondo quanto riferito dal team del \"Solar Impulse\", poich\u00e9 le celle solari sono in grado di ricaricare le batterie scariche durante il volo diurno, il velivolo monoposto, almeno in linea teorica, \u00e8 in grado di sostenersi in volo indefinitamente, senza necessit\u00e0 di atterraggi per rifornimenti di energia.\nQuarto volo dell'HB-SIA.\nIl 13 maggio 2011 l'aereo ha scavalcato il confine nazionale svizzero, arrivando in Belgio, compiendo cos\u00ec il primo volo internazionale dell'HB-SIA.\nL'aereo \u00e8 partito alle 8:40 da Payerne, dopo vari controlli tecnici necessari per il velivolo, data la mancata pressurizzazione e le molte ore di volo per il pilota.\nLe misure di sicurezza per gli altri velivoli sono state restrittive: 900 metri di distanza verticale e 8\u00a0km se sono sullo stesso livello del Solar Impulse.\nIl velivolo segue la rotta di volo che lo porta a sorvolare Francia e Lussemburgo per arrivare infine a Bruxelles.\nSenza intoppi, l'aereo arriva a destinazione 12 ore e 59 minuti dopo, alle 21:39.\nCaratteristiche tecniche del prototipo HB-SIA.\nHB-SIA \u00e8 solo un progetto dimostrativo, dotato di una cabina di pilotaggio non pressurizzata e con una limitata quota di tangenza.\nDati tecnici.\nDettagli del progetto.\nL'aeroplano ha un'apertura alare pari a quella di un Airbus A340. Sotto l'ala vi sono quattro navicelle, ciascuna delle quali contiene un insieme di accumulatori litio-polimero, un motore da 10 hp e un'elica a due pale. Per mantenere la sua caratteristica ultraleggera, si \u00e8 utilizzata una struttura personalizzata a nido d'ape, realizzata con un sandwich di fibra di carbonio.\nLa generazione dell'energia occorrente al volo \u00e8 affidata, durante il giorno, alle celle fotovoltaiche poste sulla superficie superiore dell'ala e sulla coda. L'energia cos\u00ec generata viene spesa in parte per far volare l'aereo e in parte per ricaricare le batterie in modo da permettere il volo anche di notte. Il vincolo di progetto pi\u00f9 stringente del progetto \u00e8 dato proprio dalla capacit\u00e0 degli accumulatori al litio polimero. In un arco di 24 ore, in condizioni ideali, il suo apparato propulsore eroga una potenza media di 8 HP (6\u00a0kW), all'incirca la stessa usata dal Flyer dei fratelli Wright nel 1903.\nSeconda fase: il velivolo \"Solar impulse 2\" - (HB-SIB).\nLa costruzione del secondo velivolo, noto come \"Solar Impulse 2\" (codice di registrazione svizzero HB-SIB) \u00e8 iniziata nel 2011. Il completamento era inizialmente previsto per il 2013, con una circumnavigazione del globo di 25 giorni prevista per il 2014. Tuttavia, un cedimento strutturale del longherone principale del velivolo, verificatosi durante la prove statiche nel luglio 2012, ha provocato ritardi nel programma dei test di volo. Il primo volo del Solar Impulse 2 \u00e8 stato effettuato alla base aerea di Payerne il 2 giugno 2014 con ai comandi ancora il pilota collaudatore Markus Scherdel.\nL'apertura alare di HB-SIB \u00e8 di , superiore a quella di un Jumbo Jet 747 e di poco inferiore a quella di un Airbus A380, il pi\u00f9 grande aereo passeggeri di linea nel mondo.\nIl velivolo, per motivi di peso non \u00e8 dotato di cabina pressurizzata, ma \u00e8 dotato di un sistema di erogazione di ossigeno supplementare, e vari supporti ambientali (tute termiche, ed isolamento della cellula), per permettere al pilota di avere un ambiente tollerabile ad una quota di volo di (.\nCircumnavigazione.\nDecollato da Abu Dhabi il 9 marzo 2015, il team ha previsto di completare il giro intorno al mondo facendo ritorno alla citt\u00e0 araba con un'ultima tappa dall'Europa (o dal nord Africa), provenendo da New York. La traiettoria di volo \u00e8 stata prossima all'equatore, ma si \u00e8 svolta essenzialmente nell'emisfero nord. \nInizialmente programmati cinque scali per permettere l'avvicendamento dei piloti, ognuno dei quali doveva essere impiegato in volo dai tre ai quattro giorni, un limite imposto dalla fisiologia umana, si \u00e8 poi arrivati a diciassette tappe delle quali la pi\u00f9 lunga, da Nagoya alle Hawaii di 7212\u00a0km, ha comportato un volo, condotto da Borschberg, della durata di 4 giorni, 21 ore e 52 minuti, dal 28 giugno al 3 luglio 2015.\nPartnership e patrocini.\nIl progetto \u00e8 in parte finanziato da societ\u00e0 private come Solvay, Omega SA, Deutsche Bank, Schindler, Bayer MaterialScience (divisione del gruppo Bayer), Altran Technologies, il Gruppo Prysmian e Swisscom. Il Politecnico Federale di Losanna, l'Agenzia Spaziale Europea (ESA) e la Dassault forniscono la necessaria competenza scientifica e aeronautica. Le celle fotovoltaiche di Solar Impulse sono progettate e realizzate da SunPower.\nDa aprile 2008, il progetto \"Solar Impulse\" beneficia anche del patrocinio della Commissione europea.\nSviluppi futuri.\nUna volta migliorata l'efficienza delle batterie, si potr\u00e0 beneficiare di una riduzione del peso, il che, si prevede, permetter\u00e0 una circumnavigazione non-stop, senza scali, con un equipaggio composto da due persone."}
{"id": "2700950", "revid": "287204", "url": "https://it.wikipedia.org/wiki?curid=2700950", "title": "Orchis patens", "text": "Orchis patens \u00e8 una pianta appartenente alla famiglia delle Orchidacee, diffusa nel bacino del Mediterraneo occidentale.\nDescrizione.\n\u00c8 una pianta erbacea geofita bulbosa, con fusto alto da 20 a 50\u00a0cm, di colore verde, virante verso il bruno violaceo nella parte superiore. \nLe foglie basali, da 3 a 7, sono riunite in rosetta, e sono lanceolate, lunghe sino a 20\u00a0cm, a volte maculate con punteggiatura bruno-chiara; quelle cauline, da 1 a 3, sono pi\u00f9 piccole e inguainano il fusto; le brattee, strette, sono di colore rosso-violaceo.\nI fiori, di colore dal rosa al lilla, sono riuniti in infiorescenze dense, di forma grossolanamente cilindrica. I sepali laterali, concavi, presentano una area centrale verdognola maculata di porpora; il sepalo mediano \u00e8 ripiegato a casco sui petali, anch'essi di colore verdognolo al centro. Il labello \u00e8 trilobato, rosa purpureo con un'area pi\u00f9 chiara alla base, con lobo mediano punteggiato lungo 10\u201314\u00a0mm, con margine grossolanamente dentellato. Lo sperone \u00e8 conico, orizzontale con apice leggermente discendente, lungo 6\u20138\u00a0mm.\nFiorisce da aprile a maggio.\nLa forma del seme \u00e8 clavata con cellule basali e apicali corte, mentre le cellule mediali sono allungate. Le pareti periclinali sono lisce, poich\u00e9 gli ornamenti sono assenti, e le pareti anticlinali sono sinuose/ondulate. Il numero di cellule lungo l'asse longitudinale \u00e8 compreso tra cinque e otto (generalmente sette). La lunghezza media dei semi \u00e8 circa 400 \u00b5m.\nBiologia.\nLa germinazione dei semi di \"Orchis patens\" \u00e8 stata dimostrata essere indotta dalla simbiosi con il fungo micorrizico \"Tulasnella helicospora\".\nIl numero cromosomico di \"Orchis patens\" \u00e8 2n=84.\nDistribuzione e habitat.\nHa un areale molto frammentato che comprende il Nord Africa (Algeria e Tunisia) e l'Italia, dove attualmente \u00e8 presente solo in Liguria orientale; in passato era stata osservata anche in Sicilia nei pressi di Palermo (descritta da Vincenzo Tineo come \"Orchis panormitana\") ma quest'ultima potrebbe trattarsi di una errata identificazione. Recentemente, uno studio genetico sulle popolazioni del Mediterraneo han evidenziato una differenza genetica significativa tra la popolazione africana (originariamente descritta da Desfontaines nel 1799) e la popolazione italiana che pu\u00f2 essere considerata una differente sottospecie.\nCresce preferenzialmente su suoli acidi, in oliveti, radure di castagneti e querceti, prati, lungo i margini di terreni coltivati, in piena luce o in semiombra, dal livello del mare fino a 1500 m di altitudine.\nConservazione.\nPer la esiguit\u00e0 del suo areale, la Lista rossa IUCN classifica \"Orchis patens\" come specie vulnerabile..\nLa specie \u00e8 stata scelta come specie bandiera per il progetto di conservazione LIFEorchids cofinanziato dal programma LIFE dell'Unione Europea."}
{"id": "2700951", "revid": "110157", "url": "https://it.wikipedia.org/wiki?curid=2700951", "title": "Ordine del Nibbio d'oro", "text": "L' fu un'onorificenza militare dell'Impero del Giappone, fondata dall'Imperatore Meiji per commemorare Jinmu, il primo imperatore del Giappone.\nStoria.\nL'Ordine del Nibbio d'Oro fu fondato l'11 febbraio 1890 (Meiji 23) in sette gradi. L'Ordine era l'unico ordine cavalleresco militare dell'Impero del Giappone, e come tale si distingueva dagli altri ordini perch\u00e9 il nastro veniva indossato dalla spalla destra al fianco sinistro e la stella di I classe veniva indossata a destra, mentre quella di II classe a sinistra (anche se furono poi invertite per uniformarsi agli altri ordini). Il primo a cui quest'Ordine fu conferito fu il capo di stato maggiore e generale dell'esercito principe Arisugawa Taruhito, nel 1895. L'Ordine del Nibbio d'Oro era considerato superiore all'Ordine del Sol Levante dello stesso grado, era quindi l'Ordine pi\u00f9 importante dopo l'Ordine del Crisantemo. Dopo la sconfitta del Giappone del 1945 (Sh\u014dwa 20) nella guerra del pacifico e l'emanazione della nuova Costituzione nel 1946, l'Ordine fu abolito nel 1947.\nClassi.\nL'Ordine del Nibbio d'Oro disponeva fin dall'inizio di sette classi, ed era nato come onorificenza ordinaria pi\u00f9 alta del Giappone (inferiore solo all'Ordine del Crisantemo), ma in seguito il Gran Cordone con Fiori di Paulonia dell'Ordine del Sol Levante fu elevato al di sopra dell'Ordine del Nibbio d'Oro.\nMentre per tutti gli altri ordini si potevano indossare solo le insegne della classe pi\u00f9 alta posseduta, i membri dell'Ordine del Nibbio d'Oro potevano indossare le insegne di tutte le classi a cui appartenevano.\nCriteri di assegnazione.\nL'Ordine del Nibbio d'Oro venne concesso esclusivamente come onorificenza militare, per coraggio o capacit\u00e0 di comando in battaglia.\nL'Ordine era composto di sette classi. I soldati semplici potevano essere insigniti della VII, VI e V classe, i sottufficiali dalla VI alla IV classe, gli ufficiali inferiori dalla V alla III classe, gli ufficiali superiori dalla IV alla II classe e i generali dalla III alla I classe.\nDurante tutta la sua storia sono state conferite 1 067 942 medaglie dell'Ordine, molte delle quali di VI e VII classe. Nella I classe si contano unicamente 41 decorazioni e 201 nella II.\nLa concessione delle onorificenze \u00e8 stata cos\u00ec ripartita:\nGli insigniti dell'onorificenza ricevevano annualmente un vitalizio, fissato nel 1916 e rimasto successivamente immutato, che aveva valore a vita ed era concesso sino ad un anno dopo la morte dell'insignito alla famiglia. Se l'insignito moriva prima che fossero trascorsi cinque anni dalla sua decorazione, la famiglia continuava ad ogni modo a percepire lo stipendio sino allo scadere dei cinque anni minimi:\nL'Ordine poteva essere concesso \"ad personam\" oppure per corpi d'esercito nel caso di particolari distinzioni di gruppo.\nCome gli altri ordini giapponesi, l'Ordine del Nibbio d'Oro poteva essere conferito postumo."}
{"id": "2700957", "revid": "281779", "url": "https://it.wikipedia.org/wiki?curid=2700957", "title": "Maria Jacob\u00e9", "text": "Maria Jacob\u00e9 o Maria Jacoba \u00e8 una delle \"Marie del Mare\" protagoniste della leggenda provenzale, secondo cui alcuni discepoli di Ges\u00f9 sarebbero fuggiti nell'attuale sud della Francia dalla Palestina nel 48 d.C. Questa storia viene narrata dal vescovo Jacopo da Varagine nella \"Legenda Aurea\". Sempre secondo questa narrazione, Maria Jacob\u00e9 sarebbe la cugina di Maria, la madre di Ges\u00f9. \nNella tradizione popolare, Maria Jacoba \u00e8 stata talvolta identificata con Maria di Cleofa, anche se il Vangelo secondo Giovanni, il Vangelo dello pseudo-Matteo e altri testi definiscono Maria di Cleofa come \"sorella\" della madre del Cristo, precisando che \u00e8 figlia di Anna, anche se non di Gioacchino.\nTornando a Maria Jacob\u00e9, in quanto \"cugina della madre di Ges\u00f9\" (secondo la \"Legenda aurea\"), potrebbe essere sorella di santa Elisabetta, madre di Giovanni Battista. Se tale ipotesi fosse vera, i suoi genitori potrebbe essere Onias/Honi il Giusto ed Esmeria figlia di Issacar, nomi con cui la tradizione ha voluto chiamare il padre e la madre di Elisabetta."}
{"id": "2700970", "revid": "123227627", "url": "https://it.wikipedia.org/wiki?curid=2700970", "title": "Battaglia della Bainsizza (Slovenia)", "text": "Battaglia della Bainsizza o \"Battaglia della Bansizza\" (in sloveno: Bate, in tedesco \"Batta\") \u00e8 un insediamento (\"naselje\") sparso della Slovenia, frazione della citt\u00e0 comune di Nuova Gorizia.\nL'insediamento \u00e8 situato sull'altopiano della Bainsizza (\"Banj\u0161ka planota\"), a 15,1\u00a0km a nord del capoluogo comunale e a 13,6\u00a0km dal confine italiano ed \u00e8 costituita anche dagli agglomerati di Bresciachi (\"Bre\u0161\u010daki\"), Ceferini (\"\u010ceferinov\u0161\u010de\"), Cumeri (\"Humarji\"), \"Jelar\u0161\u010de\", \"Je\u017eevec\", Madoni (\"Madoni\"), Podlacca (\"Podlaka\"), \"Pi\u010dulini\", \"Sedev\u010di\u010di\" e Sveto (\"Sveto\").\nStoria.\nDopo la caduta dell'Impero romano d'Occidente, e la parentesi del Regno ostrogoto, i Longobardi si insediarono nel suo territorio, seguiti poi attorno al VI secolo da popolazioni slave. Alla caduta del Regno longobardo subentrarono quindi i Franchi; nell'887 Arnolfo, Re dei Franchi orientali, istitu\u00ec la marca di Carniola; nel 957 la Carniola pass\u00f2 sotto l'autorit\u00e0 del Duca di Baviera e poi nel 976 nel Ducato di Carinzia appena costituito dall'imperatore Ottone II.\nIn seguito il Ducato di Carinzia pass\u00f2, come ricompensa per i servigi resi all'imperatore Rodolfo I contro Ottocaro II di Boemia, a Mainardo II di Tirolo-Gorizia; il territorio quindi entr\u00f2 nella Contea di Gorizia e in seguito della Contea di Gorizia e Gradisca e poi nel 1500 alla Casa d\u2019Asburgo.\nCon il trattato di Sch\u00f6nbrunn (1809) entr\u00f2 a far parte delle Province Illiriche.\nCol Congresso di Vienna nel 1815 rientr\u00f2 in mano austriaca divenendo comune autonomo col nome di \"Bainsitza St. Lorenzo\" che oltre all'attuale insediamento, comprendeva anche quello dell'attigua R\u00e0una (\"Grgaske Ravne\") nonch\u00e9 dell'agglomerato di Bitezi (\"Bite\u017e\") ora parte di Gargaro.\nDurante la Prima guerra mondiale fu teatro della Undicesima battaglia dell'Isonzo; alla periferia di Sveto vi \u00e8 ancora una colonna commemorativa della 2\u00aa Armata italiana col nome di molti reparti che ebbero parte alle operazioni in tale battaglia.\nDal 1920 al 1947 fece parte del Regno d'Italia, inquadrato nella Provincia di Gorizia e fu comune autonomo fino al 1928 quando fu soppresso e aggregato a Gargaro; pass\u00f2 poi alla Jugoslavia e quindi alla Slovenia.\nAlture principali.\n\"Kamera\u010d\", 768 m; Slemo (\"Sleme\"), 801 m; \"Kuk\", 788 m; Monte Sgorenizze (\"Zgorelec\"), 876 m; \"Pisova\", 836 m; Quota Papa (\"Gomila\"), 816/803 m."}
{"id": "2700973", "revid": "107049311", "url": "https://it.wikipedia.org/wiki?curid=2700973", "title": "Campionato sudafricano di Formula 1", "text": "Il campionato sudafricano di Formula 1 (\"South African Formula One Championship\"), fu un campionato motoristico utilizzante vetture di Formula 1 che si disput\u00f2 in Sudafrica e Rhodesia tra il 1960 e il 1975.\nLe vetture utilizzate erano per lo pi\u00f9 vecchie vetture di F1 oppure vetture costruite, o modificate, da produttori locali. I piloti erano anch'essi locali, anche se qualche volta in tali gare si cimentavano anche i piloti del campionato mondiale di F1. Spesso questi piloti, e vetture, partecipavano al Gran Premio del Sud Africa valido per il mondiale, mentre pi\u00f9 raramente prendevano parte alle gare svolte al di fuori del Sud Africa."}
{"id": "2700982", "revid": "889336", "url": "https://it.wikipedia.org/wiki?curid=2700982", "title": "Luigi Bertani", "text": "Carriera.\nDopo due anni disputati in Serie C con la maglia della Pro Vercelli, disputa l'anomalo Campionato Alta Italia 1945-1946 con la Sampierdarenese, che chiude il torneo all'ultimo posto. Dopo la fusione del 1\u00ba agosto 1946 con l'Andrea Doria Bertani entra a far parte della neonata .\nDopo un primo campionato da riserva (9 presenze), si impone da titolare a partire dalla stagione 1947-1948 occupando per quattro stagioni un posto fisso nella mediana blucerchiata e indossando, nella stagione 1950-1951, la fascia di capitano.\nNell'estate 1951 viene ceduto al nello scambio che porta a Genova il pi\u00f9 giovane Alberto Fommei. in Toscana Bertani disputa un campionato di Serie B ed uno di Serie C.\nIn carriera ha totalizzato complessivamente 133 presenze e 2 reti nella Serie A a girone unico e 31 presenze in Serie B."}
{"id": "2700988", "revid": "28506256", "url": "https://it.wikipedia.org/wiki?curid=2700988", "title": "Konstantin Nikolaevi\u010d", "text": ""}
{"id": "2700989", "revid": "385321", "url": "https://it.wikipedia.org/wiki?curid=2700989", "title": "Twitches - Gemelle Streghelle 2", "text": ""}
{"id": "2700990", "revid": "125754357", "url": "https://it.wikipedia.org/wiki?curid=2700990", "title": "Conferenza ONU sui cambiamenti climatici 2009", "text": "La Conferenza delle Parti delle Nazioni Unite sui Cambiamenti Climatici 2015 (COP15) si \u00e8 svolta presso il Bella Center di Copenaghen, in Danimarca, tra il 7 e il 18 dicembre 2009. Il tema di questa conferenza sul clima \u00e8 fare un accordo sulla diminuzione di emissioni di anidride carbonica. Le delegazioni partecipanti alla conferenza sono 192, tutte Membri dell'UNFCCC.\nProposte di tagli di anidride carbonica (per paese).\nUnione europea.\nL'Unione europea propone di tagliare le emissioni di gas a effetto serra del 20% rispetto ai livelli del 1990 entro il 2020.\nOppure tagliare le emissioni di gas serra del 30%, rispetto ai livelli del 1990 entro il 2020, se gli altri paesi arrivano ad un accordo internazionale pi\u00f9 avanzato.\nGli Stati Uniti propongono di tagliare le emissioni di gas a effetto serra del 17% rispetto ai livelli del 2005 entro il 2020, del 42% entro il 2030 e l'83% entro il 2050.\nCi\u00f2 significa ridurre drasticamente i gas serra del 1,3% rispetto ai livelli del 1990 entro il 2020, del 31% entro il 2030 e dell'80% entro il 2050.\nLa Cina propone di tagliare l'intensit\u00e0 di emissioni di gas nell'aria del 30-45% rispetto ai livelli del 2005 entro il 2020.\nL'India propone di tagliare l'intensit\u00e0 di emissioni del 20-25% rispetto ai livelli del 2005 entro il 2020.\nIl Brasile propone di tagliare le emissioni del 38-42% rispetto ai livelli del 2005 entro il 2020.\nCi\u00f2 equivale a un taglio di emissioni tra 1,8% e il 5% rispetto ai livelli del 1990 entro il 2020.\nIl Giappone propone di tagliare le emissioni del 25% rispetto ai livelli del 1990 entro il 2020.\nL'Australia propone di tagliare le emissioni di gas a effetto serra del 5% rispetto ai livelli del 2000 entro il 2020.\nCi\u00f2 equivale a un taglio di emissioni del 23,9% rispetto ai livelli del 1990 entro il 2020.\nIl Sudafrica propone di tagliare le emissioni del 34% rispetto ai livelli attuali entro il 2020.\nCi\u00f2 equivale a un taglio di emissioni tra il 3% e il 10,4% rispetto ai livelli del 1990 entro il 2020."}
{"id": "2700995", "revid": "188323", "url": "https://it.wikipedia.org/wiki?curid=2700995", "title": "Frenata di emergenza assistita", "text": ""}
{"id": "2700998", "revid": "1508936", "url": "https://it.wikipedia.org/wiki?curid=2700998", "title": "Giovanni Saracco", "text": "Biografia.\nNacque in una famiglia di contadini: il nonno Giovanni era mezzadro nella cascina di un medico, ed i genitori Angelo Saracco e Pierina Valpreda erano dediti anch'essi al lavoro agricolo. Aveva due fratelli, Mario (nato il 14 gennaio 1934) ed Efisio (nato il 30 dicembre 1935).\nInizi\u00f2 la sua carriera professionale come geometra comunale. Collabor\u00f2 con i professori Alessandro Molli-Boffa e Francesco Ognibene tra il 1962 ed il 1970. Si laure\u00f2 in Architettura al Politecnico di Torino nel 1975 con una tesi sull'urbanistica nell'area metropolitana il cui relatore era Leonardo Mosso. Nel 1968 fu cofondatore dell'Istituto di Studi e Servizi per lo Sviluppo della Comunit\u00e0 (ISESCO).\nLa sua attivit\u00e0 politica inizi\u00f2 nel 1960 con il Centro di Attivit\u00e0 Sociali ed il periodico di area cattolica Giovani a Torino di cui era direttore. Insieme a Piero Quarello, Adriano Cordazzo, Danilo Frassetto e Renzo Bodrato anim\u00f2 l'Associazione Italiana Lavoratori Studenti. In questo periodo ebbe rapporti con l'area della Sinistra Cristiana. I suoi punti di riferimento furono Ernesto Baroni, Felice Balbo ed Italo Martinazzi. Negli anni '70 promosse, con altri, la nascita della Sinistra Indipendente in Piemonte. Fu Consigliere Provinciale ad Asti tra il 1985 ed il 1990, Sindaco di Villafranca d'Asti tra il 1990 ed il 1999 e Senatore della Repubblica durante la XIII Legislatura."}
{"id": "2701004", "revid": "729019", "url": "https://it.wikipedia.org/wiki?curid=2701004", "title": "Yakovlev Yak-14", "text": "Lo Yakovlev Yak-14 (in russo \u042f\u043a\u043e\u0432\u043b\u0435\u0432 \u042f\u043a-14, nome in codice NATO inizialmente Type 24, poi Mare) era un aliante da trasporto ad ala alta progettato dall'OKB 115 diretto da Aleksandr Sergeevi\u010d Jakovlev e sviluppato in Unione Sovietica alla fine degli anni quaranta.\nVenne utilizzato negli anni cinquanta, durante il primo periodo della guerra fredda, principalmente dalla Sovetskie Voenno-vozdu\u0161nye sily (VVS), l'Aeronautica militare dell'Unione Sovietica, e ridesignato localmente NK-14, dall'aeronautica militare cecoslovacca.\nVersioni.\nNK-14 (\"Nakladni kluzak\" - aliante cargo)"}
{"id": "2701011", "revid": "188323", "url": "https://it.wikipedia.org/wiki?curid=2701011", "title": "Tubeless", "text": ""}
{"id": "2701026", "revid": "28506683", "url": "https://it.wikipedia.org/wiki?curid=2701026", "title": "Solar impulse project", "text": ""}
{"id": "2701030", "revid": "447535", "url": "https://it.wikipedia.org/wiki?curid=2701030", "title": "Unpo", "text": ""}
{"id": "2701032", "revid": "88740", "url": "https://it.wikipedia.org/wiki?curid=2701032", "title": "Jane Digby", "text": "Biografia.\nFiglia primogenita dell'ammiraglio Sir Henry Digby e di Lady Jane Elizabeth Coke, nacque a Forston House, nel Dorset. Suo padre, Sir Henry, combatt\u00e9 in Spagna come ufficiale mercenario nella \"Santa Brigada\", comand\u00f2 la nave HMS \"Africa\" e partecip\u00f2 alla Battaglia di Trafalgar con Lord Horatio Nelson. Il suo nonno materno, Lord Thomas Coke, secondo conte di Leicester era uno dei massimi esponenti del partito Whig e suo bisnonno materno, Lord Thomas Coke, primo conte di Leicester, era in possesso di una collezione d'antiquariato stupefacente.\nSpos\u00f2 a 21 anni Lord Edward Law, I conte di Ellenborough, : alta, snella, bionda e con gli occhi azzurri, . A Londra conobbe il diplomatico austriaco principe Felix Schwarzenberg, figlio di Joseph di Schwarzenberg, fratello del principe Johan Adolf II e nipote di Karl Philip Schwarzenberg, vincitore di Napoleone a Dresda e Lipsia. Il principe la conobbe grazie alla presentazione del cugino di lei, George Anson. Lord Palmerstone, venuto a conoscenza dell'idillio tra il principe e la giovane Lady, riserv\u00f2 loro una camera del suo palazzo, dove i due si incontravano tutti i giorni.\nJane ebbe dal principe zu Schwarzenberg un figlio, Felix, mai legittimato, a causa del quale il matrimonio con Lord Ellemborough fall\u00ec e con una grossa somma ella si allontan\u00f2 dall'Inghilterra insieme al figlio Felix e viaggi\u00f2 a Parigi, in Svizzera a Basilea e in Baviera a Monaco, dove venne ospitata da re Luigi I, il quale pare coltivasse per lei un amore segreto, che and\u00f2 a sfumarsi quando Jane spos\u00f2 per convenienza un diplomatico bavarese, il barone Karl von Venningen. Il suo matrimonio con von Venningen non fu affatto piacevole e fin\u00ec con una separazione nel 1832.\nNel 1832, morto von Venningen in duello, Jane spos\u00f2 il generale greco Spyridon Theotokis, con il quale and\u00f2 a vivire in Albania. Da lui ebbe un solo figlio, Leonidas. Quando Theotokis mor\u00ec, Lady Jane si trasfer\u00ec in Siria dove conobbe e spos\u00f2 l'emiro Sheikh Medjuel el Mezrab. In Siria impar\u00f2 a conoscere la cultura orientale, le lingue araba e aramaica ed il Corano. Prima di morire conobbe Richard e Isabella Burton, i coniugi britannici che avrebbero contribuito alla scoperta dell'Africa nera. Lady Jane Digby mor\u00ec a Palmira l'11 agosto 1881."}
{"id": "2701033", "revid": "1305772", "url": "https://it.wikipedia.org/wiki?curid=2701033", "title": "Salomone ben Eliakim Finzi", "text": " \nBiografia.\n\u00c8 vissuto a Forl\u00ec nel XVI secolo, scrisse la \"Maftea\u1e25 ha-Gemara\", nota anche come \"Clavis Gemarica\" (1536),si tratta di un commento al Talmud, col testo in due versioni, ebraica e latina, disposte in colonne parallele.\nLa \"Maftea\u1e25 ha-Gemara\" - \"Clavis Gemarica\" fu pubblicata anche nella collezione \"Tummat Yesharim\" a Venezia nel 1622 e nella \"Clavis Talmudica Maxima\" del Bashuysen nel 1714."}
{"id": "2701035", "revid": "486946", "url": "https://it.wikipedia.org/wiki?curid=2701035", "title": "FAI F\u00e9d\u00e9ration A\u00e9ronautique Internationale", "text": ""}
{"id": "2701038", "revid": "232134", "url": "https://it.wikipedia.org/wiki?curid=2701038", "title": "Walter Lippman", "text": ""}
{"id": "2701039", "revid": "113504497", "url": "https://it.wikipedia.org/wiki?curid=2701039", "title": "Boxe (album)", "text": "Boxe \u00e8 il terzo album del gruppo musicale italiano Diaframma, pubblicato il 7 maggio 1988.\nTracce.\nTesti e musiche di Fiumani."}
{"id": "2701040", "revid": "767487", "url": "https://it.wikipedia.org/wiki?curid=2701040", "title": "Neil Turbin", "text": "L'unica registrazione incisa con il gruppo di New York fu il loro album di debutto, \"Fistful of Metal\". Turbin inoltre compose tutti i testi per quest'album. Fu licenziato dalla band nel 1984.\nL'ultimo gruppo di Turbin, i Deathriders, prende il nome da una famosa canzone degli Anthrax, la prima di \"Fistful of Metal\", ed \u00e8 stato formato nel 2003 come supporto per l'album solista di Turbin, \"Threatcon Delta\". I Deathriders hanno fatto un tour in Giappone e negli Stati Uniti nel 2008, a supporto del loro album di debutto, \"Back with a Vengeance\", la cui uscita \u00e8 stata in seguito rimandata al 2009."}
{"id": "2701041", "revid": "1718925", "url": "https://it.wikipedia.org/wiki?curid=2701041", "title": "So Small", "text": "So Small \u00e8 il primo singolo ad essere tratto dal secondo album \"Carnival Ride\" di Carrie Underwood. Questa canzone \u00e8 stata composta in parte dalla cantante stessa, insieme all'aiuto di Luke Laird e Lindsey."}
{"id": "2701042", "revid": "176772", "url": "https://it.wikipedia.org/wiki?curid=2701042", "title": "Craig Alexander Thomson", "text": ""}
{"id": "2701044", "revid": "585241", "url": "https://it.wikipedia.org/wiki?curid=2701044", "title": "Shahrest\u0101n di Nur", "text": "Lo shahrest\u0101n di Nur (farsi \u0634\u0647\u0631\u0633\u062a\u0627\u0646 \u0646\u0648\u0631) \u00e8 uno dei 20 \"shahrest\u0101n\" della provincia del Mazandaran, il capoluogo \u00e8 Nur. Lo shahrest\u0101n \u00e8 suddiviso in 3 circoscrizioni (\"bakhsh\"): "}
{"id": "2701049", "revid": "1376425", "url": "https://it.wikipedia.org/wiki?curid=2701049", "title": "Porta cittadina", "text": "Una porta cittadina o porta urbica (da \"urbe\", ossia citt\u00e0) \u00e8 un elemento architettonico che fa parte della cerchia muraria che circonda, o circondava, un centro abitato.\nUtilizzi.\nLe porte cittadine erano il punto di accesso alla citt\u00e0 dove venivano controllate persone, veicoli, beni ed animali che vi transitavano. A seconda del contesto storico, ricoprivano funzioni di difesa, sicurezza, salute, commercio o imposizione fiscale, ed erano presidiate dalle autorit\u00e0 comunali o militari. Sulla porta cittadina erano solitamente pubblicati gli editti riguardanti scadenze di tasse e imposte, unit\u00e0 di misura locali e testi di legge. Potevano essere particolarmente fortificate, ornate con scudi araldici, sculture o iscrizioni, o usate per esporre le teste dei criminali o dei nemici pubblici decapitati."}
{"id": "2701051", "revid": "2126815", "url": "https://it.wikipedia.org/wiki?curid=2701051", "title": "Marshfield (Missouri)", "text": "Marshfield \u00e8 una citt\u00e0 del Missouri, negli Stati Uniti, capoluogo della Contea di Webster.\nFu fondata nel 1830. Fino al 1870, anno in cui fu collegata al resto del paese dalla ferrovia, la sua crescita fu molto lenta. Nel censimento del 2000, la sua popolazione era di 5.720 abitanti.\nNel 1880 fu colpita da un fortissimo tornado, che caus\u00f2 la morte di 99 persone e il ferimento di oltre 200. Solo 15 dei suoi edifici non vennero distrutto.\nLa citt\u00e0 \u00e8 sede del \"Missouri Walk of Fame\", sulla falsariga della Hollywood Walk of Fame, che onora personaggi famosi nati nello Stato del Missouri.\n\u00c8 il luogo natale del famoso astronomo Edwin Hubble. Una copia in scala 1/4 del telescopio spaziale che porta il suo nome (Telescopio spaziale Hubble) \u00e8 esposta all'esterno della sede del Palazzo di Giustizia."}
{"id": "2701052", "revid": "726373", "url": "https://it.wikipedia.org/wiki?curid=2701052", "title": "Massacro (romanzo)", "text": "Massacro (\"Slawter\") \u00e8 un libro scritto da Darren Shan. Fa parte della saga \"Demonata\", di cui \u00e8 il terzo (quarto in ordine cronologico) scritto, che \u00e8 stata tradotta in 9 lingue e pubblicata in numerosi paesi. Il protagonista \u00e8 Grubbs Grady, come anche nel primo libro Demonata \"Il signore dei demoni\".\nTrama.\nQuesto libro si svolge circa un anno dopo \"Il signore dei demoni\". Nel momento in cui si svolge la storia, a Dervish, che \u00e8 appena tornato dalla sua battaglia con Lord Loss, un produttore di film horror chiamato Davida Haymon offre la possibilit\u00e0 di lavorare sul set del suo nuovo film, \"Massacro\". Si sveglia e si ritrova in una piccola camera in uno degli edifici che compongono la citt\u00e0 del set. Dervish e Bill-E sono in camera con il produttore del film quando usa la magia speciale per svegliarli. I tre quindi corrono in citt\u00e0 per avvertire la popolazione di scappare, dicendo che una fuga di gas far\u00e0 esplodere la citt\u00e0. Tornati nella casa di Dervish, Grubbs racconta al proprietario della casa di come sarebbe la sua vita se avesse la magia. Quando Dervish controlla se Grubbs ha i poteri magici pensa che lui non ne abbia, ma in verit\u00e0 Grubbs li ha, ma senza saperlo. In seguito decide di controllare se ha realmente i poteri, accendendo e spegnendo la luce senza utilizzare l'interruttore e facendo sparire il suo riflesso. Per avere il potere di nascondere i suoi poteri da Dervish e di usare la magia nel mondo reale, lontano da qualsiasi demoni pu\u00f2 significare solo una cosa: Grubbs \u00e8 un mago."}
{"id": "2701060", "revid": "1027057", "url": "https://it.wikipedia.org/wiki?curid=2701060", "title": "Slavistica", "text": "La slavistica \u00e8 la disciplina accademica delle scienze umane che studia, documenta e tramanda la cultura, la letteratura e le lingue slave nelle manifestazioni storiche e contemporanee dei popoli slavi.\nStoria.\nLa slavistica emerse nel tardo XVIII e nel primo XIX secolo, contemporaneamente ai revival nazionalisti di varie nazioni di origine slava, e con i tentativi ideologici di stabilire un comune sentire di una comunit\u00e0 slava, il cui risultato pi\u00f9 importante fu la creazione del movimento Panslavista. Tra i primi studiosi che impiegarono il termine \"Slavistica\" troviamo il boemo Josef Dobrovsk\u00fd (1753-1859). Il primo slavista italiano fu Sebastiano Ciampi (1769-1847).\nLa storia degli studi slavi viene generalmente divisa in tre periodi. Fino al 1876 i primi slavisti si concentrarono sui documenti e le stampe delle opere maggiori delle lingue slave, tra le quali i primi testi scritti nelle lingue nazionali. In questo primo periodo vennero scritti i primi dizionari, grammatiche e compendi moderni per la maggioranza delle lingue slave. \nIl secondo periodo, terminato con la Prima guerra mondiale, vide la rapida espansione della filologia e della linguistica slava, ancora di pi\u00f9 al di fuori dei Paesi slavi, nella cerchia di August Schleicher (1821-1868) e August Leskien (1840-1916) presso l'Universit\u00e0 di Lipsia. \nNel periodo tra le due guerre gli slavisti posero l'attenzione soprattutto alla dialettologia. La slavistica continu\u00f2 a progredire nei Paesi abitati da grandi percentuali di popolazione di origine slava. Dopo la Seconda guerra mondiale si formarono centri di studio molto avanzati, con speciale riguardo alle scienze umane e sociali, in varie universit\u00e0 di molte zone del mondo. In parte a causa della particolare situazione politica dell'Europa occidentale e degli Stati Uniti d'America, alimentata dalla Guerra fredda, gli studi slavi ebbero molto seguito nel periodo tra la Seconda guerra mondiale e gli anni '90."}
{"id": "2701066", "revid": "767487", "url": "https://it.wikipedia.org/wiki?curid=2701066", "title": "War Requiem (film)", "text": "War Requiem \u00e8 un film del 1989 diretto da Derek Jarman.\nIl film \u00e8 una rappresentazione visiva dell'opera musicale omonima di Benjamin Britten composta nel 1961-1962 per l'inaugurazione della Cattedrale di Coventry restaurata dopo la distruzione bellica del 1940.\nLa colonna sonora del film \u00e8 tratta dall'esecuzione di \"War Requiem\" diretta da Britten nel 1963 alla Kingsway Hall di Londra, con solisti Galina Vishnevskaya, Peter Pears e Dietrich Fischer-Dieskau.\n\u00c8 stato l'ultimo film interpretato da Laurence Olivier."}
{"id": "2701067", "revid": "767487", "url": "https://it.wikipedia.org/wiki?curid=2701067", "title": "Claudio Bieler", "text": "Carriera.\nEsord\u00ec nel 2005 nella Primera Divisi\u00f3n Argentina con la maglia del Col\u00f3n de Santa Fe. L'anno successivo venne mandato in prestito all'Atl\u00e9tico de Rafaela, squadra della Primera B Nacional, con la quale vinse la classifica dei cannonieri realizzando 16 reti.\nSuccessivamente si trasfer\u00ec in Cile nella squadra del Colo Colo allenata da Claudio Borghi. Con la maglia bianconera conquist\u00f2 il successo nel campionato di Apertura 2007.\nDal 2008 gioca per il club ecuadoriano della LDU Quito con il quale ha vinto la Coppa Libertadores 2008 (3 gol), la Recopa Sudamericana 2009 (2 gol), la Copa Sudamericana 2009 (8 gol) ed ha partecipato alla Coppa del mondo per club FIFA 2008 (1 gol).\nNel gennaio 2010 ha firmato un contratto della durata di tre anni e mezzo con la squadra argentina del Racing Avellaneda che si \u00e8 aggiudicata la met\u00e0 del cartellino del giocatore per la cifra di 2 milioni di dollari.\nPassa al Newell's Old Boys il 4 febbraio 2011, in prestito con diritto di riscatto. Nel secondo semestre dello stesso anno torna a vestire, sempre con la formula del prestito, la maglia della LDU Quito. Al termine della stagione il prestito viene trasformato in cessione a titolo definitivo.\nNel 2013 firma un contratto con lo Sporting Kansas City, squadra statunitense della Major League Soccer; con la nuova maglia ha realizzato un gol nella gara di esordio disputata il 2 marzo 2013 contro il Philadelphia Union."}
{"id": "2701068", "revid": "1543377", "url": "https://it.wikipedia.org/wiki?curid=2701068", "title": "Michael Akins", "text": "Michael Akins \u00e8 un personaggio dei fumetti creato nel 2001 da Greg Rucka e pubblicato da DC Comics. Akins \u00e8 il commissario di polizia che sostituisce James Gordon alla guida del Dipartimento di polizia di Gotham City.\nBiografia.\nIn seguito alla ricostruzione di Gotham City dopo il , il commissario James Gordon va in pensione, e il suo posto viene preso da Michael Akins.\nAkins si dimostra piuttosto restio a coinvolgere Batman chiedendogli aiuto, non vedendo di buon'occhio i vigilantes: quando era ancora detective a Gateway City, Akins affront\u00f2 un caso di un bambino rapito, ed un vigilante cerc\u00f2 di salvarlo, col risultato che sia il giovane sia il vigilante finirono uccisi.\nQuando si scatena la e Batman assume il controllo delle forze di polizia della citt\u00e0, Akins ordina l'arresto dell'Uomo Pipistrello, dichiarando illegali tutti i vigilantes, e rimuovendo il batsegnale dal tetto del dipartimento.\nIn seguito agli eventi di \"Un anno dopo\" e di \"Crisi infinita\", Akins scompare, e Gordon riprende il suo posto come commissario."}
{"id": "2701081", "revid": "287204", "url": "https://it.wikipedia.org/wiki?curid=2701081", "title": "David Braz de Oliveira Filho", "text": "Carriera.\nClub.\nGli inizi.\nDavid \u00e8 cresciuto calcisticamente nel Palmeiras, militando nelle giovanili del club dal 2002 al 2007. Lo stesso anno \u00e8 passato in prima squadra, compiendo il suo debutto da professionista il 10 febbraio 2007 in un pareggio per 1-1 contro il Bragantino nel Campeonato Paulista.\nPanathinaikos.\nIl 19 gennaio 2009 il giovane brasiliano \u00e8 passato tra le file del a parametro zero, firmando un contratto da 4 anni e mezzo con il club greco. Ciononostante nell'estate del medesimo anno la squadra ha avuto bisogno di liberare un posto per un giocatore straniero, cos\u00ec ha deciso di mandare in prestito David al Flamengo, per il periodo di un anno, lasciandogli cos\u00ec la possibilit\u00e0 di giocare di pi\u00f9 e di acquisire esperienza.\nFlamengo.\nNell'estate 2009 il difensore \u00e8 passato tra le file del Flamengo. Con i rossoneri David ha giocato il Campeonato Brasileiro S\u00e9rie A 2009, disputando buone partite e mettendo in mostra le sue promettenti doti. Il 6 dicembre, nell'ultima partita di campionato decisiva per la vittoria della competizione, ha segnato il gol del pareggio contro il Gremio, aiutando la sua squadra a vincere la 39\u00aa edizione del torneo brasiliano.\nNazionale.\nHa fatto parte delle selezioni giovanili Under-18 e Under-20."}
{"id": "2701083", "revid": "1652635", "url": "https://it.wikipedia.org/wiki?curid=2701083", "title": "Esistenza di Dio", "text": "Lesistenza di Dio costituisce una delle fondamentali questioni aperte della filosofia e in particolare della metafisica.\nLa teologia si occupa fin dai tempi della Grecia antica della natura e delle opere di Dio o degli dei. Le diverse teologie hanno spiegato in vario modo l'origine della fede in Dio facendo riferimento, per esempio, al ragionamento, alla rivelazione soprannaturale o alla libera scelta del singolo. Un esempio della prima posizione \u00e8 la teologia cattolica, che nella linea di Tommaso d'Aquino ritiene l'esistenza di Dio tutt'altro che auto-evidente alla ragione, ma cui la ragione pu\u00f2 giungere in seguito a un ragionamento fondato su argomenti \"naturali\", ovvero non rivelati (cfr. Teologia fondamentale). Un esempio della seconda \u00e8 il luteranesimo, che conta sul principio dei cinque \"sola\" per giustificare la credenza in Dio.\nParticolarmente nell'et\u00e0 contemporanea (anche se non mancano spunti nel mondo antico) alcuni filosofi hanno teorizzato, usando varie argomentazioni razionali, l'inesistenza di un dio (ateismo). Spesso hanno difeso questa loro tesi in opposizione alle tradizionali ontologie teistiche alla base di metafisiche fisicalistiche, spiritualistiche o umanistiche. \nQuestioni preliminari.\nDefinizione dell'esistenza di Dio.\nIn Occidente, il termine \"Dio\" si riferisce tipicamente al concetto monoteistico di un essere supremo, ovvero un essere del quale non si pu\u00f2 pensare nulla di pi\u00f9 grande secondo la definizione di Anselmo d'Aosta: \"Deus est ens quo nihil maius cogitari potest\".. Una definizione comune in questa tradizione afferma che Dio possiede ogni perfezione possibile incluse qualit\u00e0 quali onniscienza, onnipotenza e una perfetta benevolenza. Comunque, questa definizione non \u00e8 l'unica possibile. Le religioni politeistiche usano la parola \"Dio\" per diversi esseri che sono tutti ritenuti come esistenti.\nAlcune mitologie, come quelle di Omero e Ovidio, ritraggono questi dei che discutono, ingannano e si combattono l'un l'altro. Il periodo di tempo in cui avvengono questi conflitti (ad esempio, i dieci anni della guerra di Troia) implica che nessuna di queste divinit\u00e0 \u00e8 onnipotente e particolarmente benevola. La metafisica panteista si fonda sui due concetti teoretici di origine e di causa.\nMolti panteisti hanno utilizzato ed utilizzano nomi diversi da \"dio\" connotando e nominando il principio-origine-causa come Essere, Logos, Ragione, Intelligenza, Spirito, Assoluto ecc.\nUn modo per stabilire la validit\u00e0 di una qualsiasi argomentazione riguardo all'esistenza di Dio \u00e8 quello di esaminare le caratteristiche di Dio nel senso generale, salvo poi entrare nello specifico per ogni religione, fede o credenza. Un approccio a questo problema seguendo le opere di Ludwig Wittgenstein potrebbe essere quello di estrarre una definizione di \"Dio\" dal modo in cui viene utilizzata questa particolare parola. Come usiamo la parola \"dio\" o \"dei\"? Questa linea di ragionamento incontra immediatamente dei problemi se cerca di dare una nozione universale di \"Dio\" poich\u00e9 tale parola (e il suo equivalente nelle altre lingue) \u00e8 stata usata in modi molto differenti lungo tutto il corso della storia umana.\nFilosofia greca.\nDio secondo Aristotele.\nQuando noi usiamo l\u2019espressione \u201cl\u2019uomo\u201d, la usiamo per riferirci alla specie umana, a tutti gli uomini; cos\u00ec quando Aristotele dice \u201cil Dio\u201d, si riferisce alla specie di altri essere viventi: gli D\u00e8i. \nPer Aristotele gli D\u00e8i sono necessari per spiegare i movimenti dei corpi celesti, poich\u00e9 l\u2019universo \u00e8 diviso in due grandi zone: la terra e il cielo. Tutto ci\u00f2 che succede sulla terra sono vari movimenti che hanno le loro cause; poi per\u00f2 in cielo, ci sono altri corpi come il sole, le stelle, la luna e gli altri pianeti che girano intorno alla Terra. Secondo Aristotele questi corpi girano da sempre e per sempre intorno alla Terra. Secondo Aristotele dato che il loro movimento \u00e8 eterno, richiedono una causa eterna e che agisca continuamente senza mai fermarsi. Quest\u2019ultimi vengono chiamati motori immobili dei cieli, a proposito dei quali pensa che queste realt\u00e0 sono D\u00e8i. \nReligioni abramitiche.\nDio secondo l'ebraismo.\nLa definizione di Dio nell'ebraismo \u00e8 estremamente rigida; gli attributi che contraddistinguono il Dio d'Israele dalle altre divinit\u00e0 sono contenuti per la maggior parte nel \"libro dell'Esodo\", dove si narra che egli intervenne designando Mos\u00e8 come suo profeta e guida del popolo ebraico per liberarlo dalla schiavit\u00f9 in Egitto.\nEsodo, insieme agli altri quattro libri principali della Bibbia ebraica, costituisce la \"Torah\", cio\u00e8 il Pentateuco, dove sono contenuti tutti gli ordini, le prescrizioni e le proibizioni divine della religione degli ebrei. I Dieci comandamenti sono il nucleo fondamentale della Legge donata da Dio a Mos\u00e8 secondo l\"Esodo\", che in totale consiste di 613 regole.\nIl monoteismo assoluto degli ebrei \u00e8 l'elemento pi\u00f9 importante della loro identit\u00e0 etnico-religiosa. Oltre a questo, Dio per gli ebrei \u00e8 trascendente, immateriale e invisibile (quindi anche impossibile da raffigurare in una qualunque maniera); onnisciente, onnipotente e onnipresente; geloso e benevolo, sovrano e giudice, severo ma misericordioso, Dio per gli ebrei \u00e8 il sommo regnante, creatore e legislatore dell'universo.\nLa sua \"esclusivit\u00e0\" impone al popolo ebraico di non adorare niente e nessun altro all'infuori di lui, e ci\u00f2 rende il loro rapporto stretto da un forte legame non solo di alleanza, ma anche di appartenenza.\nDio secondo il cristianesimo.\nDio, secondo il cristianesimo, non \u00e8 conoscibile dall'uomo, se egli stesso non si rivela a lui. Secondo il cattolicesimo, l'uomo pu\u00f2 arrivare a provare l'esistenza di Dio attraverso percorsi filosofici e logici, ma non pu\u00f2 comunque arrivare alla sua conoscenza con la pura ragione: usando le parole di Tommaso d'Aquino, la ragione pu\u00f2 arrivare a conoscere il \"quia est\" di Dio (\u00abil fatto che Egli \u00e8\u00bb) ma non il \"quid est\" (\u00abche cosa \u00e8\u00bb), che \u00e8 oggetto di mistero della fede; per sapere \"chi\" \u00e8 Dio occorre il dato della Rivelazione. Dio si \u00e8 rivelato agli uomini \u00abnei tempi antichi molte volte e in diversi modi ai padri per mezzo dei profeti\u00bb e in generale nella storia di Israele, testimoniata dalla Bibbia.\nLa piena e definitiva rivelazione di Dio si \u00e8 avuta con Ges\u00f9 Cristo, poich\u00e9 egli \u00e8 al tempo stesso Figlio di Dio (e dunque Dio egli stesso) e uomo per effetto dell'incarnazione.\nTale rivelazione \u00e8 stata tramandata nei \"Vangeli\" e in generale nel \"Nuovo Testamento\", ed approfondita nella riflessione successiva. Dio secondo la religione cattolica \u00e8 dunque (primo dogma) Uno e Trino, una Sostanza in tre Persone, Padre, Figlio e Spirito Santo. Il Padre e il Figlio, l'Essere e il Pensiero (il \"Logos\") sono in una reciproca dimensione relazionale di amore, espressa (e personificata) dallo Spirito Santo.\nDio \u00e8 personale, eterno, onnipotente, onnisciente, perfettissimo, creatore dell'universo, provvidenza e salvezza degli uomini, creature poste al vertice dell'ordine del creato. Il secondo dogma del Cristianesimo \u00e8 la fede in Ges\u00f9 Cristo, Figlio di Dio, Verbo eterno del Padre, che si incarn\u00f2 in forma umana, nascendo dalla Vergine Maria. Dopo aver predicato l'amore infinito di Dio verso gli uomini, port\u00f2 a compimento la sua missione con la sua passione e morte in croce. Il Padre lo resuscit\u00f2 il terzo giorno (Pasqua di Risurrezione), aprendo agli uomini la possibilit\u00e0 della redenzione. Mand\u00f2 poi lo Spirito Santo sui suoi discepoli, che formarono la Chiesa.\nDio secondo l'Islam.\nIl termine arabo Allah che designa il Creatore sia per l'Islam che per gli arabi cristiani, si traduce letteralmente in italiano \"Dio\".\nAllah rappresenta l'esistenza eterna, suprema, onnipotente e onnisciente nell'Islam. Ha creato e continua a creare l'universo e tutto ci\u00f2 che contiene.\nInduismo.\nAdvaita Ved\u0101nta.\nNella religione induista, secondo la filosofia della scuola monista dell'Advaita Ved\u0101nta, la realt\u00e0 viene in ultima analisi vista come un essere singolo, senza qualit\u00e0, immutabile, eternamente beato e completo, chiamato Brahman (o \"nirguna Brahman\", ossia \"Brahman senza attributi\"). Il Brahman, pur essendo immanente in tutta la manifestazione, viene visto come qualcosa che sta al di l\u00e0 della comprensione umana, in quanto non possono esistere strumenti cognitivi adatti per comprendere il Brahman all'interno di qualsiasi forma di esistenza duale. L'unico modo che l'uomo ha per comprendere il Brahman, infatti, \u00e8 riscoprire di \"essere\" lui stesso il Brahman.\nQuello che percepiamo ordinariamente, ovvero un mondo composto da molti aspetti (dai pi\u00f9 grossolani a pi\u00f9 sottili), \u00e8 dovuto all'illusione ed \u00e8 difficile, se non impossibile, emanciparsi dall'illusione e concepire il nirguna Brahman. Per rendersi accessibile agli esseri, alla nascita dell'universo si manifest\u00f2 come \u012a\u015bvara (o \"Saguna Brahman\", ossia \"Brahman con attributi\"), cio\u00e8 l'aspetto personale di Dio, il Dio con una personalit\u00e0 e degli attributi, che si mostra ai suoi devoti sotto infinite forme. A Ishvara, a sua volta, vengono ascritte qualit\u00e0 come onniscienza, onnipotenza, e benevolenza.\nProblema del sovranaturale.\nUn problema immediatamente posto dalla questione dell'esistenza di un Dio \u00e8 che le credenze tradizionali solitamente attribuiscono a Dio vari poteri sovrannaturali. Gli esseri sovrannaturali possono essere in grado di nascondere o rivelare se stessi per i loro scopi, come ad esempio nella storia di Filemone e Bauci. Le capacit\u00e0 sovrannaturali di Dio sono spesso offerte per spiegare l'incapacit\u00e0 dei metodi empirici di investigarne l'esistenza. Nella filosofia della scienza di Karl Popper, l'asserzione dell'esistenza di un Dio sovrannaturale sarebbe una ipotesi non falsificabile, e quindi chiusa all'investigazione scientifica.\nI sostenitori del disegno intelligente credono che esistano prove empiriche che indicano l'esistenza di un creatore intelligente, anche se le loro asserzioni sono rigettate dalla comunit\u00e0 scientifica poich\u00e9 il disegno intelligente si affida ad un ristretto insieme di argomenti correlati al problema della sintonia fine, che non sono ancora stati risolti con spiegazioni naturali. Il creatore implicato dal disegno intelligente equivale al negativamente connotato Dio dei vuoti. I positivisti logici, quali Rudolf Carnap e A. J. Ayer, vedono qualsiasi discussione sulle divinit\u00e0 come un vero e proprio nonsense. Per i positivisti logici e per gli aderenti a simili scuole di pensiero, affermazioni sulla religione o altre esperienze trascendenti non possono avere un valore di verit\u00e0 e vengono considerate come prive di senso.\nEpistemologia.\nLa conoscenza, nel senso di \"comprensione di un fatto o di una verit\u00e0\" si pu\u00f2 distinguere in conoscenza \"a posteriori\", basata sull'esperienza o la deduzione (cfr. Metodologia), e in conoscenza \"a priori\" derivante dall'introspezione, da assiomi o dall'autoevidenza. La conoscenza pu\u00f2 essere descritta anche come uno stato psicologico, poich\u00e9 in senso stretto non potr\u00e0 mai esserci una vera e propria conoscenza \"a posteriori\" (cfr. Relativismo).\nGran parte del disaccordo circa le \"prove\" dell'esistenza di Dio \u00e8 dovuto alle differenti concezioni non solo del termine \"Dio\" ma anche dei termini \"prova\", \"verit\u00e0\" e \"conoscenza\". La credenza religiosa derivante dalla rivelazione o dall'illuminazione (satori) ricade nel tipo di conoscenza a priori. Conclusioni differenti circa l'esistenza di Dio spesso si fondano su criteri differenti nel decidere quali metodi sono appropriati per decidere se qualcosa \u00e8 vero o no. Esempi sono:\nArgomentazioni a favore dell'esistenza di Dio.\nLe prove metafisiche o ontologiche sono quelle che nel tempo sono state proposte da diversi pensatori. Tra le pi\u00f9 celebri forme in cui queste sono proposte, vi sono l'argomento ontologico del \"Proslogion\" di Anselmo d'Aosta e le \"cinque vie\" di Tommaso d'Aquino, con le quali gli autori intendono provare l'esistenza di Dio come \"primo motore immobile\", \"prima causa incausata\", \"essere necessario\", \"essere perfettissimo\", \"sapientissimo ordinatore\".\nArgomento ontologico di Anselmo d'Aosta.\nSpiegazione.\nAnselmo d'Aosta, teologo cattolico vissuto nel Medioevo, con la prova \"ontologica\" intende dimostrare che Dio, \u00abl'Essere di cui non si pu\u00f2 pensare nulla di pi\u00f9 grande\u00bb, esiste non solo come idea ma realmente, mediante un'argomentazione tutta interna alla logica (\"a priori\"), ossia un'argomentazione che non necessita dei dati dell'esperienza. Secondo Anselmo, infatti, anche l'ateo possiede implicitamente l'idea di Dio: persino l'insipiente che \u00abdice in cuor suo \"Dio non esiste\"\u00bb deve convincersi che sia pensabile intellettualmente qualcosa di immensamente grande, che abbia il massimo di tutte le qualit\u00e0, tale per cui non \u00e8 possibile pensare alcunch\u00e9 di maggiore. Ad esempio non conosciamo l'essere pi\u00f9 buono al mondo, ma riusciamo nella nostra mente a concepire l'essenza di una bont\u00e0 assoluta e insuperabile.\nAmmettiamo dunque che \u00abci\u00f2 di cui non si pu\u00f2 pensare il maggiore\u00bb esista nel solo intelletto, e non nella realt\u00e0; ma se \u00e8 dunque nel solo intelletto, si pu\u00f2 almeno pensare che esista anche nella realt\u00e0, il che sarebbe maggiore di quello che non poteva essere minore di nient'altro: vi aggiungeremmo infatti la fondamentale caratteristica della reale esistenza. Ne seguirebbe un paradosso: qualcosa sarebbe maggiore del pi\u00f9 grande. A questo punto, chi nega ancora che a un tale concetto dell'intelletto corrisponda una realt\u00e0, necessariamente si contraddice, perch\u00e9 solo attribuendogli l'esistenza riusciremmo a pensarlo davvero come \u00abil pi\u00f9 grande\u00bb.\nCi\u00f2 che esiste nella realt\u00e0, secondo Anselmo, ha pi\u00f9 valore di ci\u00f2 che esiste nel solo intelletto, secondo la concezione tipicamente platonica che identificava il Bene con l'essere. L'albero esiste nella realt\u00e0 e quindi anche nell'intelletto, mentre non tutto quel che esiste nella mente esiste anche nella realt\u00e0 (ad esempio un cavallo alato). Ma non si pu\u00f2 concepire Dio come il massimo senza attribuirgli una reale esistenza.\nConfutazione di Gaunilone.\nIl monaco benedettino francese Gaunilone (994-1083), pur non mettendo in dubbio l'esistenza di Dio, contest\u00f2 la prova a priori di Anselmo nel suo \"Liber pro insipiente\". Secondo Gaunilone non ci si pu\u00f2 fondare sull'esistenza nel pensiero per concludere l'esistenza nella realt\u00e0 sensibile (si possono pensare cose impossibili), per cui la definizione di divinit\u00e0 presa da Anselmo o \u00e8 dedotta da qualcosa d'altro (dato di rivelazione, quindi non \u00e8 prova a priori) o \u00e8 completamente arbitraria e quindi si pone il problema della stessa pensabilit\u00e0 della definizione. In altri termini, egli obiettava che \u00abse io penso un'isola perfettissima, allora questa esiste anche nella realt\u00e0?\u00bb.\nAnselmo obiett\u00f2 alla critica sostenendo che non si potevano porre sullo stesso piano Dio e un'isola, poich\u00e9 la sua prova era applicabile solo alla perfezione massima, ovvero Dio, \u00abci\u00f2 di cui non si pu\u00f2 pensare nulla di pi\u00f9 grande\u00bb. La seconda obiezione di Gaunilone fu la seguente: \u00abammettendo che la prova di Anselmo sia valida, com'\u00e8 possibile che la mente umana, limitata, riesca ad ospitare il pensiero dell'infinita figura di Dio?\u00bb. Anselmo rispose che la sua prova definiva Dio soltanto attraverso la teologia negativa, negandogli cio\u00e8 ogni difetto ed imperfezione, affermando soltanto che Dio \u00e8, ma non che cosa Egli \u00e8. Inoltre, nel cap. XV del \"Proslogion\", Anselmo asserisce che Dio \u00e8 sempre pi\u00f9 grande di ci\u00f2 che possa essere pensato su di Lui.\nRielaborazione di Cartesio.\nCartesio propose, nella quinta delle Meditazioni metafisiche, una prova analoga a quella di Anselmo d'Aosta, ma leggermente differente: per Dio egli intende una sostanza infinita, indipendente, sommamente intelligente, sommamente potente, ovvero la somma di tutte le perfezioni la cui idea \u00e8 \"innata\" nell'intelletto, ed improducibile da esso stesso, al pari dell'idea di infinito attuale.\nSe Dio assomma tutte le perfezioni, contenute in s\u00e9 come note di un concetto, non pu\u00f2 mancare dell'esistenza; se non esistesse, sarebbe meno perfetto della perfezione che gli era stata accordata. Pensare un Dio perfettissimo manchevole dell'attributo dell'esistenza \u00e8 contraddittorio, dice Cartesio: \u00abCome pensare un monte senza valle\u00bb.\nRielaborazione di Leibniz.\nGottfried Wilhelm Leibniz, sia nello scritto del 1701 \"Sulla dimostrazione Cartesiana dell'esistenza di Dio, del R. P. Lamy\" che nella Monadologia nel 1714, svilupper\u00e0 l'interpretazione cartesiana dell'argomento anselmiano, e lo riformuler\u00e0 in una maniera prettamente logica. Per Leibniz, infatti, la prova dell'esistenza di Dio \u00e8 ridotta alla riflessione logica sulla sua possibilit\u00e0: se Dio \u00e8 possibile, necessariamente esiste.\nDio \u00e8 quell'Essere la cui esistenza \u00e8 implicita nella sua essenza o natura, e allora baster\u00e0 pensare la possibilit\u00e0 di un Essere la cui esistenza \u00e8 implicita nella sua essenza che ne avremo dimostrato l'effettiva esistenza. Baster\u00e0, dunque, dimostrare la \"non-contraddittoriet\u00e0\" logica, per dimostrare l'esistenza di quell'Essere la cui esistenza \u00e8 inclusa nella sua essenza. In Leibniz abbiamo l'estrema logicizzazione dell'argomento anselmiano.\nConfutazione di Kant.\nKant, pur ammettendo l'esistenza di Dio come postulato indimostrabile, ne ha contestate le tradizionali dimostrazioni, alla cui inconsistenza occorre rimediare, secondo Kant, con argomentazioni pi\u00f9 filosofiche e meno fideiste. Nel terzo capitolo della Dialettica trascendentale distingue tre generi di prove: \"ontologica\", \"cosmologica\" e \"fisico-teologica\". La \"prova ontologica\", di cui \u00e8 esempio la prova ontologica di San Anselmo, presume, secondo Kant, di poter pervenire dalla semplice idea di qualcosa alla sua esistenza reale, prescindendo dal dato di esperienza.\nEgli immagina in proposito, in maniera piuttosto ironica, di avere in tasca cento talleri e di pensarne cento: quelli che lui pensa dovrebbero essere meno di quelli che ha in tasca, poich\u00e9 ci\u00f2 che \u00e8 pensato \u00e8 meno perfetto di ci\u00f2 che \u00e8 esistente. Ma pur continuando a pensarne cento, non per questo ne avrebbe di pi\u00f9 in tasca. E quindi \u00e8 per lui impossibile una prova di questo genere. La confutazione kantiana, partendo dal presupposto che il concetto di essere potesse avere senso solo se applicato alla realt\u00e0 empirica e fenomenica, come modo di operare del nostro intelletto, fu a sua volta accusata di rinchiudersi in un nominalismo astratto, incapace di aprirsi al noumeno e quindi all'autentica realt\u00e0 ontologica.\nLo stesso Kant, d'altronde, che gi\u00e0 aveva preso posizione contro gli scettici, accusati di \u00ababorrire ogni stabile edificazione del suolo\u00bb, nella \"Critica della ragion pratica\" far\u00e0 dell'esistenza di Dio un postulato o assioma dell'agire etico, ossia la condizione moralmente necessaria che dia senso alla legge morale, compensando le ingiustizie e impedendo nel mondo ultraterreno il ripetersi della contraddizione logica tra la sofferenza del giusto e la sua aspirazione a vivere secondo ragione.\nCinque vie di Tommaso d'Aquino.\nLe dimostrazioni procedono generalmente dagli effetti alla causa, con una struttura tra loro simile. Hanno origine da diverse fonti, per esempio da Platone e Aristotele (che formularono per primi una prova sul Motore Immobile), dal pensiero neoplatonico (per quanto riguarda i gradi di perfezione della quarta via), e da altre fonti (alcuni pensatori musulmani sottolinearono la differenza fra essere contingente ed essere necessario che \u00e8 chiave della terza via di Tommaso). Un argomento dei critici \u00e8 che queste vie utilizzano ci\u00f2 che in matematica si chiama \"regresso infinito\". Questa struttura si ritrova pure nei paradossi di Zenone, che furono risolti a secoli di distanza, dimostrando che il regresso infinito non \u00e8 contraddittorio, ed \u00e8 ammissibile nella logica. Inoltre, dimostrerebbero l'esistenza di Dio, ma non la sua unicit\u00e0.\nVia \"ex contingentia\".\nSpiegazione.\n\"L'universo \u00e8 un complesso di esseri contingenti.\" Per spiegare questa prima affermazione basta guardare a ci\u00f2 che ci circonda, l'universo che scorgiamo sensibilmente \u00e8 composto da un'infinit\u00e0 di cose: noi uomini, gli animali, le piante, i minerali, gli astri, le cellule, gli elementi chimici, gli atomi e cos\u00ec via. Tutti questi esseri, compreso l'uomo (come abbiamo detto) non sono necessari. Perch\u00e9? Perch\u00e9 necessario \u00e8 soltanto ci\u00f2 che necessariamente \u00e8 (quindi non pu\u00f2 non essere) e che necessariamente \u00e8 quello che \u00e8 (quindi non pu\u00f2 mutarsi).\nInvece tutte le cose che compongono l'universo sono mutabili e di fatto continuamente mutano. I viventi nascono, crescono e muoiono; e durante la loro vita si evolvono e si modificano sempre. Le sostanze inorganiche sono ugualmente soggette a continue trasformazioni. Tutto in natura \u00e8 soggetto a trasformazioni. Dunque tutti gli esseri che costituiscono l'universo sono contingenti. \"Ma l'essere contingente esige l'essere necessario come sua prima causa.\" L'uomo in quanto contingente pu\u00f2 essere e non essere. Per esempio alla natura dell'uomo appartiene la razionalit\u00e0 (per cui un uomo senza razionalit\u00e0 \u00e8 assurdo) ma non appartiene alla natura dell'uomo la bont\u00e0, per cui pu\u00f2 essere buono e cattivo.\nSe per sua natura l'essere contingente \u00e8 indifferente ad essere e a non essere, vuol dire che non ha in s\u00e9 la ragione sufficiente della propria esistenza; ed allora \u00e8 chiaro che questa sua esistenza deve averla ricevuta da un altro, cio\u00e8 ci deve essere un altro ente che sia la ragione sufficiente della sua esistenza, la causa che l'abbia determinato ad essere. Questa causa che l'ha determinato ad essere o \u00e8 un essere contingente o \u00e8 un essere necessario. Se \u00e8 contingente, neppure esso ha in s\u00e9 la ragione sufficiente della propria esistenza, che perci\u00f2 deve essere causata da un altro essere; e riguardo a questo si riproduce la medesima questione.\nOrbene non si pu\u00f2 procedere all'infinito nella serie delle cause essenzialmente subordinate, altrimenti si avrebbe una serie infinita di anelli che stanno sospesi senza un fulcro di attacco, si avrebbe, cio\u00e8, una serie infinita di specchi che riflettono la luce senza un corpo per s\u00e9 lucente, una somma di zeri che, per quanto prolungata, non pu\u00f2 dare l'unit\u00e0: \"dunque ci deve essere un essere necessario\", un essere che abbia in s\u00e9 la ragione sufficiente del proprio essere e che sia ragione sufficiente di tutti gli altri, causa prima dell'universo. Ed allora \u00e8 evidente la conclusione: oltre l'universo esiste un essere necessario, creatore dell'universo, che \u00e8 appunto \"Dio\".\nProva di Locke.\nLa prova dell'esistenza di Dio formulata da John Locke si basa sul seguente sillogismo:\nArgomentazioni empiriche.\nAltre argomentazioni a favore dell'esistenza di Dio si avvalgono di definizioni e assiomi. Ad esempio, alcune di queste argomentazioni richiedono solo che si assuma che esista un universo non casuale in grado di sostenere la vita. Tra queste troviamo:\nArgomentazioni deduttive.\nLe argomentazioni deduttive partono da premesse di tipo logico formale per arrivare ad affermazioni sul piano dell'esistenza, la quale viene ammessa per non urtare il principio di non contraddizione, avvalendosi dunque di una sorta di ragionamento per assurdo. Il passaggio dalla possibilit\u00e0 logica alla necessit\u00e0 dell'esistenza avviene perch\u00e9 ogni altra ipotesi che neghi l'esistenza di Dio risulterebbe logicamente impossibile. In questa categoria rientra in particolare:\nArgomentazioni induttive.\nLe argomentazioni induttive sostengono le loro conclusioni attraverso il ragionamento induttivo.\nArgomentazioni soggettive.\nLe argomentazioni soggettive si affidano principalmente sulla testimonianza o l'esperienza di determinati testimoni, o sulle proposizioni di una specifica religione rivelata.\nArgomentazioni basate sulla credenza personale.\nNello stesso tempo Voltaire si pronuncia duramente contro l'ateismo con queste parole:\nArgomentazioni matematiche.\nIl matematico italiano Vincenzo Flauti (1782-1863) pubblic\u00f2 postuma la \"Teorica dei miracoli\" del collega Nicola Fergola (1753-1824), una dimostrazione matematica dell'esistenza di Dio.\nGeorge Boole (1815-1864), inventore dell'algebra della logica, nel capitolo XIII del suo libro \"The Laws of Thought\" espresse in formule la dimostrazione dell'esistenza di Dio ideata dal teologo non conformista Samuel Clarke giungendo alla conclusione che la dimostrazione non \u00e8 valida. Altri autori hanno espresso considerazioni riguardo ai limiti notevoli, in merito all'esito indeterminato del prodotto o divisione di due grandezze infinite, e al prodotto di una grandezza nulla per infinito.\nIl problema \u00e8 stato affrontato su basi nuove da un gruppo di matematici e fisici teorici, stimolati da una conferenza tenuta da John Stewart Bell al CERN di Ginevra nel 1990. Venne costituita una associazione per gli studi interdisciplinari (Institute for Interdisciplinary Studies) e organizzati seminari e conferenze in varie universit\u00e0 europee. Gli studi presentati nel 1993 a un congresso dedicato esclusivamente a \"Mathematical Undecidability, Quantum Nonlocality and the Question of the Existence of God\" sono stati raccolti nella terza parte (pp. 185-218) di un volume pubblicato da Springer.\nUn aneddoto vuole che mentre il matematico Eulero si trovava alla corte russa, arrivasse l\u00ec Denis Diderot. Il filosofo, che incitava all'ateismo, chiese beffardamente a Eulero se avesse una dimostrazione matematica dell'esistenza di Dio. Eulero rispose: \"Signore, formula_1, quindi Dio esiste!\". Diderot, che (secondo la storia) non capiva la matematica, rimase disorientato e non pot\u00e9 confutare la prova, abbandonando la corte il giorno dopo. L'aneddoto \u00e8 quasi certamente falso dal momento che Diderot era un matematico capace.\nArgomentazioni di Kierkegaard.\nSecondo Kierkegaard il termine stesso \"esistenza\" applicato a Dio \u00e8 improprio. Il filosofo cristiano dichiara che la fede \u00e8 un \"paradosso\" (non l'assurdo o l'irrazionale) e sostiene che Dio deve essere accettato per fede e basta, Dio non va \"spiegato\": \u00abDio non pensa, Egli crea. Dio non esiste, Egli \u00e8 eterno. L'uomo pensa ed esiste e l'esistenza separa pensiero ed essere, li distanzia l'uno dall'altro nella successione\u00bb. Vi \u00e8 quindi una differenza assoluta fra uomo e Dio fra ci\u00f2 che \u00e8 finito e infinito. Si possono mediare differenze relative, non la \"differenza assoluta\".\nSebbene la fede sia un rischio, Kierkegaard sostiene che la sua accettazione non \u00e8 irrazionale: \"Quindi il cristiano credente ha e usa la propria intelligenza, rispetta l\u2019umano generale, spiega che non \u00e8 per mancanza d\u2019intelligenza se qualcuno non diventa cristiano, ma rispetto al cristianesimo egli crede contro la ragione, e usa anche qui la ragione \u2013 per fare attenzione al fatto ch\u2019egli crede contro la ragione. Perci\u00f2 egli non pu\u00f2 credere nessuna assurdit\u00e0 contro l\u2019intelligenza, ci\u00f2 che forse qualcuno potrebbe temere, perch\u00e9 la ragione vedr\u00e0 precisamente da parte a parte ch\u2019\u00e8 un non senso e gli impedir\u00e0 di credervi; ma egli usa l\u2019intelligenza tanto meglio, in quanto attraverso essa egli diventa attento all\u2019incomprensibile, e allora si rapporta a questo credendo contro la ragione.\" La fede \u00e8 quindi un rischio perch\u00e9 richiede l'adesione personale ad affermazioni che oggettivamente non presentano alcuna garanzia e sono in stridente contrasto con i normali criteri di verit\u00e0. La fede \u00e8 un rischio perch\u00e9 il suo oggetto \u00e8 il paradosso, una verit\u00e0 che oltrepassa gli schemi della ragione umana, una verit\u00e0 priva di evidenza oggettiva. Per Kierkegaard quindi la fede \u00e8 imprescindibile dalla credenza in Dio ed \u00e8 la sola qualit\u00e0 che ci deve consentire di accettare la sua \"esistenza\".\nArgomentazioni contro l'esistenza di Dio.\nNei secoli si sono formulate diverse argomentazioni orientate a difendere che Dio o un qualunque essere superiore non esisterebbe; a dimostrare che la sua possibile esistenza sarebbe intrinsecamente priva di significato, assurda, contraddittoria rispetto ai fatti e ai dati scientifici o alla realt\u00e0 storica; o infine a mettere in luce che non ci sarebbero motivi sufficienti per poterci credere.\nAntichit\u00e0 classica.\nDiagora.\nIl pensiero di Diagora di Milo, noto come \"l'ateo\" e perseguitato in vita per il suo ateismo, non \u00e8 noto se non in misura frammentaria ed attraverso fonti terze, peraltro in misura prettamente aneddotica. Nel \"De Natura Deorum\" Cicerone riporta che un amico di Diagora aveva cercato di convincerlo dell'esistenza degli d\u00e8i ricordandogli quante immagini votive erano state erette in onore degli d\u00e8i da varie persone come ex voto per essere sopravvissute a tempeste in alto mare, al che Diagora avrebbe ribattuto ricordandogli quante immagini votive non erano state erette in onore degli d\u00e8i da coloro che invece erano morti per naufragio.\nNella medesima opera l'autore racconta come l'equipaggio di una nave su cui era imbarcato Diagora accusasse questi per aver attirato su di loro la collera degli d\u00e8i nella forma di una forte tempesta, al che Diagora rispose chiedendo se anche le altre imbarcazioni coinvolte dalla tempesta avessero Diagora a bordo. L'autore cristiano Atenagora di Atene scrisse nel II secolo d.C. che gli Ateniesi avevano perseguitato Diagora perch\u00e9 aveva apertamente dichiarato l'inesistenza degli d\u00e8i. Autori greci contemporanei al filosofo affermano che una delle argomentazioni che portava a sostegno di questa sua tesi era la mancata punizione divina di numerosi atti d'empiet\u00e0 e crudelt\u00e0 commessi dagli uomini.\nCrizia.\nCrizia, vissuto tra il V ed il IV secolo a.C., tratta ne il \"Sisifo\" la dissoluzione del tradizionale concetto di \"nomos\" (dal greco \"legge\") sul quale le polis dell'antica Grecia erano fondate e che ricomprendeva in s\u00e9 i concetti di legge giuridica, sociale e religiosa. Ribaltando lo schema tradizionale, che voleva il diritto positivo fondato sulla morale divina, egli fonda nella paura del divino il vero caposaldo del potere politico, identificando con l'invenzione degli d\u00e8i il fondamento per la nascita della civilt\u00e0.\nLa divinit\u00e0 assume le caratteristiche di uno strumento politico atto al governo. Secondo Crizia, il divino \u00e8 stato inventato dai governanti affinch\u00e9 gli uomini smettessero di infrangere le leggi di nascosto, convincendoli nella loro sfera personale dell'esistenza di una forza soprannaturale in grado di osservarli in qualsiasi momento e in seguito giudicarli. Egli non solo spiega razionalmente la religione, ma pretende di dimostrare la debolezza intrinseca della legge positiva e della morale collettiva.\nQueste sono infatti frutto di convenzione, relative e basate sull'apparenza: come prima di lui aveva osservato il sofista Antifonte, giusto \u00e8 colui che, di fronte a testimoni, si comporti in ossequio alla legge per evitare biasimo e pene, ma che poi, in privato, si comporti secondo la propria natura (\"physis\"). Qui sta appunto, anche per Crizia, la debolezza della legge, poich\u00e9 essa cessa di avere valore quando l'individuo si trova solo. Qualsiasi oratore, poi, \u00e8 in grado a parole di rigirare la legge a proprio vantaggio, insozzando ci\u00f2 che di buono vi \u00e8 in essa. Piuttosto che sul \"nomos\", dunque, una societ\u00e0 ordinata si dovrebbe basare sulla moderazione del singolo individuo. Come scrisse nel \"Piritoo\", \u00abun carattere nobile \u00e8 pi\u00f9 saldo della legge\u00bb, poich\u00e9 nessuno sar\u00e0 mai in grado di storpiarlo.\nEvemero da Messina.\nA cavallo tra il IV ed il III secolo a.C. Evemero da Messina veicol\u00f2, attraverso \"La Storia Sacra\", l'evemerismo.\nEvemero cerc\u00f2 di spiegare razionalmente la genesi degli dei, ritenendo che l'origine del concetto di \"dio\" fosse da rintracciarsi nella divinizzazione progressiva subita da personaggi storici di spicco, quali antichi sovrani e fondatori di regni e citt\u00e0.\nIn tal modo egli negava esplicitamente la natura divina degli dei, affermandone l'origine umana.\nIn linea con questa impostazione, egli cerc\u00f2 di interpretare razionalmente gli antichi miti, epurandoli degli elementi mistici e fantasiosi e cercando di identificarne il nucleo storico di fondo.\nLucrezio.\nRisulta incerto se Lucrezio (98-53 a.C.) si sia semplicemente limitato a esportare l'epicureismo di Epicuro in ambito latino o se avesse radicalizzato questa corrente filosofica facendone una forma di ateismo.\nSin dal primo libro del \"De rerum natura\" egli enuncia che gli d\u00e8i non esistono e che il mondo si \u00e8 fatto da s\u00e9, scrivendo:\nNel Libro V Lucrezio spiega perch\u00e9 il mondo si \u00e8 fatto da solo:\nEt\u00e0 moderna.\nJean Meslier.\nNel 1729, alla morte del prete Jean Meslier, veniva reso pubblico il suo testamento, dal titolo di \"Memoria dei pensieri e delle opinioni di Jean Meslier, prete, curato di \u00c8tr\u00e8pigny e di Balaives, su una parte degli errori e degli abusi del comportamento e del governo degli uomini da cui si dimostrano in modo chiaro ed evidente le vanit\u00e0 e le falsit\u00e0 di tutte le divinit\u00e0 e di tutte le religioni del mondo, affinch\u00e9 sia diretto ai suoi parrocchiani dopo la sua morte e per essere usata da loro e da tutti i loro simili quale testimonianza di verit\u00e0\". In questo testo il sacerdote chiedeva perdono per quanto di falso aveva predicato in tutta la vita e per aver mentito nell'esercizio di una vocazione spirituale divenuta non pi\u00f9 consona alle sue convinzioni filosofiche.\nMeslier mise in dubbio la coerenza della religione cristiana attraverso una critica all'attendibilit\u00e0 e alla verit\u00e0 storica dei \"Vangeli\", contestandone le ritenute contraddizioni interne, alla Bibbia in generale, affermando la falsit\u00e0 delle presunte profezie dell'Antico Testamento, e alla dottrina e morale cristiane, enumerando quelli che a suo parere erano gli errori insiti in queste. Egli riteneva che la fede, in quanto \"credenza cieca\", fosse un principio di errori, di illusioni e di raggiri e che la divinit\u00e0 e l'anima fossero invenzioni umane.\nMeslier sostenne che la religione origina dalla paura e che i tiranni se ne servono e la sostengono per imporre il proprio potere: idealizzando la sofferenza, la povert\u00e0 e il dolore e condannando il piacere, la religione - in particolare quella cristiana - disarma gli uomini e li lascia alla merc\u00e9 dei soprusi del potere. Monarchi, nobili e sacerdoti sono parassiti che il popolo deve abbattere per riappropriarsi della terra, dato che in natura tutti gli uomini sono uguali ed a loro appartengono i beni e la terra che lavorano. Egli ritiene che tutto quanto avviene nella storia non pu\u00f2 n\u00e9 deve essere attribuito a Dio, in quanto solo la natura, eterna e gi\u00e0 di per s\u00e9 perfettamente regolata, basta a spiegare i mutamenti storici.\nPaul Henri Thiry d'Holbach.\nIl barone Paul Henri Thiry d'Holbach, pubblic\u00f2 con lo pseudonimo di \"Jean-Baptiste Mirabaud\", il \"Sistema della Natura\" e \"Il Buon Senso\" rispettivamente nel 1770 e nel 1772. Nelle due opere nega l'esistenza dell'anima, descrivendo l'uomo come \"un essere puramente fisico\", e sostiene materialisticamente che materia e moto formano il mondo, il quale \u00e8 auto-creato, eterno e governato da un rigido determinismo fondato sulla legge della causalit\u00e0.\nConseguentemente a questa impostazione, la libert\u00e0 \u00e8 una pura illusione e con essa il libero arbitrio; in realt\u00e0 l'uomo cerca ci\u00f2 che ritiene utile al proprio benessere, secondo una sorta di legge fisica naturale, su una \"gravitazione dell'individuo su s\u00e9 stesso\", fondata sul concetto di necessit\u00e0. Egli ritiene che la ragione e l'esperienza dimostrino quanto afferma, arrivando a definire l'esistenza di Dio e l'immortalit\u00e0 dell'anima sciocche superstizioni, mantenute in vita dagli interessi del clero che sfrutta l'ignoranza del popolo.\nEgli \u00e8 convinto che assolutismo politico e oppressione clericale sono sostanzialmente solidali e debbono quindi essere combattuti insieme, affermando che \u00abSenza la Corte la Chiesa quasi non pu\u00f2 prosperare, lo Spirito Santo vola con un'ala sola. \u00c8 a corte che in ultima istanza si decide l'ortodossia. Gli eretici sono sempre coloro che non pensano come alla corte. Le divinit\u00e0 di quaggi\u00f9 regolano comunemente la sorte delle divinit\u00e0 di lass\u00f9. Senza Costantino Ges\u00f9 Cristo sulla terra avrebbe fatto una assai magra figura\u00bb.\nSecondo d'Holbach la morale cristiana \u00e8 incompatibile con l'esistenza della societ\u00e0 civile.\nD'Holbach esalta l'ateismo, concepito come passo necessario verso la virt\u00f9 essendo che \"La virt\u00f9 \u00e8 incompatibile con l'ignoranza, la superstizione, la schiavit\u00f9\": il virtuoso \u00e8 ateo e conosce le leggi della natura e la propria natura, sa ci\u00f2 che essa gli impone e pertanto pu\u00f2 seguirla, assecondando il proprio impulso verso la felicit\u00e0. Pertanto, che non si debba condannare la ricerca del piacere e della felicit\u00e0 terrena, purch\u00e9 l'interesse singolo non contraddica l'interesse collettivo: la condotta di ognuno deve riuscire a conciliargli la benevolenza dei propri simili, necessaria alla sua stessa felicit\u00e0, e pertanto dev'essere diretta all'utilit\u00e0 del genere umano.\nLudwig Feuerbach.\nLudwig Feuerbach nell'\"Essenza del cristianesimo\" (1841) afferma che la religione, con particolare riferimento a quella cristiana, ha un contenuto positivo che consente di scoprire quale sia l'essenza dell'uomo. Infatti, secondo Feuerbach l'uomo di fronte alle difficolt\u00e0 della vita si affida ad un soggetto altro rispetto a lui, che \u00e8 idealmente slegato dai tipici limiti umani e che egli chiama Dio e, quando un soggetto entra in un rapporto essenziale e necessario con un oggetto trascendente (come dio appunto), questo significa che questo oggetto \u00e8 la vera e propria essenza del soggetto, proiettata. Dio dunque non \u00e8 altro che l'oggettivazione ideale dell'essenza dell'uomo che in Dio proietta se stesso.\nLa religione \u00e8 l'oggettivazione dei bisogni e delle aspirazioni dell'uomo, la proiezione di essi in un ente immaginario, che viene falsamente considerato indipendente dall'uomo e nel quale tali aspirazioni si trovano pienamente realizzate idealmente. Nella religione \u00e8 dunque l'uomo a fare Dio a propria immagine e somiglianza attraverso un processo psichico di assolutizzazione dell'umano. Non quindi Dio che ha creato l'uomo, ma viceversa (\"\"Prima \u00e8 l'uomo a creare Dio a propria immagine\" e, solo dopo, \u00e8 questo Dio che a sua volta crea l'uomo a propria immagine.\" afferma Feuerbach). In Dio e nei suoi attributi l'uomo pu\u00f2 quindi scorgere oggettivati i suoi bisogni e i suoi desideri e, dunque, ri-conoscerli. Feuerbach ne conclude che \u00abla religione \u00e8 la prima, ma indiretta coscienza che l'uomo ha di s\u00e9\u00bb.\nLa conoscenza che l'uomo ha di Dio non \u00e8 altro, allora, che la conoscenza che l'uomo ha di s\u00e9 stesso, ma solo con la filosofia ci\u00f2 pu\u00f2 giungere a piena consapevolezza. Secondo Feuerbach la colpa del cristianesimo nei confronti del genere umano \u00e8 stata l'aver condotto all'ascetismo, alla fuga dal mondo, al sacrificio e alla rinuncia e in ultima analisi alla spogliazione delle qualit\u00e0 umane a favore di Dio. Rispetto al cristianesimo, il panteismo ha il merito di aver riconosciuto che il divino non \u00e8 un'entit\u00e0 personale, ma \u00e8 il mondo stesso.\nLo sviluppo della religione consiste dunque in una progressiva negazione di Dio da parte dell'uomo, la quale va di pari passo con la consapevole riappropriazione della propria essenza umana. Quanto c'\u00e8 di vero e di essenziale nel cristianesimo deve quindi essere negato come teologia per essere conservato come antropologia. In quanto antropologia, la filosofia si assume il compito di liberare l'essenza dell'uomo e dalla sua alienazione religiosa in un ente estraneo. Secondo Feuerbach \u00e8 ateo non chi elimina Dio, il soggetto dei predicati religiosi, bens\u00ec chi elimina i predicati con i quali Dio \u00e8 designato nell'esperienza religiosa, come bont\u00e0 o saggezza o giustizia. Anche quando si \u00e8 riconosciuta la non esistenza di Dio come entit\u00e0 separata, questi predicati infatti permangono nella loro verit\u00e0, ma come possibilit\u00e0 e prerogative dell'essenza umana.\nL'inizio della filosofia non \u00e8 dunque Dio o l'Assoluto, come in Hegel, ma ci\u00f2 che \u00e8 finito, determinato e reale. La filosofia dell'avvenire, in quanto antropologia, riconoscendo il finito come infinito, deve partire, non da come aveva fatto Hegel, dal pensiero autosufficiente, inteso come soggetto capace di costruirsi con le sue proprie forze, bens\u00ec dal vero soggetto, di cui il pensiero \u00e8 soltanto un predicato. Esso \u00e8 l'uomo in carne e ossa, mortale dotato di sensibilit\u00e0 e bisogni: in questo consiste l'umanesimo di Feuerbach. Occorre dunque partire da ci\u00f2 che d\u00e0 valore al pensiero stesso, ossia dall'intuizione sensibile perch\u00e9 veramente reale \u00e8 soltanto ci\u00f2 che \u00e8 sensibile. Solo attraverso i sensi un oggetto \u00e8 dato come immediatamente certo: il sensibile infatti non ha bisogno di dimostrazione, perch\u00e9 costringe subito a riconoscere la sua esistenza.\nIn questa prospettiva, la natura non si trova pi\u00f9 ridotta a semplice forma estraniata dello spirito, come avveniva in Hegel, ma diventa la base reale della vita dell'uomo. L'argomento genealogico che utilizza Feuerbach a prima vista pu\u00f2 sembrare molto convincente ma ha un difetto logico, non prova infatti la non esistenza di Dio: esso mette solo in evidenza un processo psicologico di proiezione che non tocca la questione dell'esistenza di Dio. Dio potrebbe infatti essere riconosciuto tramite questa proiezione delle pi\u00f9 alte aspirazioni umane, cos\u00ec come potrebbe invece trattarsi di un'illusione umana: il problema rimane irrisolto.\nMarx e \"l'oppio dei popoli\".\nNell'introduzione alla \u00abCritica alla filosofia hegeliana del diritto pubblico\u00bb, articolo pubblicato sugli \"Annali franco-tedeschi\" nel 1844, Karl Marx, in contrasto con Ludwig Feuerbach che sosteneva che l'epoca in cui viveva segnava il tramonto della religione, precisa come nella religione coabitino un'istanza critica oltrech\u00e9 quella illusoria teorizzata da Feuerbach. Se per Feuerbach la religione \u00e8 frutto della coscienza capovolta del mondo, per Marx ci\u00f2 \u00e8 dovuto al fatto che la societ\u00e0 stessa \u00e8 un mondo capovolto. La religione \u00e8 espressione, \u00e8 critica della miseria reale in cui l'uomo si trova, con la sua stessa presenza denuncia l'insopportabilit\u00e0 del reale per l'uomo.\nLa religione \u00e8 \u00abil gemito della creatura oppressa, l'animo di un mondo senza cuore, cos\u00ec come \u00e8 lo spirito d'una condizione di vita priva di spiritualit\u00e0. Essa \u00e8 l'oppio dei popoli\u00bb, ottunde i sensi nel rapporto con la realt\u00e0, \u00e8 un inganno che l'uomo perpetra a s\u00e9 stesso. Incapace di cogliere le motivazioni della propria condizione l'uomo la considera come dato di fatto (causa del peccato originale) cercando consolazione e giustificazione nei cieli religiosi. Una concreta liberazione dalla religione non si avr\u00e0 eliminando la religione stessa bens\u00ec cambiando le condizioni e i rapporti in cui l'uomo si trova degradato e privato della sua propria essenza, ossia attraverso l'emancipazione politica e umana del proletariato.\nNietzsche: nichilismo e morte di Dio.\nFriedrich Nietzsche afferma che la societ\u00e0 a lui contemporanea \u00e8 \"malata\", perch\u00e9 fondata su illusioni e convenzioni che gli individui accettano passivamente: in tal senso egli stigmatizza la sua societ\u00e0, che definisce \"nichilista\", fondata su \"menzogne\" che impediscono all'uomo di rivelare la parte \"dionisiaca\" del suo essere e di diventare superuomo. Tra queste illusioni l'autore pone \"dio\": egli afferma che \"Dio \u00e8 morto\" nel senso che il concetto di \"dio\" risulta essere divenuto non pi\u00f9 necessario per spiegare il mondo e per capire la propria vita, cosicch\u00e9 tale concetto esprime una realt\u00e0 non pi\u00f9 creduta o cercata e si \u00e8 rivelato per il suo carattere puramente illusorio.\nIn tal senso, nell'annunciare la \"morte di dio\", egli afferma che il sistema di convinzioni su cui si \u00e8 basata la societ\u00e0 \"malata\" per secoli \u00e8 venuto meno sin dal suo concetto fondante, il concetto di dio. Egli prefigura dunque il necessario superamento di questa societ\u00e0 e l'arrivo del superuomo: il superuomo \u00e8 \"dio\" e \"creatore\" per s\u00e9 stesso, perch\u00e9 egli determina da s\u00e9 il proprio mondo e i suoi valori e le sue regole, essendo cosciente della intrinseca soggettivit\u00e0 dell'etica. Celebre \u00e8 la figura dell'uomo folle ne \"La gaia scienza\" (1882), che gira in pieno giorno con una lanterna accesa, urlando \"Cerco Dio!\", attirandosi cos\u00ec lo scherno dei presenti.\nAlla richiesta di spiegazioni l'uomo afferma che \"Dio \u00e8 morto\", ovvero che nessuno crede pi\u00f9 veramente. Ma nell'atto stesso di compiere questa affermazione si trova di fronte allo scetticismo e all'indifferenza, quando non alla derisione. Egli stesso si definisce come il \"testimone\" di un omicidio compiuto dall'intera Umanit\u00e0. E allora: \"Vengo troppo presto\" egli ammette, poich\u00e9 gli uomini non sono ancora pronti ad accettare questo cambiamento epocale. I valori tradizionali sono sempre pi\u00f9 pallidi, sempre pi\u00f9 estranei alla coscienza, ma i nuovi valori, quelli della gioiosa accettazione della vita e della fedelt\u00e0 alla terra, sono ancora al di l\u00e0 dell'orizzonte: \"Questo enorme evento \u00e8 ancora per strada e sta facendo il suo cammino\".\nL'annuncio della morte di Dio ha una straordinaria efficacia retorica e forse anche per questo non \u00e8 stato sempre compreso a fondo: taluni interpreti si sono limitati a leggerlo come l'ennesimo attacco al Cristianesimo e non ne hanno percepito la profondit\u00e0 e la complessit\u00e0. Infatti Nietzsche con questa affermazione intende annunciare la fine di ogni realt\u00e0 trascendente, indipendentemente dal culto che predichi tale realt\u00e0. Egli considera ci\u00f2 come il compimento di un processo nichilistico necessario, le cui radici si ritrovano nell'atto di omissione e di oblio del dionisiaco, che ha consentito all'apollineo nel corso della secolarizzazione, di trovare modelli metafisici ragionevoli, capaci di giustificare il \"senso dell'essere\", ma che prima o poi, secondo l'autore tedesco, avrebbero dovuto fare i conti con la vera essenza vitale della natura umana, quale appunto, il dionisiaco, ossia ci\u00f2 che lega alla terra e alla vita.\nArgomentazioni empiriche.\nLe argomentazioni empiriche si basano su dati empirici per dimostrare le proprie conclusioni.\nUn risultato sperimentale che mostra con evidenza che \u00e8 il caso a governare la sequenza delle mutazioni, \u00e8 quello ottenuto da un gruppo di ricercatori dell'Oregon sull'evoluzione di un recettore dei glucocorticoidi: la sequenza delle mutazioni \u00e8 risultata irreversibile, cosa incompatibile con l'idea di un disegno preordinato.\nArgomentazioni deduttive.\nLe argomentazioni deduttive cercano di dimostrare le loro conclusioni con il metodo deduttivo a partire da premesse vere.\nArgomentazioni induttive.\nLe argomentazioni induttive sostengono le loro conclusioni tramite il metodo induttivo.\nArgomentazioni ontologiche.\nJ. N. Findlay in un saggio del 1948 ha sostenuto che l'idea di Dio come essere necessario \u00e8 impossibile perch\u00e9 il concetto di esistenza \u00e8 contingente e quindi l'idea di un Essere necessario \u00e8 contraddittoria.\nIl suo saggio, che capovolge l'argomentazione dell'argomento di Anselmo d'Aosta nel \"Proslogion\", ha suscitato reazioni critiche pubblicate sulla stessa rivista nel 1949.\nContributi di scienziati.\nStephen Hawking.\nStephen Hawking afferma:\nHawking sostenne da diversi anni l'ateismo, sebbene in passato abbia manifestato interesse per una visione panteista e non trascendente come quella di Albert Einstein, ad esempio nel capitolo finale del suo libro \"Dal Big Bang ai buchi neri\". Egli sostiene, in un articolo del 2010, che Dio non pu\u00f2 conciliarsi con la scienza e non \u00e8 correlato col nostro mondo. Nei suoi libri non specifica mai se creda o meno nell'esistenza di un Dio o di un'altra entit\u00e0 superiore: in \"The Grand Design\", scritto insieme al fisico Leonard Mlodinow, ha elaborato una teoria cosmologica che intende spiegare l'origine dell'universo, il quale, come dichiara lo scienziato in un'intervista sul Times, \"non \u00e8 stato creato da Dio\". Hawking fino al giorno della sua morte si dichiar\u00f2 ateo.\nAnche riguardo al rapporto tra religione e scienza, Hawking sostenne che non sono conciliabili, in quanto come ha dichiarato sempre sul Times: \"c'\u00e8 una fondamentale differenza tra la religione, che \u00e8 basata sull'autorit\u00e0, e la scienza, che \u00e8 basata su osservazione e ragionamento. E la scienza vincer\u00e0 perch\u00e9 funziona\". Nel 2011 ha dichiarato di non credere, a livello strettamente personale e senza farne una verit\u00e0 assoluta, nell'esistenza di un Dio creatore (senza esprimersi sulle religioni che invece non parlano di \"creazione\"), perch\u00e9 non \u00e8 necessario per spiegare l'universo, e siccome prima del Big Bang non esisteva il tempo (come non esiste all'interno di un buco nero), non sarebbe esistito nemmeno il tempo per creare l'universo, oltre al fatto che, a livello subatomico le particelle elementari quantistiche, come quella che ha dato origine all'universo, possono apparire e scomparire spontaneamente.\nEgli afferm\u00f3 che questa fosse la spiegazione pi\u00f9 semplice, proprio per lo stesso motivo per cui una malattia che \u00e8 derivata da una causa fisica non ha bisogno di una metafisica per spiegarla, portando ad esempio la propria situazione personale. Allo stesso tempo non ha mai escluso la teoria del multiverso, ossia la possibilit\u00e0 di pi\u00f9 universi, ognuno con la sua relativa nascita e le sue leggi fisiche peculiari. Hawking, nonostante non fosse un credente, \u00e8 stato membro della Pontificia accademia delle scienze.\nHawking rispose a queste obiezioni dicendo che non c'\u00e8 bisogno di un creatore per creare le leggi fisiche, in quanto semplicemente esse esistono intrinsecamente alla materia, sempre esistente sotto qualche forma oppure apparsa dal nulla prima di tutto, ma non esistendo allora lo spaziotempo si pu\u00f2 dire che essa deriva da un istante senza tempo, un eterno presente, come quello dell'orizzonte degli eventi.\nJacques Monod.\nScrive Jacques Monod nel 1970 chiudendo il saggio \"Il caso e la necessit\u00e0\":\nLee Smolin.\nScrive Lee Smolin nel 1997:\nSintesi riassuntiva.\nLe posizioni di fronte all'esistenza o all'inesistenza di Dio possono essere schematicamente divise in tre campi: teiste, atee e agnostiche.\nAll'interno del teismo si possono distinguere il monoteismo, il panteismo e il deismo.\nIl teismo e l'ateismo si contrappongono portando a sostegno tesi per lo pi\u00f9 logico-dialettiche sino al XIX secolo, dal XX anche ontologiche. Entrambi i campi possono essere a loro volta divisi in due gruppi ognuno, basati sul convincimento che la propria posizione sia o meno dimostrata definitivamente dalle argomentazioni."}
{"id": "2701085", "revid": "339392", "url": "https://it.wikipedia.org/wiki?curid=2701085", "title": "Saviglianese", "text": ""}
{"id": "2701087", "revid": "28507569", "url": "https://it.wikipedia.org/wiki?curid=2701087", "title": "Slavista", "text": ""}
{"id": "2701088", "revid": "287204", "url": "https://it.wikipedia.org/wiki?curid=2701088", "title": "Becca di Chardoney", "text": "La Becca di Chardoney (3.447\u00a0) \u00e8 una montagna delle Alpi del Grand Combin nelle Alpi Pennine. Si trova lungo la linea di frontiera tra l'Italia e la Svizzera.\nDescrizione.\nDal versante italiano si pu\u00f2 salire sulla montagna partendo dal Rifugio Cr\u00eate S\u00e8che."}
{"id": "2701090", "revid": "599013", "url": "https://it.wikipedia.org/wiki?curid=2701090", "title": "Duomo di Serravalle", "text": "Il Duomo di Serravalle, dedicato a Santa Maria Nova, \u00e8 la parrocchiale di Serravalle, quartiere di Vittorio Veneto, in provincia di Treviso e diocesi di Vittorio Veneto; fa parte della forania di Vittorio Veneto.\nLa chiesa \u00e8 affacciata sul fiume Meschio, che la divide da piazza Flaminio.\nStoria.\nNato da un edificio sacro preesistente forse gi\u00e0 dal XIV secolo, epoca del sopravvissuto campanile, il Duomo di Serravalle raggiunge le attuali forme nel 1779, ad opera dell'architetto di Tolmezzo Domenico Schiavi. Nel Rinascimento si era arricchito del lavoro dei maggiori artisti locali, le opere dei quali sono ancora presenti negli altari dell'attuale chiesa.\nDescrizione.\nLa chiesa.\nLa facciata del Duomo di Serravalle \u00e8 a capanna, aperta solo da un piccolo oculo in luogo del rosone e dal portale d'ingresso timpanato. L'involucro della chiesa, privo di ogni ornamento, evidenzia un ambiente a pianta rettangolare con gli angoli smussati.\nInternamente la chiesa \u00e8 a una sola navata, con tre altari minori per lato.\nIl patrimonio di opere pittoriche \u00e8 vasto e di grande valore:\nDegno di nota anche il patrimonio di opere scultoree, del quale fanno parte gli altari marmorei, tra i cui autori ci sono il secentesco Francesco Cavrioli, il canoviano Marco Casagrande, attivo nel XIX secolo anche nel Duomo di Conegliano, e l'ottocentesco Giuseppe Segusini.\nL'organo, opera del 1822 di Agostino ed Antonio Callido, \u00e8 di grande valore e spesso usato per concerti di musica classica.\nIl campanile e la piazzetta.\nIl campanile \u00e8 posto sulla riva del Meschio in posizione avanzata rispetto alla facciata: tra il Duomo e il campanile l'accesso alla piazzetta del campanile, raggruppata a ridosso del lato sinistro della chiesa e ai piedi della montagna del santuario di Santa Augusta.\nLa struttura del campanile \u00e8 trecentesca, in stile romanico, ma rimaneggiata pi\u00f9 volte nei secoli: si presenta a pianta quadrata, con la cella campanaria aperta da bifore, al di sopra della quale, all'interno di una terrazza balaustrata si innalza una cuspide di forma ottagonale.\nCampane.\nIl campanile contiene un concerto di 5 campane montate a battaglio cadente sincronizzato in scala diatonica maggiore di Reb3, fuse dalla ditta De Poli di Vittorio Veneto (TV) nel 1921."}
{"id": "2701091", "revid": "287204", "url": "https://it.wikipedia.org/wiki?curid=2701091", "title": "Japan Soccer League 1981", "text": "La stagione 1981 \u00e8 stata la diciassettesima edizione della Japan Soccer League, massimo livello del campionato giapponese di calcio.\nAvvenimenti.\nIl torneo, avuto luogo tra il 5 aprile e il 22 novembre 1981, vide per la terza volta l'affermazione del Fujita Kogyo, che riusc\u00ec a prevalere sullo Yomiuri grazie ad una difesa che concesse sette reti alle squadre avversarie. Entrambe le squadre piazzatesi a fondo classifica retrocessero: ad accompagnare lo Yamaha Motors nella discesa in Division 2, fu il Nippon Steel, sconfitto ai play-off dal Nissan Motors.\nIl secondo raggruppamento fu vinto dal Nippon Kokan, grazie alla miglior differenza reti sulla seconda; sul fondo il Kofu Club si salv\u00f2 per la seconda volta consecutiva ai playoff, rendendo il Nagoya Club unica squadra a discendere in Japan Regional League.\nClassifiche finali.\nJSL Division 1.\nLegenda:\n\u00a0\u00a0\u00a0\u00a0\u00a0 Campione del Giappone\n\u00a0\u00a0\u00a0\u00a0\u00a0 Retrocessa in Japan Soccer League Division 2 1982\nNote:\nJSL Division 2.\nLegenda:\n\u00a0\u00a0\u00a0\u00a0\u00a0 Promossa in Japan Soccer League Division 1 1982\n\u00a0\u00a0\u00a0\u00a0\u00a0 Retrocessa in Japan Regional League 1982\nNote:"}
{"id": "2701092", "revid": "1543377", "url": "https://it.wikipedia.org/wiki?curid=2701092", "title": "Pauline von Metternich", "text": "Biografia.\nPauline nacque a Vienna nella nobile famiglia ungherese dei De Szlavnicza. Suo padre, conte M\u00f3ric S\u00e1ndor (1805\u20131878), descritto come \"un cavaliere furioso\", era conosciuto in tutto l'impero asburgico come un cavaliere appassionato. Sua madre, principessa Leontine von Metternich-Winneburg (1811\u20131861), era una figlia del famoso cancelliere austriaco, principe Klemens von Metternich, autore dell'ordine europeo voluto dal Congresso di Vienna. Fu nella sua casa di Vienna che Pauline trascorse l'intera infanzia.\nNel 1856, spos\u00f2 suo zio, principe Richard von Metternich (1829\u20131895), suo nonno principe Metternich divent\u00f2 anche suo suocero. La loro vita coniugale fu relativamente felice, nonostante le \"liaisons\" amorose di Richard con ballerine e cantanti d'opera ed ebbero tre figlie, la loro primogenita Sophie nacque nel 1857 e spos\u00f2 Albrecht, principe di Oettingen-Oettingen und Oettingen-Spielberg; la seconda figlia, Pascaline (nata nel 1862), spos\u00f2 il conte Georg von Waldstein-Wartenberg, un aristocratico ceco pazzo e alcolista che si diceva l'avesse uccisa nel delirio a Duchcov (attuale Repubblica Ceca) nel 1890. La figlia pi\u00f9 piccola, Klementine (1870), fu gravemente ferita dal suo cane da bambina e decise di non sposarsi mai a causa del suo viso sfregiato.\nVita mondana.\nPauline accompagn\u00f2 il marito nelle sue missioni diplomatiche nella corte reale di Dresda e nella corte imperiale di Parigi, dove vissero per undici anni, dal 1859 al 1870, alla caduta del Secondo Impero.\nPauline gioc\u00f2 un ruolo importante nella vita mondana delle corti sassone e francese e in quella austriaca dopo il 1870. In Francia divenne un'intima amica e confidente dell'imperatrice Eugenia, che all'epoca era considerata la regina incontrastata della moda (fu Pauline che fece incontrare per la prima volta l'imperatrice e Charles Frederick Worth, che divenne sarto personale di Eugenia). Pauline e Richard divennero figure di spicco nella dorata corte delle Tuileries di Napoleone III.\nPauline fu inoltre una grande appassionata di musica e fu patrona di numerosi artisti tra i quali Richard Wagner, Franz Liszt, Charles Gounod e Camille Saint-Sa\u00ebns. Diffuse la musica di Wagner a Parigi e quella del compositore ceco Bed\u0159ich Smetana a Vienna. Fu amica e tenne corrispondenza con Prosper M\u00e9rim\u00e9e e Alexandre Dumas.\nNella sua vita privata Pauline assistette a vari rivolgimenti e crisi. Quand'era bambina vide con i suoi occhi i moti del 1848 e nel 1870 rimase al fianco dell'imperatrice Eugenia durante la Guerra franco-prussiana e lei e suo marito l'aiutarono a riparare in Inghilterra quando la folla assalt\u00f2 il palazzo imperiale.\nLa principessa Pauline mor\u00ec a Vienna nel 1921. Aveva visto l'apoteosi e il declino dei grandi imperi, quello asburgico e quello francese, e divenne un simbolo vivente di questi due mondi decadenti."}
{"id": "2701096", "revid": "68362594", "url": "https://it.wikipedia.org/wiki?curid=2701096", "title": "Filologia Slavistica", "text": ""}
{"id": "2701103", "revid": "28507742", "url": "https://it.wikipedia.org/wiki?curid=2701103", "title": "Filologia Slava", "text": ""}
{"id": "2701104", "revid": "28507771", "url": "https://it.wikipedia.org/wiki?curid=2701104", "title": "Filologia slava", "text": ""}
{"id": "2701108", "revid": "287204", "url": "https://it.wikipedia.org/wiki?curid=2701108", "title": "Japan Soccer League 1982", "text": "La stagione 1982 \u00e8 stata la diciottesima edizione della Japan Soccer League, massimo livello del campionato giapponese di calcio.\nAvvenimenti.\nAntefatti.\nIl precampionato vide l'introduzione di nuove norme in materia di gestione dei club: l'adozione di una quota di iscrizione al campionato uniforme per tutte le squadre e l'obbligo di ciascuna societ\u00e0 a pagarsi le trasferte avvicinarono la Japan Soccer League verso un modello calcistico pi\u00f9 simile a quello occidentale, con le squadre costrette a ricorrere a delle particolari strategie (tra cui il marketing) per guadagnare maggiori introiti. Per quanto riguarda i movimenti di giocatori e allenatori non vi furono significativi cambiamenti: mentre lo Yomiuri mantenne invariato il proprio organico e il Fujita Kogyo lasci\u00f2 liberi tutti gli stranieri confermando il solo Jo\u00e3o Dickson Carvalho, Mitsubishi Heavy Industries e Furukawa Electric integrarono nella propria rosa nuovi elementi in alcuni settori di gioco, con alcuni dei quali che si riveleranno di primaria importanza per la costruzione del gioco.\nIl campionato.\nL'inizio del torneo fu stabilito, per entrambe le divisioni, il 4 aprile 1982: mentre in seconda divisione, la classifica fu sin dall'inizio dominata dal retrocesso Yamaha Motors (che al termine del campionato si classificher\u00e0 primo, ottenendo la promozione diretta) e dal Toshiba con il Sumitomo Metals a seguire, nel primo raggruppamento si form\u00f2 subito un consistente gruppo di concorrenti nella lotta al titolo con lo Yanmar Diesel a tenervi testa malgrado alcuni risultati negativi conseguiti negli scontri diretti. Concluso il girone di andata (la cui ultima gara fu disputata il 24 maggio) in testa, dopo il 3 settembre (data di inizio delle gare del girone di ritorno) lo Yanmar Diesel (privato del proprio bomber Kunishige Kamamoto, che durante l'incontro d'andata col Mazda sub\u00ec un infortunio al tendine d'Achille) sub\u00ec il sorpasso delle avversarie: in particolare Mitsubishi Heavy Industries e Furukawa Electric proseguirono a braccetto sino all'ultima giornata, programmata per il 31 ottobre: la vittoria per 5-1 un Hitachi privo di obiettivi da raggiungere, lanci\u00f2 il Mitsubishi Heavy Industries verso il suo quarto titolo, data la contemporanea sconfitta dell'avversaria contro un Honda Motor in cerca di punti salvezza.\nNonostante la vittoria di prestigio l'Honda Motor, calato alla distanza dopo un buon inizio di campionato che l'aveva portato a candidarsi tra le possibili pretendenti al titolo, non pot\u00e9 evitare i playoff promozione-salvezza contro il Toshiba a causa della peggior differenza reti nei confronti del Nissan Motors: ottenendo due secche vittorie, la squadra si salv\u00f2 proprio come il Saitama Teachers in seconda divisione, costretto a disputare il playoff interdivisionale con il Seino. Nippon Kokan e Teijin ottennero, rispettivamente, la retrocessione diretta in seconda divisione e nelle leghe regionali.\nClassifiche finali.\nJSL Division 1.\nLegenda:\n\u00a0\u00a0\u00a0\u00a0\u00a0 Campione del Giappone\n\u00a0\u00a0\u00a0\u00a0\u00a0 Retrocessa in Japan Soccer League Division 2 1983\nNote:\nJSL Division 2.\nLegenda:\n\u00a0\u00a0\u00a0\u00a0\u00a0 Promossa in Japan Soccer League Division 1 1983\n\u00a0\u00a0\u00a0\u00a0\u00a0 Retrocessa nei campionati regionali\nNote:"}
{"id": "2701109", "revid": "287204", "url": "https://it.wikipedia.org/wiki?curid=2701109", "title": "Zurrieq Football Club", "text": ""}
{"id": "2701110", "revid": "43204", "url": "https://it.wikipedia.org/wiki?curid=2701110", "title": "Zurrieq F.C.", "text": ""}
{"id": "2701111", "revid": "43204", "url": "https://it.wikipedia.org/wiki?curid=2701111", "title": "\u017burrieq F.C.", "text": ""}
{"id": "2701112", "revid": "131358", "url": "https://it.wikipedia.org/wiki?curid=2701112", "title": "Finnica", "text": ""}
{"id": "2701115", "revid": "287204", "url": "https://it.wikipedia.org/wiki?curid=2701115", "title": "Japan Soccer League 1983", "text": "La stagione 1983 \u00e8 stata la diciannovesima edizione della Japan Soccer League, massimo livello del campionato giapponese di calcio.\nAvvenimenti.\nIl torneo disputatosi tra il 3 aprile e il 10 dicembre 1983 vide per la prima volta imporsi lo Yomiuri, che completando un'ascesa iniziata sin dai primi anni settanta, diede avvio ad una stagione di dominio della scena calcistica giapponese giapponese. Grazie alla differenza reti, l'Hitachi evit\u00f2 la retrocessione nel secondo raggruppamento, a scapito del titolato Mazda: il play-off che ne segu\u00ec vide poi la squadra imporsi sul Sumitomo Metals.\nIn Division 2 si impose in maniera piuttosto netta il Nippon Kokan, davanti al Sumitomo Metals che fall\u00ec la promozione ai playoff. A fondo classifica retrocessero entrambe le squadre: il Toho Titanium perse i playoff contro il Matsushita Electric, accompagnando in Japan Regional League il Saitama Teachers\nClassifiche finali.\nJSL Division 1.\nLegenda:\n\u00a0\u00a0\u00a0\u00a0\u00a0 Campione del Giappone\n\u00a0\u00a0\u00a0\u00a0\u00a0 Retrocessa in Japan Soccer League Division 2 1984\nNote:\nJSL Division 2.\nLegenda:\n\u00a0\u00a0\u00a0\u00a0\u00a0 Promossa in Japan Soccer League Division 1 1984\n\u00a0\u00a0\u00a0\u00a0\u00a0 Retrocessa in Japan Regional League 1984\nNote:"}
{"id": "2701118", "revid": "1571097", "url": "https://it.wikipedia.org/wiki?curid=2701118", "title": "Grant Bowler", "text": "Biografia.\nNato in Nuova Zelanda \u00e8 per\u00f2 cresciuto in Australia, prima a Sydney poi a Perth ed infine a Brisbane, quando aveva cinque anni. Nel 1991 si diploma alla prestigiosa National Institute of Dramatic Art (NIDA).\nCarriera.\nIl primo ruolo importante fu quello di Wayne Patterson nella serie televisiva australiana \"Blue Heelers - Poliziotti con il cuore\", ruolo che interpreta dal 1994 al 1996, successivamente prende parte ad altre serie televisive come \"Medivac\" e \"Something in the Air\".\nNel 2000 prende parte alla produzione televisiva \"L'ultima spiaggia\", basato sull'omonimo romanzo di fantascienza post apocalittica scritto da Nevil Shute, da cui nel 1959 fu tratto un omonimo film per la regia di Stanley Kramer.\nBowler \u00e8 molto noto in Australia anche per avere condotto la versione australiana del reality show \"La talpa\". Bowler ha condotto le prime tre edizioni per poi essere sostituito dal conduttore Tom Williams. Torna alla recitazione partecipando alla serie televisiva medica \"All Saints\", successivamente ricopre il ruolo di Wolfgang West, detto Wolf, nella serie neozelandese \"Outrageous Fortune - Crimini di famiglia\".\nDal 2008 inizia a lavorare sempre pi\u00f9 in produzioni statunitensi, partecipa brevemente alla quarta stagione di \"Lost\" nel ruolo del capitano Gault, invece acquista popolarit\u00e0 grazie al ruolo di Connor Owens, amante di Wilhelmina Slater, nella terza stagione di \"Ugly Betty\". \nNel 2010 recita in sette episodi della terza stagione della serie vampiresca \"True Blood\", dove interpreta il ruolo del motociclista licantropo Coot.\nNel 2011 conduce il reality show The Amazing Race Australia. Nel stesso anno recita al fianco di Jason Statham, Clive Owen e Robert De Niro in \"Killer Elite\" ed \u00e8 protagonista al fianco di Taylor Schilling di \"\", primo capitolo di una trilogia basata sul romanzo di Ayn Rand \"La rivolta di Atlante\".\nVita privata.\nDal 2001 al 2011 \u00e8 stato sposato con l'attrice Roxane Wilson. La coppia ha due figli; Edie Bowler, nata nel 2003, e Zeke Bowler, nato nel 2005."}
{"id": "2701122", "revid": "1543377", "url": "https://it.wikipedia.org/wiki?curid=2701122", "title": "Distretto di Lince", "text": "Il distretto di Lince \u00e8 un distretto del Per\u00f9 che appartiene geograficamente e politicamente alla provincia e dipartimento di Lima. Ubicato a sud della capitale peruviana.\nSindaco (\"alcalde\")\nData di fondazione.\n18 maggio del 1936\nPopolazione attuale.\n52\u00a0123 abitanti (INEI 2005) di cui il 57% sono donne e il 43% uomini\nSuperficie.\n3,03\u00a0km\u00b2\nDistretti confinanti.\nConfina a nord con il distretto di Lima e con il distretto di Jes\u00fas Mar\u00eda; a sud et a ovest con distretto di San Isidro; a est con il distretto di La Victoria."}
{"id": "2701124", "revid": "287204", "url": "https://it.wikipedia.org/wiki?curid=2701124", "title": "Provincia di Pavia (Lombardo-Veneto)", "text": "La provincia di Pavia era una provincia del Regno Lombardo-Veneto, istituita nel 1815 ed esistita dal 1816 al 1859.\nCapoluogo era la citt\u00e0 di Pavia.\nOrgani.\nCome tutte le province del Regno, anche Pavia era guidata da un Regio Delegato di nomina imperiale, aiutato da un'Imperial Regia Delegazione Provinciale che si occupava dei vari settori dell'amministrazione pubblica. A rappresentare le classi agiate vi era una Congregazione Provinciale nominata dal Governo su proposta della Congregazione Centrale, e composta da tre nobili e tre possidenti della provincia, pi\u00f9 un borghese del capoluogo e pi\u00f9 il Regio Delegato che la presiedeva.\nStoria.\nLa provincia fu creata nel 1816 all'atto della costituzione del Regno Lombardo-Veneto, smembrando il dipartimento d'Olona di epoca napoleonica (l'altra provincia ottenuta fu quella di Milano).\nIl territorio corrispondeva a quello della provincia pavese pre-napoleonica.\nSuddivisione amministrativa.\nAll'atto dell'istituzione (1816), la provincia era divisa in 8 distretti:\nPassaggio al Regno di Sardegna (1859).\nNel 1859, in seguito alla seconda guerra d'indipendenza, la Pace di Zurigo dispose l'annessione della Lombardia (esclusa Mantova e gran parte della sua provincia) al Regno di Sardegna.\nIl governo sardo eman\u00f2 il Decreto Rattazzi, che ridisegnava la suddivisione amministrativa del Regno. La provincia di Pavia cedette cos\u00ec la zona di Abbiategrasso e Magenta alla provincia di Milano, e fu fortemente ampliata con l'annessione della Lomellina e dell'Oltrep\u00f2 Pavese (ex province sabaude di Bobbio, Lomellina e Voghera), territori in buona parte gi\u00e0 facenti parte del Principato di Pavia di epoca sforzesca (esclusa la citt\u00e0 di Vigevano e la Lomellina settentrionale, riunite dal 1532 sotto il Vigevanasco)."}
{"id": "2701127", "revid": "767487", "url": "https://it.wikipedia.org/wiki?curid=2701127", "title": "Ray Clarke", "text": "Carriera.\nClub.\nHa giocato con Tottenham Hotspur, Swindon Town, Mansfield Town, Sparta Rotterdam, Ajax, Bruges, Brighton &amp; Hove Albion e Newcastle United.\nDopo il calcio.\nDivenne scout prima del Celtic, poi del Portsmouth."}
{"id": "2701129", "revid": "149727", "url": "https://it.wikipedia.org/wiki?curid=2701129", "title": "Province del Regno Lombardo-Veneto", "text": ""}
{"id": "2701132", "revid": "1427733", "url": "https://it.wikipedia.org/wiki?curid=2701132", "title": "Premier League Malti 1999-2000", "text": "L'edizione 1999-2000 della Premier League maltese \u00e8 stata l'ottantacinquesima edizione della massima serie del campionato maltese di calcio. Il titolo \u00e8 stato vinto dal Birkirkara, al primo successo nella manifestazione.\nNuovo sistema.\nDalla stagione 1999-2000 viene introdotto un nuovo sistema di assegnazione del titolo e di retrocessione; dopo una prima fase di 18 partite, le prime 6 classificate accedono ai playoff per il titolo in un girone di 10 partite, portando con s\u00e9 la met\u00e0 dei punti accumulati nella prima fase (in caso di punteggio dispari, si arrotonda per eccesso alla cifra intera successiva). Con lo stesso criterio, le ultime 4 classificate si giocano i 2 posti salvezza in un girone di 6 partite.\nClassifica prima fase.\nVerdetti prima fase.\nAccedono ai playoff campionato:\nBirkirkara, Valletta, Floriana, Sliema Wanderers, Piet\u00e0 Hotspurs, Hibernians\nAccedono ai playoff retrocessione\nNaxxar Lions, Gozo, \u017burrieq, Rabat Ajax"}
{"id": "2701133", "revid": "287204", "url": "https://it.wikipedia.org/wiki?curid=2701133", "title": "Kia Opirus Premium", "text": ""}
{"id": "2701138", "revid": "628767", "url": "https://it.wikipedia.org/wiki?curid=2701138", "title": "Distretto di Chitwan", "text": " \nIl distretto di Chitwan \u00e8 un distretto del Nepal, in seguito alla riforma costituzionale del 2015 fa parte della Bagmati Pradesh.\nIl capoluogo \u00e8 Bharatpur.\nIl distretto si trova in una regione pianeggiante detta appunto la valle di Chitwan. Il territorio \u00e8 attraversato dal fiume Rapti che confluisce ad ovest nel Narayani (detto anche Gandaki o Gandak in India) presso il villaggio di Meghauli. Il Narayani segna anche il confine del con il vicino distretto di Nawalparasi.\nA sud del Rapti si estende il Parco nazionale reale di Chitwan che arriva fino alle colline di Someswar che segnano il confine con l'India.\nIl principale gruppo etnico presente nel distretto sono i Bahun.\nMunicipalit\u00e0.\nIl distretto \u00e8 suddiviso in sette municipalit\u00e0, una \u00e8 urbana e sei sono rurali."}
{"id": "2701146", "revid": "30445", "url": "https://it.wikipedia.org/wiki?curid=2701146", "title": "Chitwan", "text": ""}
{"id": "2701147", "revid": "767487", "url": "https://it.wikipedia.org/wiki?curid=2701147", "title": "Vera (Argentina)", "text": "Vera \u00e8 una citt\u00e0 dell'Argentina settentrionale, situata nella provincia di Santa Fe \u00e8 il capoluogo dell'omonimo dipartimento.\nFu fondata nel 1892 dal proprietario terriero Eugenio Alem\u00e1n poco dopo l'arrivo del \"Ferrocarril Provincial de Santa Fe\" (Ferrovia provinciale di Santa Fe), ottenne lo status di \"municipio\" il 24 giugno 1954.\nNel corso della sua storia la citt\u00e0 ha assunto diversi nomi: La Curva, Jobson, Jobson Vera, Gobernador Vera e infine Vera."}
{"id": "2701153", "revid": "1543377", "url": "https://it.wikipedia.org/wiki?curid=2701153", "title": "Provincia di Pavia", "text": "La provincia di Pavia \u00e8 una provincia italiana della Lombardia di abitanti.\nConfina a nord con la citt\u00e0 metropolitana di Milano, a est con la provincia di Lodi, con l'exclave di San Colombano al Lambro (provincia di Milano) e con l'Emilia-Romagna (provincia di Piacenza), a sud-ovest, a ovest e nord-ovest con il Piemonte (province di Alessandria, Vercelli e Novara).\nGeografia fisica.\n\u00c8 percorsa dai fiumi Ticino e Po, che si incontrano 4\u00a0km a sud del capoluogo e che la dividono in tre zone: il Pavese, situato in Pianura Padana, nella parte nordest della provincia, a nord del Po e a est del Ticino, che prende il nome dal capoluogo di provincia, che \u00e8 anche il comune pi\u00f9 importante della regione, Pavia (situato a valle del Ticino rispetto a Vigevano, sulla sponda sinistra, vicino alla sua confluenza con il Po); la Lomellina, anche questa in Pianura Padana, a nordovest, a ovest del Ticino ma sempre a nord del Po, il comune pi\u00f9 importante \u00e8 Vigevano, situato nei pressi della sponda destra del Ticino; l'Oltrep\u00f2 Pavese, in territorio appenninico, a sud del Po, prende il nome dal suo essere appunto dall'altro lato del Po rispetto al resto della provincia, il comune pi\u00f9 importante \u00e8 Voghera. Il territorio del Siccomario, alla confluenza dei due fiumi, secondo la definizione precedente si troverebbe in Lomellina, ma per motivi storici \u00e8 considerato parte del Pavese. Di queste 3 zone la Lomellina \u00e8 quella pi\u00f9 estesa, con un'estensione di 1240 km\u00b2, seguita dall'Oltrep\u00f2 di 1097 km\u00b2, mentre il Pavese ha un'estensione di circa la met\u00e0 di quella della Lomellina, con circa 650 km\u00b2.\nUn altro importante corso d'acqua della provincia \u00e8 l'Olona. Si tratta di un colatore alimentato da rogge e risorgive che trae origine nelle campagne attorno a Bornasco, attraversa la campagna pavese e confluisce nel Po presso San Zenone. Tale corso d'acqua non \u00e8 da confondersi con l'omonimo fiume che nasce nelle Prealpi Varesine, e confluisce a Milano nel Lambro Meridionale. Prima delle deviazioni operate dai Romani i due fiumi costituivano un unico corso d'acqua, da cui deriva l'omonimia mantenutasi sino ai giorni nostri.\nPer un breve tratto interessa la provincia anche il fiume Lambro. Maggiore \u00e8 il percorso compiuto nella provincia dal suo affluente colatore Lambro meridionale, derivato dall'Olona a Milano, che riceve le acque in eccesso dei navigli e scorre al confine tra le province di Pavia e di Lodi.\nLa Staffora \u00e8 il maggior torrente dell'Oltrep\u00f2 Pavese e confluisce nel Po, dopo un percorso di 58\u00a0km. Altri corsi d'acqua dell'Oltrep\u00f2 sono i torrenti Coppa, Scuropasso, Tidone, Versa, Avagnone (che confluisce nel Trebbia), Curone e, per un breve tratto, lo Scrivia.\nNella parte pi\u00f9 meridionale dell'Oltrep\u00f2 Pavese il confine \u00e8 segnato in val Trebbia per una piccola porzione dal fiume Trebbia, il punto pi\u00f9 a sud \u00e8 posto nel comune di Brallo di Pregola accanto alla frazione emiliana di Ponte Organasco (Cerignale - provincia di Piacenza).\nNella Lomellina scorrono la Sesia, al confine con le province di Alessandria e Vercelli e, paralleli a questa e al Ticino, i piccoli fiumi Agogna e Terdoppio, provenienti dal Novarese.\nLa provincia \u00e8 in gran parte pianeggiante. La pianura a nord del Po ha una base sabbiosa, specialmente in Lomellina, ove affiorano alcuni \"sabbioni\" (resti di antiche dune) un tempo assai pi\u00f9 numerosi. Nell'Oltrep\u00f2 la poca pianura presente \u00e8 prevalentemente argillosa; a sud della limitata fascia pianeggiante l'Oltrep\u00f2 presenta un'ampia area collinare facente parte della catena Appenninica che lentamente si innalza in modeste montagne (tutte sotto i 1000\u00a0m). Solo all'estremit\u00e0 meridionale, a sud di Varzi, quasi all'improvviso le montagne si fanno pi\u00f9 impervie e raggiungono altitudini considerevoli con alcune delle maggiori vette dell'Appennino Ligure: il Monte Lesima (la maggiore elevazione della provincia con i suoi 1724\u00a0m), il Monte Chiappo (1700\u00a0m), la Cima Colletta (1494\u00a0m), il Monte Bogleglio (1492\u00a0m) e il Monte Penice (1460\u00a0m)\nStoria.\nAttraversata dai due maggiori fiumi italiani per portata, il Po e il Ticino, che confluiscono quasi nel suo centro, la provincia di Pavia appare, a seconda dei punti di vista, divisa o unita da questi fiumi. Superficialmente si direbbe divisa, e tale fu storicamente quando il suo destino fu deciso da forze esterne, per le quali un fiume poteva essere un comodo confine amministrativo o politico-militare. Al contrario, quando furono le forze locali a poter giocare un ruolo determinante, prevalse la tendenza all'unione delle terre lungo i fiumi, principali vie di comunicazione nella pianura, e motivo di coesione. Cos\u00ec i Romani, che divisero il territorio addirittura fra tre regioni diverse, non tennero in alcun conto le precedenti aggregazioni etniche, che - come diremo - appaiono organizzate lungo i fiumi.\nNel Medioevo fu la citt\u00e0 di Pavia ad aggregare di nuovo il territorio, ma nel XVIII secolo, nel dominio assoluto delle cancellerie europee, esso fu smembrato tra stati diversi, e Napoleone, padrone di tutte queste aree, mantenne questa divisione radicale. Sar\u00e0 necessario attendere l'azione del governo sabaudo, nel 1859, per vedere riunito definitivamente il territorio pavese. In tutto questo va comunque sottolineato il caso particolare della Lomellina, e in particolare di Vigevano, che nel corso dei secoli e ancora poco tempo prima dell'Unificazione aveva sempre cercato e spesso ottenuto forti autonomie dal potere centrale, come testimoniato da entit\u00e0 amministrative quali il Vigevanasco e, all'interno dello Stato di Milano nel XVII secolo, con una propria Congregazione indipendente da quella del Principato di Pavia.\nEt\u00e0 antica.\nGli scarsi cenni, ricavabili dagli autori antichi e dalla toponomastica, sulle popolazioni che abitavano il territorio attorno alla confluenza del Ticino nel Po, ci consentono di avere un pur vago disegno del quadro etnografico fino al II secolo a.C.\nIl popolo pi\u00f9 importante era probabilmente quello dei Marici, citati da Plinio che ne fa, assieme ai Levi, i fondatori di Pavia (\"Ticinum\"). Entrambi erano di stirpe celtica: i Marici si distendevano lungo il Po nelle province di Pavia e Alessandria, i Levi lungo il Ticino. Proprio alla confluenza dei due fiumi questi popoli confinanti fondarono Pavia, probabilmente come loro mercato e luogo di incontro. Gli stessi Levi sarebbero stati i fondatori di Vigevano, posta su un importante guado del Ticino.\nPi\u00f9 a ovest, a nord del Po, si trovavano i Lib\u00ecci (Lebeci secondo Polibio), che occupavano la Lomellina occidentale e l'adiacente Vercellese. Non sembra avere invece consistenza storica il fantomatico popolo degli Iriati, nato dall'arbitraria correzione del nome degli \"Iluati\", citati da Livio, per ottenere una suggestiva ma superflua connessione con il nome della citt\u00e0 di \"Iria\", Voghera.\nI Romani giunsero nella provincia di Pavia nel III secolo a.C., al tempo delle guerre contro i Galli e i Cartaginesi. Nel 222 a.C. sconfissero gli Insubri a Clastidium, nell'Oltrep\u00f2 Pavese, uno dei principali villaggi dei Marici loro alleati. Nel 218 a.C. furono sconfitti da Annibale presso il Ticino. La successiva colonizzazione ebbe come centro propulsore la vicina colonia latina di Piacenza, la cui centuriazione si distese su tutta la pianura dell'Oltrep\u00f2.\nLa fondazione, attorno al 120 a.C., della colonia di Tortona, determin\u00f2 il passaggio all'area di influenza di tale citt\u00e0 della parte occidentale dell'Oltrep\u00f2 Pavese (Voghera). La colonizzazione di Pavia (187 a.C.) fu pure realizzata con la centuriazione della pianura a nord del Po e ad est del Ticino, mentre la parte a ovest del Ticino non conserva tracce di centuriazione (se non attorno a Vigevano, dove giungeva la colonizzazione di Novara e che in questo periodo \u00e8 emporio fortificato). \u00c8 pertanto da ritenersi che nella Lomellina, come forse nella parte collinare dell'Oltrep\u00f2, pi\u00f9 a lungo si mantenesse l'elemento indigeno. La zona a nord del Po, nella suddivisione dell'Italia in regioni operata da Augusto, fu attribuita alla Transpadana, mentre l'Oltrep\u00f2 fu suddiviso tra l'Emilia e la Liguria lungo il confine tra le aree di influenza di Piacenza e Tortona. A partire dalla tarda romanit\u00e0 il territorio della provincia acquis\u00ec un ruolo di primo piano nello scenario nazionale: Pavia divenne sede di una zecca imperiale dal III secolo d.C., vi furono istituite fabbriche statali di armi e proprio a Pavia (dove era stanziato un grosso contingente militare) si rifugi\u00f2 Oreste, incalzato dalla rivolta di Odoacre nel 476 d.C., la cattura di Oreste e la deposizione del figlio Romolo Augustolo decret\u00f2 la fine dell'impero romano d'occidente. Contemporaneamente, un altro centro conosceva, sempre per ragioni militari, grande sviluppo: Lomello.\nMedioevo.\nDurante il regno degli Ostrogoti, Teodorico fece realizzare un grande palazzo reale a Pavia che divenne, insieme a Verona e Ravenna, sede regia. Nel 572 Pavia fu conquistata dai Longobardi, che ne fecero la loro capitale. I Longobardi organizzarono le loro conquiste in ducati, ma la geografia amministrativa del territorio pavese in questo periodo non \u00e8 nota. \nGrande importanza ebbe nel 614 la fondazione dell'abbazia di San Colombano a Bobbio (da sempre legata a Pavia ed ai suoi possedimenti nell'Oltrep\u00f2, passata sotto Piacenza solo nel 1923), che a partire dal vasto feudo reale ed imperiale monastico diede impulso all'agricoltura con il recupero di aree incolte o abbandonate, le bonifiche e le migliorie agronomiche con il recupero e la diffusione di vigneti, castagneti, oliveti, mulini e frantoi. I monaci diedero, inoltre, un notevole apporto alimentare grazie agli allevamenti ed alla conservazione degli alimenti, proteine e grassi, come olio, burro, formaggi, salumi, grazie a sale e spezie.\nPavia, fino al 1024 capitale del regno d'Italia, fu sede del palazzo reale, il quale era formato da un grande complesso di edifici dove trovavano sede, oltre alla corte e all'abitazione del sovrano, anche la scuole, la cancelleria, la zecca e il massimo tribunale del regno. Vi erano poi diverse cappelle, un carcere, spazi dedicati agli scambi commerciali, diversi cortili dove si svolgevano i placiti e un grande giardino, popolato da animali esotici. Inoltre Pavia, collegata al mare tramite il Ticino e il Po, divenne l\u2019unico emporio continentale nel quale l\u2019Europa poteva rifornirsi di prodotti di lusso provenienti dal mondo bizantino e islamico. Grazie alle vie d\u2019acqua a Pavia giungevano, oltre ai veneti, anche mercanti salernitani, gaetani, amalfitani e dell\u2019Europa settentrionale, come gli angli e sassoni.\nIl re Rotari nel 643 emise il celebre editto e si ebbe una rinascita religiosa cattolica da parte dei monaci colombaniani dell'abbazia di Bobbio, con varie fondazioni monastiche fra le quali primeggia il Monastero di San Pietro in Ciel d'Oro.\nNella successiva et\u00e0 carolingia il territorio venne diviso in contee: nella provincia di Pavia furono istituite quelle di Pavia, di Lomello (da cui si origin\u00f2 la Lomellina), a nord del Po. Il territorio a sud del fiume apparteneva nella parte occidentale alla contea di Tortona, nella parte centrale e orientale (ecclesiasticamente nella diocesi di Piacenza) rimase forse nel territorio piacentino, come in epoca romana. La citt\u00e0 era attraversata dalla \"Roggia Carona, che permise con le sue acque la nascita di diverse attivit\u00e0 artigianali.\nNel 996 \u00e8 conte di Lomello \"Cuniberto\"; lascia la contea ai figli Aginulfo e \"Ottone I\", che nel 1001 concentra nelle sue mani anche le cariche di Conte di Pavia e di Conte Palatino (la maggiore carica giudiziaria del Regno), con sede nel Sacro Palazzo (Palazzo Reale) di Pavia. Nel 1024, alla morte dell'Imperatore Enrico II, i Pavesi distrussero questo palazzo, e i conti palatini si ritirarono in Lomellina, loro dominio originario, dove resistettero alle pressioni del nascente comune pavese; furono infine sottomessi e costretti a stabilirsi in citt\u00e0.\nNello stesso tempo il Comune di Pavia cominci\u00f2 a estendere la propria influenza sull'Oltrep\u00f2, dove gi\u00e0 il Vescovo e vari monasteri della citt\u00e0 avevano la signoria su numerosi paesi.\nLa citt\u00e0 di Pavia stava quindi unificando per la prima volta nella sua storia il territorio di quei popoli che l'avevano fondata molti secoli prima. Questo stato di fatto fu ufficializzato nel 1164 da Federico I, che attribu\u00ec a Pavia l'intera Lomellina e gran parte dell'Oltrep\u00f2. Rimaneva indipendente la zona meridionale dell'attuale provincia: per il possesso di queste terre Pavia dovette lottare a lungo con i Comuni vicini (come nella battaglia di Casei Gerola del 1213), specie con Piacenza, raggiungendo infine una certa stabilit\u00e0 di confini. Ma la pi\u00f9 pericolosa nemica di Pavia fu senza dubbio Milano, che le contese a lungo il possesso della Lomellina.Tuttavia Pavia, sempre ghibellina, pot\u00e9 giovarsi dell'aiuto dell'imperatore Federico I (che fu incoranto nella basilica di San Michele re d'Italia e pi\u00f9 volte soggiorn\u00f2 in citt\u00e0) e del nipote Federico II.\nI Pavesi esercitarono sul loro territorio un potere signorile, mantenendo per secoli una condizione di privilegio rispetto agli abitanti \"rurali\". I nobili pavesi vi possedevano la maggior parte dei beni fondiari, e questa situazione ancora sussisteva nel XVIII secolo. \nDal punto di vista amministrativo, l'area soggetta a Pavia era divisa in quattro zone molto disuguali, convergenti sulla citt\u00e0, secondo i punti cardinali, ovvero le porte da cui tali zone si raggiungevano: \nNei primi secoli del dominio pavese avvenne una sorta di osmosi tra le famiglie nobili di origine cittadina, che acquisivano terre, castelli e signorie nel territorio soggetto alla citt\u00e0, e le famiglie signorili locali di tale territorio, che si stabilivano in citt\u00e0, confondendosi con le prime. In tal modo si form\u00f2 un'omogenea classe dominante, di famiglie che non mancavano d'avere un piede in citt\u00e0 e uno nel contado, di qui una torre, di l\u00e0 un castello. In tal modo le lotte politiche interne alla citt\u00e0, che videro schierarsi le maggiori famiglie, ebbero immediata ripercussione nel dominio pavese.\nTra queste famiglie dobbiamo ricordare in particolare:\nLa lotta si focalizz\u00f2 sulle casate dei Langosco e dei Beccaria, che avevano i loro punti di forza rispettivamente in Lomellina e nell'Oltrep\u00f2. Alla fine per\u00f2 ebbero la meglio i Visconti di Milano, che presero la citt\u00e0 nel 1359, dopo aver assoggettato tutto il territorio. Galeazzo II, richiamandosi all'antico regno longobardo, port\u00f2 la sua corte da Milano a Pavia, dove eresse il castello Visconteo e fond\u00f2 l'universit\u00e0. La corte viscontea rimase a Pavia anche sotto Gian Galeazzo ( a cui si deve la certosa) e Filippo Maria. Quando i domini viscontei furono elevati a Ducato con decreto imperiale (1395), il territorio pavese prese il nome di Contea di Pavia, ed era appannaggio del Duca di Milano o del suo erede.\nEt\u00e0 moderna.\nNel 1499 il territorio pavese, passato con Milano agli Sforza, ebbe dall'imperatore la qualifica di \"Principato\", che lo poneva al secondo posto dopo il Milanese tra le province sforzesche. Nel 1535 pass\u00f2 con Milano alla Spagna, e in quello stesso anno buona parte della Lomellina settentrionale entr\u00f2 a far parte del Vigevanasco, il contado assegnato alla citt\u00e0 di Vigevano da Francesco II Sforza che per oltre due secoli avrebbe garantito l'autonomia della citt\u00e0 e del territorio circostante.\nNel 1564 il governo spagnolo, riconosciuta l'iniquit\u00e0 dei privilegi fiscali dei cittadini pavesi rispetto ai \"rurali\", promosse la costituzione di \"congregazioni\" con la finalit\u00e0 principale di distribuire equamente tra le comunit\u00e0 il carico fiscale. Le congregazioni ebbero pi\u00f9 in generale funzioni di coordinamento amministrativo e rappresentanza delle istanze locali di fronte al potere centrale. Non erano elette direttamente dalla popolazione, ma formate dai rappresentanti dei comuni principali: erano quattro, una per ognuna delle zone in cui era diviso il Principato; al di sopra si poneva la \"Congregazione generale del Principato\", formata da 21 rappresentanti (7 per l'Oltrep\u00f2, 7 per la Lomellina, 4 per la Campagna Sottana e 3 per la Campagna Soprana), da cui era eletta una giunta formata da cinque \"sindaci\", i quattro a capo delle congregazioni locali e il \"Sindaco generale\". Nel secolo XVII la congregazione della Lomellina si stacc\u00f2 da quella generale del Principato; quest'ultima ebbe 24 delegati (12 per l'Oltrep\u00f2 e 6 per ciascuna delle Campagne pavesi), e altrettanti ne ebbe la Congregazione della Lomellina, risultando almeno formalmente territorio autonomo.\nIl Principato di Pavia non aveva esattamente la stessa estensione dell'attuale Provincia. Comprendeva le seguenti zone:\nNon comprendeva invece: \nNel XVIII secolo avvenne lo smembramento del territorio pavese: nel 1707 la Lomellina, e nel 1744 l'Oltrep\u00f2 con il Siccomario furono annessi al Piemonte, cui fu ceduto anche il Vigevanasco. La Lomellina, il Vigevanasco e l'Oltrep\u00f2 Pavese divennero province piemontesi con capoluoghi rispettivamente Mortara, Vigevano, Voghera e Bobbio. La provincia di Lomellina aveva per\u00f2 perso Valenza, Bassignana e cinque piccole \"terre\" lungo il Tanaro, unite ad Alessandria. A Pavia rimase un piccolo territorio, appartenente alla Lombardia austriaca, col nome di Principato prima e di Provincia dal 1786. Nel periodo napoleonico (1797 - 1814) l'unione del territorio pavese non venne ripristinata.\n\u00c8 significativo come, essendo stato richiesto agli abitanti dell'Oltrep\u00f2 con un referendum a quale territorio volessero essere uniti, e avendo essi risposto che volevano tornare con Pavia, la loro volont\u00e0 sia stata semplicemente ignorata dal governo francese. La divisione pertanto continu\u00f2: Pavia con le Campagne fu annessa al Dipartimento d'Olona, la Lomellina e il Siccomario al Dipartimento dell'Agogna, che furono parte della Repubblica Italiana e del Regno d'Italia; l'Oltrep\u00f2, aggregato prima al Dipartimento di Marengo (Alessandria) e poi al Dipartimento di Genova, fece parte della Repubblica e poi Impero Francese. I confini furono rettificati, e fatti coincidere con linee naturali (in particolar modo il Po divenne confine di Stato: cos\u00ec l'Oltrep\u00f2 perse Mezzana Bigli ma acquist\u00f2 Bastida Pancarana).\nNel 1814, con il ritorno degli antichi regimi, le precedenti suddivisioni furono ripristinate, ma ben presto furono operate alcune modifiche per razionalizzare i confini. La provincia di Pavia, appartenente al Regno Lombardo-Veneto, fu ingrandita con i territori attorno ad Abbiategrasso (antiche pievi milanesi di Corbetta e Rosate), e inoltre con Monticelli Pavese ceduto dal Ducato di Parma e Piacenza (gi\u00e0 dal 1786 alla provincia di Pavia era stato unito il Vicariato di Binasco ex milanese, e parte della pieve di San Giuliano). La Lomellina e il Vigevanasco (tranne Vinzaglio) furono uniti in una sola Provincia, appartenente alla \"divisione di Novara\"; l'Oltrep\u00f2 invece fu diviso in due province, facenti capo a Voghera e a Bobbio, e appartenenti rispettivamente alle \"divisioni\" di Alessandria e Genova. L'Oltrep\u00f2 perse Sale, Piovera e Guazzora, uniti alla provincia di Alessandria, ma acquist\u00f2 Bagnaria, staccato da Tortona.\nAll'alba dell'unit\u00e0 d'Italia, nel 1859, l'amministrazione piemontese fu riformata (Decreto Rattazzi del 23 ottobre 1859): le province furono ridotte a circondari di nuove pi\u00f9 ampie province coincidenti per lo pi\u00f9 con le vecchie \"divisioni\"; i territori piemontesi dell'attuale provincia dunque erano destinati ad essere uniti alle province di Novara, Alessandria e Genova; ma l'annessione della Lombardia al regno di Sardegna permise di unire le tre ex province di Lomellina, Voghera e Bobbio alla provincia di Pavia. Quest'ultima peraltro restitu\u00ec a Milano la zona di Abbiategrasso e Binasco, ma conserv\u00f2 a Pavia quella di Vidigulfo e Landriano.\nLe variazioni non erano per\u00f2 finite: nel 1923 la citt\u00e0 di Bobbio con buona parte del suo circondario comprendente anche i comuni di Trebecco, Caminata, furono unite alla provincia di Piacenza e in minor misura a quella di Genova; alcuni comuni tra cui Zavattarello, Ruino, Romagnese, ritornarono a Pavia tre anni dopo. Dopo di allora si sono avute solo modifiche marginali.\nNel 1936 venne aggregato alla provincia di Pavia l'ex comune di Cantonale, gi\u00e0 appartenente alla provincia di Milano.\nCultura e Turismo.\nDal punto di vista turistico la provincia di Pavia \u00e8 ricca di castelli, palazzi, chiese e santuari legati principalmente al periodo Medievale, fra i tanti ricordiamo solo:\nDialetti.\nA causa della divisione storica della provincia e della sua natura confinante si pu\u00f2 fare una sostanziale distinzione in quattro dialetti:\nAmministrazioni.\nIl Presidente della Provincia in carica \u00e8 Giovanni Palli (centro-destra), Sindaco di Varzi.\nComuni.\nLa presenza umana sul territorio pavese si concentra per circa il 31% nel capoluogo e nelle altre due citt\u00e0 principali, Voghera e Vigevano. Quasi il 50% risiede in soli 10 comuni mentre l'altra met\u00e0 \u00e8 spalmata sui restanti 178. Il numero di comuni con popolazione non superiore ai abitanti nella provincia di Pavia \u00e8, quindi, molto elevato (pari all'88%).\nAppartengono alla provincia di Pavia i seguenti 186 comuni, di cui 13 fregiati del titolo di citt\u00e0: \nComuni pi\u00f9 popolosi.\nDi seguito \u00e8 riportata la lista dei dieci principali comuni della provincia di Pavia ordinati per numero di abitanti:\nI comuni meno popolati della provincia sono:"}
{"id": "2701155", "revid": "1005847", "url": "https://it.wikipedia.org/wiki?curid=2701155", "title": "Distretto di Jes\u00fas Mar\u00eda", "text": "Il distretto di Jes\u00fas Mar\u00eda \u00e8 un distretto del Per\u00f9 che appartiene geograficamente e politicamente alla provincia e dipartimento di Lima, ubicato a sud della capitale peruviana.\nSindaco (\"alcalde\") 2007-2014: Enrique Ocrospoma Pella.\nData di fondazione.\n17 dicembre del 1963\nPopolazione attuale.\n66\u00a01718 abitanti \"\" di cui il 53% sono donne e il 47% uomini\nSuperficie.\n4,57\u00a0km\u00b2\nDistretti confinanti.\nConfina a nord con il Distretto di Lima e con il Distretto di Bre\u00f1a; a sud con il Distretto di Magdalena del Mar; a ovest con Distretto di Pueblo Libre e con il Distretto di Bre\u00f1a; a est con il Distretto di Lince e con il Distretto di Lima.\nCultura.\nIstruzione.\nBiblioteche.\nBiblioteca Municipale, la prima biblioteca municipal pubblica.\nUniversit\u00e0.\nLe universit\u00e0 statali sono:\nLe universit\u00e0 private sono:"}
{"id": "2701156", "revid": "343921", "url": "https://it.wikipedia.org/wiki?curid=2701156", "title": "Gaya'", "text": ""}
{"id": "2701160", "revid": "287204", "url": "https://it.wikipedia.org/wiki?curid=2701160", "title": "NGC 2245", "text": "NGC 2245 \u00e8 una nebulosa a riflessione visibile nella costellazione dell'Unicorno; costituisce una delle regioni centrali dell'associazione di stelle massicce nota come Monoceros\u00a0R1.\nOsservazione.\nLa nube si individua nella parte settentrionale della costellazione, al confine con Orione e ad ovest rispetto alla Nebulosa Cono e all'ammasso dell'\"Albero di Natale\"; pu\u00f2 essere osservata con un telescopio amatoriale molto potente, meglio se munito di filtri, mentre nelle fotografie appare come una macchia chiara di piccole dimensioni e molto luminosa. Il periodo pi\u00f9 propizio per la sua osservazione nel cielo serale ricade nei mesi compresi fra dicembre e aprile; grazie alla sua declinazione prossima all'equatore celeste, la nube pu\u00f2 essere osservata da tutte le aree popolate della Terra, sebbene gli osservatori posti a latitudini boreali siano leggermente pi\u00f9 avvantaggiati.\nCaratteristiche e struttura.\nSi tratta di una nube posta sul bordo della grande nebulosa oscura nota come B37; \u00e8 situata al centro di Monoceros R1, un'associazione OB situata a sua volta nella regione del Complesso nebuloso molecolare di Monoceros OB1, assieme all'associazione Monoceros\u00a0OB1 e ad altre nebulose vicine. La distanza della regione \u00e8 stimata sui 760\u00a0parsec (2480 anni luce), sul bordo esterno del Braccio di Orione, vicino alla zona interbraccio fra questo e il Braccio di Perseo; l'associazione Monoceros\u00a0R1 conta alcune stelle azzurre di classe spettrale B e circa 7.000\u00a0M\u2299 di nubi di gas e polveri;\nLa nube circonda per intero la stella V699 Monocerotis, una variabile Orione di classe spettrale A0 che oscilla irregolarmente fra le magnitudini 10,36 e 10,84; l'aspetto della nube \u00e8 cometario, ossia presenta una chioma di gas in rarefazione. La brillante stella di settima magnitudine visibile poco ad ovest della nube, HD\u00a046265, \u00e8 una supergigante giallo-arancione che si trova in realt\u00e0 sul Braccio di Perseo a circa 1787\u00a0parsec (5824 anni luce) di distanza, contro i 760\u00a0parsec (2480 anni luce) medi stimati per la regione nebulosa di Mon\u00a0OB1 e Mon\u00a0R1."}
{"id": "2701168", "revid": "767487", "url": "https://it.wikipedia.org/wiki?curid=2701168", "title": "Beat Street", "text": "Beat Street \u00e8 un film del 1984 diretto da Stan Lathan, con protagonisti Guy Davis, Rae Dawn Chong e Jon Chardiet. Il film \u00e8 considerato un cult movie del genere Old school hip hop e della break dance, come i precedenti \"Style Wars\" e \"Wild Style\", entrambi usciti nel 1983.\nNegli Stati Uniti usc\u00ec nelle sale cinematografiche l'8 giugno 1984.\nFu presentato fuori concorso al 37\u00ba Festival di Cannes.\nTrama.\nIl film \u00e8 ambientato nel South Bronx, e narra la storia di due fratelli, Kenny (Guy Davis) e Lee (Robert Taylor) Kirkland, ed il loro gruppo di amici. Kenny \u00e8 un talentuoso deejay ed MC, mentre Lee, suo fratello minore \u00e8 un \"b-boy\" membro della \"crew\" Beat Street Breakers (interpretata dai New York City Breakers). Entrambi vivono nello stesso appartamento insieme alla loro madre, Cora (Mary Alice Smith). I migliori amici di Kenny sono Ramon (Jon Chardiet), un \"writer\" figlio di immigrati portoricani che ha una passione ed attitudine artistica particolare nel dipingere i graffiti sui vagoni della metropolitana di New York, e Chollie Leon W. Grant, miglior amico di quest'ultimo e suo manager. Tra le prime scene del film, vi \u00e8 quella ambientata in un \"house party\" che avviene in un appartamento di un edificio abbandonato, dove Kenny svolge il ruolo di deejay, e nel quale suo fratello Lee improvvisamente irrompe sulla scena insieme alla sua \"crew\" di ballerini di break dance, dando vita ad una battaglia di breakdance e rapping tra i New York City Breakers (storico gruppo newyorchese di breakdance che nel film viene rappresentata come la \"crew\" fa parte Lee, ossia i Beat Street Breakers) e la Rock Steady Crew (che nel film viene ribattezzata Rockers), storico gruppo di Old school hip hop e tra le pi\u00f9 importanti formazioni di break dance mai comparse sulla scena internazionale, oltre che in quella di New York. Successivamente Kenny, che persiste nelle sue aspirazioni di diventare un affermato deejay professionista, comincia a frequentare assiduamente il Roxy, il pi\u00f9 grande club di musica dance dell'epoca. In una delle sue visite alla discoteca, incontra Tracy Carlon (Rae Dawn Chong), una studentessa di musica al college ed autrice musicale. Nel film compare poi quella che in gergo Hip Hop viene definita \"battle\" (battaglia tra opposte fazioni di Breakdancers) tra New York City Breakers e Rock Steady Crew, che rimarr\u00e0 \"epica\" nella storia dell'Hip Hop. Nella stessa battaglia partecipa, sempre in quanto membro dei New York City Breakers, anche Lee, la cui performance viene notata da Tracy, la quale lo invita a partecipare ad una audizione per uno show televisivo basato sulla musica dance, dove per\u00f2 Lee, arrivato insieme a suo fratello maggiore Kenny e Chollie e Ramon, viene scartato dopo aver effettuato il provino. Kenny, con l'intenzione di difendere gli interessi di suo fratello Lee e mitigare la sua delusione per non esser stato scelto per lo show nonostante avesse dimostrato il suo talento, incolpa Tracy dell'accaduto imputandole false promesse e rompendo i rapporti con lei. Dopo l'accaduto Tracy si reca personalmente nella casa di famiglia dei Kirkland per scusarsi ufficialmente dell'accaduto, dove in quel momento non \u00e8 presente Lee ma soltanto Kenny, il quale sta preparando un \"mix-tape\"; Tracy stavolta si mostra interessata alle opere e alle capacit\u00e0 di mixaggio svolte da Kenny, ed i due ricuciono i oro rapporto personali che si erano deteriorati dopo il fatto accaduto a Lee. Poco dopo, Kenny e Tracy recandosi in metropolitana notano Lee che sta dipingendo i graffiti su un vagone dei treni, insieme ai suoi amici Luis (Franc Reyes) e Ramon, che persiste nelle sue abitudini. Sentendo all'improvviso dei rumori provenire nelle gallerie della linea, pensando potesse essere la polizia (l'allora sindaco di New York Ed Kock aveva dichiarato guerra ai \"writer\", in particolare quelli della metropolitana), il gruppo dopo aver riposto le bombolette di vernice spray negli zainetti dove erano contenute si accorge che in realt\u00e0 non si trattava delle forze dell'ordine newyorchesi, ma di un writer dedito a guastare i graffiti da altrui realizzati di nome Spit (Bill Anagnos). Di seguito, Chollie segnala a Kenny la possibilit\u00e0 di svolgere il ruolo di deejay ospite in un evento che in programma al \"Burning Spear\", un club di musica rap diretto dallo storico deejay e pioniere dell'Old school hip hop DJ Kool Herc. Kenny partecipa, mostra la sua abilit\u00e0 nel girare i piatti del giradischi ed inoltre introduce una performance di rap \"natalizio\" eseguita da altri artisti di prim'ordine della vecchia scuola Hip Hop come The Treacherous Three, Doug E. Fresh e la \"crew\" Magnificent Force. Nonostante Kool Herc sia rimasto positivamente impressionato dallo show di Kenny, e lo abbia invitato ad esibirsi nuovamente nel suo club, Kenny e Chollie preferiscono tornare ad esibirsi al Roxy, dove erano venuti a conoscenza di un'audizione per lanciare nuovi talenti sulla scena del rap. Chollie, manager di Kenny, riesce ad ottenere dallo talent scout l'impegno di valutare personalmente le doti da rapper di Kenny; Chollie convince Kenny a tornare ad esibirsi nuovamente al Burning Spear, dove lo scout, mantenendo gli accordi presi al Roxy con Chollie, rimane anch'egli talmente sorpreso delle abilit\u00e0 artistiche tanto da offrirgli una performance da protagonista che si sarebbe svolta nella Vigilia dell'Anno Nuovo. Tracy, venuta a conoscenza dell'opportunit\u00e0 capitata a Kenny, gli offre la possibilit\u00e0 di attrezzarsi di un equipaggiamento di nuova generazione per la creazione di musica elettronica, tanto in voga in quel periodo, per migliorare la strumentazione in sua dotazione, che lei teneva nel suo studio personale; durante le prove per lo sviluppo delle nuove sonorit\u00e0 per\u00f2 Kenny, premendo accidentalmente un bottone, cancella il materiale da lui precedentemente registrato, e, a causa di questo incidente, sar\u00e0 costretto ad esibirsi nella show di fine anno con il materiale da lui precedentemente registrato. Nelle sequenze del film a questo punto compare di nuovo Ramon, il quale \u00e8 diventato padre, \u00e8 costretto a subire le sollecitazioni sia Carmen (Saundra Santiago), madre di suo figlio, che lo invita ad essere presente nel nucleo familiare dal quale lui, per la sua immutabile attitudine di interessarsi solamente alla creazione di graffiti in giro per la citt\u00e0, si \u00e8 sempre tenuto in disparte, sia di suo padre Domingo (Shawn Elliot), il quale non tollera il comportamento del figlio, in particolare la sua negligenza nel cercarsi un'occupazione, e soprattutto accusandolo di non pensare ad altra cosa durante il giorno oltre a quella di ricercare vagoni della metropolitana \"puliti\" da imbrattare con quelle che lui definisce \"opere d'arte\". Ramon quindi, spinto dalle pressioni di suo padre e di Carmen, trova lavoro in un negozio, ma, non riuscendo a sconfiggere la sua personale fissazione di ricerca di treni della metro intatti ancora da imbrattare, decide di continuare l'attivit\u00e0 di \"writer\"; ed infatti subito dopo aver iniziato a svolgere le sue mansioni lavorative, Ramon si reca ad insieme a Kenny nei depositi della metropolitana per disegnare graffiti su un nuovo treno (di color bianco) appena messo in circolazione; dopo aver pitturato la prima facciata del vagone, Ramon si reca sul lato opposto del treno avvertendo la presenza di qualcun altro: scopre cos\u00ec che Spit, il \"writer\" che agiva con lo scopo di compiere opere di teppismo nei confronti dei graffiti creati dagli altri \"writer\", stava completamente vandalizzando ci\u00f2 che aveva appena disegnato sull'altra parte del mezzo. A questo punto sia Ramon che Kenny inseguono nei tunnel della metropolitana Spit, che, dopo una colluttazione con loro, spruzza vernice dalla bomboletta spray in suo possesso in un occhio di Ramon, il quale cade, insieme allo stesso Spit, sui binari elettrificati della ferrovia sotterranea, rimanendo ucciso insieme al suo rivale. Dopo l'accaduto Kenny, profondamente scosso per la perdita dell'amico, decide di non partecipare all'evento della Vigilia di Capodanno dove avrebbe dovuto esibirsi, ma Tracy e Chollie riescono alla fine a convincerlo di non rinunciare alla pi\u00f9 grande occasione capitata per la sua carriera. Il film si conclude quindi con un'esibizione dal vivo che \u00e8 una celebrazione in memoria di Ramon (la cui immagine appare in sottofondo dietro gli schermi sul palco dentro in locale) nella quale Kenny prende parte primo, seguito da un'altra memorabile esibizione di Grandmaster Melle Mel &amp; The Furios Five, un coro gospel formato da elementi del Bronx ed una performance di ballerini di break dance.\nColonna sonora del film.\n\"Beat Street\" \u00e8 considerato un cult movie del rap della prima fase per via delle memorabili apparizioni e performance \"live\" di artisti di primo ordine dell'Old school hip hop (ed anche di musica Soul e Rhythm &amp; Blues) apparse nel film, e in particolare per la sua colonna sonora. Prodotta da Harry Belafonte e Arthur Baker, fu pubblicata nel 1984 dalla Atlantic Records in due volumi; entrambi gli album della \"soundtrack\" riuscirono ad entrare nella top 200 della classifica Billboard, e in particolare, il primo volume raggiunse la posizione #10 delle charts R&amp;B e la posizione #14 della classifiche dei dischi pi\u00f9 venduti della Billboard, il secondo arriv\u00f2 alla posizione #47 delle charts R&amp;B e la posizione #137 della classifica dei duecento dischi pi\u00f9 venduti della Billboard. Il disco della pellicola fu inoltre certificato \"Gold\" dalla RIAA nello stesso anno.\nPartecipazioni.\nTra gli artisti che hanno partecipato direttamente al film:"}
{"id": "2701173", "revid": "486946", "url": "https://it.wikipedia.org/wiki?curid=2701173", "title": "Associazione Sportiva Dilettantistica Futbol Pesaro 1898", "text": ""}
{"id": "2701176", "revid": "1427733", "url": "https://it.wikipedia.org/wiki?curid=2701176", "title": "Premier League Malti 1998-1999", "text": "L'edizione 1998-1999 della Premier League maltese \u00e8 stata l'ottantaquattresima edizione della massima serie del campionato maltese di calcio. Il titolo \u00e8 stato vinto dal Valletta per la terza volta consecutiva."}
{"id": "2701178", "revid": "767487", "url": "https://it.wikipedia.org/wiki?curid=2701178", "title": "La Boh\u00e8me (film 1926)", "text": "La Boh\u00e8me \u00e8 un film muto del 1926 con sottotitoli in inglese, diretto da King Vidor, basato su \"La boh\u00e8me\" di Giacomo Puccini.\nTrama.\nParigi, 1830. Molti bohemienne cercano di sopravvivere per strada, vivendo in condizioni precarie e desiderando di diventare un giorno famosi. Uno di essi \u00e8 Marcel, un pittore che muore di fame pur di creare un capolavoro. Proprio come il suo compagno di stanza, lo scrittore Rodolfo, non ha fortuna. Sono costantemente importunati dal padrone di casa, ma non hanno denaro per pagarlo. Il padrone, infastidito dal loro comportamento e dal rifiuto di pagare l'affitto, li minaccia di sfrattarli se non saldano il conto quella notte. Rodolfo inizia controvoglia a scrivere un articolo per una rivista per guadagnare un po' di soldi, ma il direttore non \u00e8 soddisfatto.\nFrattanto, Mim\u00ec, una ricamatrice orfana senza amici, \u00e8 tediata dallo stesso padrone di casa, Bernard, invaghito della ragazza. Quando quest'ultima non cede ai suoi tentativi di sedurla, la minaccia allo stesso modo. Affranta, raccoglie la sua roba e lascia il suo appartamento. Rodolfo immediatamente la nota, ma la lascia andar via. Si reca al banco dei pegni per vendere quasi tutto ci\u00f2 che ha, ma non ne ricava molto denaro. Il ricco ma pigro aristocratico Visconte Paolo trova Mim\u00ec che vaga per la strada e se ne innamora. Nel frattempo, il musicista Schaunard, altro coinquilino di Rodolfo, ha pi\u00f9 fortuna e riesce a mettere insieme l'affitto in una sera. Rodolfo riesce a pagare l'affitto quella stessa sera, ma nota che Mim\u00ec non pu\u00f2.\nL'azione si sposta sulla relazione di Marcello con la sua ricca vicina Musetta. I suoi coinquilini lo convincono ad approfittare di lei per procurarsi del cibo. Rodolfo resta in casa e riceve una visita da Mim\u00ec, che ha assoluto bisogno di scaldarsi ma non ha una stufa. Pi\u00f9 tardi quella sera, mentre la fanciulla sta per lasciare l'appartamento, sapendo di non poter pagare l'affitto, Rodolfo e Musetta la invitano a restare con loro. Trascorre la notte festeggiando, finch\u00e9 non appare il Visconte Paolo. Crede che sia giunto perch\u00e9 interessato ai suoi ricami e non capisce che \u00e8 innamorato di lei. Rodolfo, invece, comprende e identifica immediatamente l'aristocratico come un rivale. Manifesta i suoi timori a Mim\u00ec, ma questa gli assicura che egli \u00e8 l'unico per lei.\nIl tempo passa e a Parigi \u00e8 primavera. Mim\u00ec partecipa al suo primo pic-nic e bacia Rodolfo dopo avergli detto di amarlo. L'innamoramento ispira a Rodolfo un'opera, che per\u00f2 gli fa trascurare il suo lavoro alla redazione. Mim\u00ec apprende dal direttore che Rodolfo \u00e8 stato licenziato, ma non glielo dice, non volendo distruggere la sua felicit\u00e0. Cercando di portare avanti la menzogna, lavora duramente per guadagnare pi\u00f9 denaro, ma a lungo andare si ammala. Intanto, il Visconte Paolo d\u00e0 un'occhiata all'opera di Rodolfo e propone a Mim\u00ec di portarla da un impresario teatrale, se viene a teatro con lui. Rodolfo li vede insieme nell'appartamento e, accecato dall'ira, accusa Mim\u00ec di avere una relazione. La ragazza cerca di spiegare, ma lui \u00e8 troppo in collera per ascoltare e la lascia.\nRodolfo decide di lasciare l'appartamento per dimenticare Mim\u00ec. In un bar, si imbatte nel direttore e apprende, stupito, di essere stato licenziato da cinque settimane. Contemporaneamente, Mim\u00ec, con l'aiuto di Musetta, cerca di far avere successo all'opera uscendo col Visconte Paolo. Costui cerca di sedurla, ma lei rifiuta le sue avances e torna a casa. Qui \u00e8 interrogata da Rodolfo in merito al suo lavoro alla redazione. Lei ammette di aver lavorato febbrilmente per lui, desiderando il suo successo. Inizialmente viene perdonata, finch\u00e9 Rodolfo non scopre che una sera \u00e8 uscita col Visconte Paolo, e trae la conclusione che \u00e8 da lui che Mim\u00ec ha avuto i soldi. La picchia, ma subito dopo, resosi conto che la ragazza sta molto male, le chiede perdono e le giura di prendersi sempre cura di lei.\nRodolfo cerca di trovarle un dottore, ma nel frattempo Mim\u00ec fugge, lasciandogli una lettera in cui spiega che torner\u00e0 quando lui sar\u00e0 un drammaturgo affermato. Il giovane la cerca per mesi in preda allo sconforto. La sua opera diventa assai famosa, ma non riesce ad essere felice finch\u00e9 non trova Mim\u00ec. Frattanto, Mim\u00ec lavora duramente nei quartieri poveri di Parigi, ma un giorno sviene. Poi si trascina in strada e riesce a raggiungere il suo vecchio appartamento. Rodolfo \u00e8 assai contento di vederla e le dichiara tutto il suo amore. Tuttavia, qualche istante dopo, muore di tubercolosi, lasciando Rodolfo devastato.\nProduzione.\nLillian Gish era lieta di girare il film, essendo appena tornata da un viaggio in Europa e da quel momento voleva dedicarsi soprattutto ai fan europei. Recitare in un film ambientato a Parigi sarebbe stato un buon inizio. Dopo aver visto la versione integrale de La grande parata (1925), decise che John Gilbert e Ren\u00e9e Ador\u00e9e fossero i co-protagonisti a lei pi\u00f9 adatti. Appena arrivata agli studi per le riprese, la Gish fu trattata come \u2018una regina\u2019. I co-protagonisti sostenevano che era assai arrogante, e Marion Davies diceva che snobbava Gilbert e si rifiutava di dare una mano al regista King Vidor. Tuttavia si vocifera che Gilbert fosse perdutamente infatuato di lei, e che sbagliasse deliberatamente le scene d'amore per baciarla il pi\u00f9 possibile.\nPer entrare nel personaggio, la Gish evitava il contatto fra le sue labbra e i liquidi, in modo da rendere la scena della morte credibile. Aveva inoltre imparato a respirare senza muoversi. Si rec\u00f2 anche negli ospedali per osservare le diverse fasi della tubercolosi. Le riprese ebbero luogo dal 19 agosto al 5 novembre 1925.\nDistribuzione.\nDistribuito dalla Metro-Goldwyn-Mayer Distributing Corporation (MGM), usc\u00ec nelle sale cinematografiche USA il 13 marzo 1926, dopo una prima tenuta a New York il 24 febbraio. In Germania, dove gli venne dato il titolo \"Mimi\", usc\u00ec nel giugno 1926, distribuito dall'Universum Film (UFA).\nLa pellicola, di cui esiste copia in 16\u00a0mm, \u00e8 stata riversata in DVD e fa parte del catalogo Warner Home Video DVD edition in una versione di 93 minuti in NTSC uscita sul mercato il 12 gennaio 2010."}
{"id": "2701180", "revid": "709565", "url": "https://it.wikipedia.org/wiki?curid=2701180", "title": "Yukio Sakurai", "text": "Yukio Sakurai \u00e8 un astrofilo giapponese, \u00e8 un dipendente di un'amministrazione pubblica locale. In campo astronomico si occupa in particolare di comete e nove, osserva da Mito, una citt\u00e0 della prefettura di Ibaraki (Giappone). \nFa parte dellVariable Star Observers League in Japan\", le sue osservazioni sono contrassegnate col codice Siy\"' .\nScoperte.\nSakurai \u00e8 conosciuto in particolare per la scoperta, nel 1996, del cosiddetto Oggetto di Sakurai (V4334 Sgr), una variabile cataclismica che ha preso il suo nome.\nSakurai ha scoperto o coscoperto undici \"nove\". In ordine cronologico di scoperta:\nSakurai ha scoperto anche altri oggetti tra i quali due stelle variabili del tipo Mira Ceti, nel 1994 la \"V4683 Sgr\" e nel 2011 la \"V5832 Sgr\" .\nRiconoscimenti.\nGli \u00e8 stato dedicato un asteroide, 11280 Sakurai ."}
{"id": "2701186", "revid": "119864204", "url": "https://it.wikipedia.org/wiki?curid=2701186", "title": "Storia dell'asma", "text": "La storia dell'asma ha almeno tre millenni di vita.\nAsma nel mondo greco.\nIl termine asma deriva dal greco \"asthma\u00ecno\" che significa respirare con difficolt\u00e0, ansimare. Troviamo il verbo greco gi\u00e0 negli scritti di Eschilo, Plutarco e Omero.\nQuest'ultimo nel quindicesimo canto dell'Iliade, \"Risveglio e collera di Zeus\" descrive un attacco d'asma di Ettore. L'eroe, afflitto da un atroce soffocamento \u00e8 steso su una pianura, sviene e sputa sangue.\nOmero (circa 850 a.C.) utilizz\u00f2 per primo il termine asma (\u00e1sthma: respiro breve) per indicare l'atroce soffocamento che affliggeva Ettore disteso in una pianura.\n..Nella pianura vede Ettore disteso; intorno a lui sono fermi i suoi uomini;\negli \u00e8 preda di un atroce soffocamento, ha perso conoscenza, sputa sangue:\nnon \u00e8 stato toccato dall'ultimo degli Achei..\nIliade: canto XV; versi IX, X, XI\nIl termine viene poi ripreso con il senso di \"respiro corto\" da Eschilo ne I Persiani e da Platone\nne La Repubblica.\nIn senso medico il termine asma venne poi usato da Ippocrate negli \"Aforismi\".\nIl termine Asma \u00e8 entrato nel vocabolario Medico nel medioevo come termine di falconeria. Veniva definito \"Falco Asmatico\" il predatore che non poteva respirare a causa dei bruschi cambiamenti climatici.\nIppocrate \u00e8 il primo a studiare la patologia, secondo i suoi studi nelle vie aeree scorre una sostanza liquida, in accordo con la teoria umorale.\nDei canali cartilaginei avrebbero portato dei corpi estranei nelle vie polmonari, trasportati dall'aria respirata o dal sangue e tali corpi si sarebbero accumulati nel polmone\nimpedendo di inspirare ed espirare l'aria. Pertanto le vie aeree sono compresse da corpi estranei, la respirazione diviene pi\u00f9 frequente e difficoltosa e si origina l'asma.\nAsma a Roma.\nPlinio il Vecchio, naturalista latino del primo secolo, parla di asma nel libro venticinquesimo delle \"Naturalis Historia\".\nL'autore sottolinea l'utilit\u00e0 terapeutica dell'efedra, pianta che cresce lungo gli alberi nei luoghi ventosi, se sminuzzata in vino nero secco.\nL'efedra \u00e8 riconoscibile per le sue radici biancastre ed ha realmente un effetto simpaticomimetico.\nCelso, definito \"Cicerone della medicina\", descrive l'asma nella sua enciclopedia \"De Artibus\" (30-35 d.C.). In essa si trova una minuziosa descrizione delle patologie\nrespiratorie ed \u00e8 presente una prima distinzione tra dispnea, asma e ortopnea a seconda della gravit\u00e0 della difficolt\u00e0 respiratoria.\nI trattamenti proposti sono salassi, impacchi caldi e umidi, farmaci emetizzanti, diuretici e purganti.\nLucio Anneo Seneca, ne soffriva, cos\u00ec come riportato nelle Epistolae ad Lucilium: \"La malattia, che mi aveva concesso un lungo congedo, mi ha di nuovo assalito. \u00abChe genere di malattia?\u00bb chiederai. Hai ragione di fare questa domanda: infatti io le conosco tutte, le malattie. Tuttavia ce n'\u00e8 una alla quale sono quasi votato; non so perch\u00e9 si debba chiamarla con un nome greco, mentre posso ben definirla difficolt\u00e0 di respiro. L'assalto del male \u00e8 di breve durata; simile ad un temporale, passa, di solito, dopo un'ora. Chi infatti potrebbe sopportare a lungo quest'agonia? Ormai ho provato tutti i malanni e tutti i pericoli, ma nessuno per me \u00e8 pi\u00f9 penoso. In ogni altro caso si \u00e8 ammalati; in questo ci si sente morire. Perci\u00f2 i medici chiamano questo male \u00abmeditazione della morte\u00bb: infatti talvolta tale mancanza di respiro provoca la soffocazione\". [\u2026]\n\"Non ho cessato di confortarmi con simili esortazioni, naturalmente silenziose poich\u00e9 non mi era possibile parlare. Poi, poco alla volta, quella mancanza di respiro, che ormai diventava semplice affanno, cominci\u00f2 a manifestarsi ad intervalli pi\u00f9 lunghi e distanziati. Ma non \u00e8 scomparsa completamente, e ancora la respirazione non \u00e8 tornata del tutto normale: sento una certa difficolt\u00e0 e un certo ritardo nel respiro\" (LIB VI, Ep. 54).\nL'asma nel Galenismo.\nA Galeno si devono le prime spiegazioni logiche sull'eziologia e patogenesi dell'asma. Utilizza in fisiologia la dottrina umorale per spiegare i problemi dei vari organi,\ncerca quindi di far risalire a un'unica causa i vari sintomi.\nAgli umori si accosta lo pneuma, o essenza di vita, che si distingue in \"pneuma zootico\" o spirito animale e \"pneuma psichico\" o spirito vitale.\nSecondo Galeno all'origine dell'insorgenza dell'asma sarebbero umori vischiosi e densi, occupanti le vie aeree e \"tubercoli crudi\" del polmone.\n\"In questo caso, o il laringe subisce qualche danno, o il torace e il polmone si riempiono di una quantit\u00e0 di umori, o si formano in queste cavit\u00e0 escrescenze tipo quelle che\nvengono chiamate tubercolo crudo\". Tali individui vengono rapidamente soffocati dall'affezione stessa. L'intensit\u00e0 degli attacchi dipende dalla formazione nel polmone di umori vischiosi e densi. La teoria galenica dell'asma conserver\u00e0 il suo valore dogmatico fino al diciassettesimo secolo.\nAsma nel Medioevo.\nPaolo di Egina, medico bizantino del VII secolo, scrive un \"Compendio\" ispirato a Galeno. Definisce in esso i soggetti asmatici coloro che respirano con difficolt\u00e0, senza avere febbre, in maniera analoga a coloro che cercano di riprendere fiato dopo aver corso velocemente.\nNell'opera \u00e8 dedicato ampio spazio alla terapia dell'asma.\nI medicamenti consigliati sono la scilla, il pepe, l'artemisia amara, l'opoponaco, lo stirace, lo zolfo, l'ossimele, i millepiedi ecc. Vieta tuttavia sostanze troppo calde o troppo fredde perch\u00e9 renderebbero gli umori ancora pi\u00f9 densi.\nAvicenna, detto Principe dei medici, tratta dell'asma nel Canone, con particolare riguardo alla sua patogenesi. Condivide con Galeno l'attribuzione dell'asma alla viscosit\u00e0 di grossolani umori occupanti i bronchi e i loro rami, ma ipotizza in pi\u00f9 che gli stessi umori possano derivare dallo stomaco che gonfiandosi comprime il diaframma e con esso il polmone, ostacolando la respirazione.\nil suo merito maggiore \u00e8 aver attribuito il parossismo acuto dell'asma ad uno spasmo, analogo a quello dell'epilessia.\nAvicenna \u00e8 quindi un precursore della teoria del broncospasmo.\nRhazes, filosofo e matematico, oltre che medico contro l'asma raccomanda la scilla e i bagni tiepidi, approva anche le inalazioni di vapori di arsenico.\nTrattato sull'asma.\nMaimonide, medico ebraico, scrive il \"Trattato sull'Asma\" nel XII secolo, si tratta della prima monografia dedicata a questa malattia. In esso parla soprattutto di igiene e dietetica ed \u00e8 evidente l'ispirazione galenica. \u00c8 famoso anche per l'importanza filosofica della \"Guida degli Smarriti\" presso i dotti di ogni religioni.\nil libro sull'asma inizia con una epistola dedicata al sultano che gli aveva chiesto indicazioni al riguardo.\nSecondo Maimonide l'asma era dovuta ad una costipazione del cervello del sultano.\nl'opera consta di 13 capitoli, di cui soltanto due riguardano l'asma. Nell'undicesimo, intitolato \"Terapie per questa affezione\", si raccomanda l'uso di droghe composte e di drenaggi per gli umori mutevoli e densi che invadono i polmoni per liberare il cervello.\nIl dodicesimo capitolo \"Sulla composizione dei farmaci utili in questa affezione\", consiglia farmaci galenici, idromele e ossimele.\nAsma nel Rinascimento.\nNel Rinascimento furono riportate per la prima volta osservazioni che gi\u00e0 evocavano l'asma di tipo allergico, come ad esempio testimonianze di attacchi di asma scatenati da particelle di origine animale.\nGirolamo Cardano, medico di Pavia del 1500, si reca fino a Edimburgo per curare l'arcivescovo Hamilton. Dopo sei settimane di osservazione gli diagnostic\u00f2 una forma d'asma e gli consigli\u00f2 di dormire in un letto di seta al posto di quello di piume. ci\u00f2 comport\u00f2 una rapida guarigione dell'arcivescovo, che era indubbiamente allergico alle piume.\nSantoro Santoro si distingue per le sue esperienze sulla traspirazione, la \"perspirazione insensibile\". Inoltre riferisce di casi di attacchi di asma causati dalla presenza dei gatti e di animali domestici in generale ( \"il veleno del gatto\" ).\nNei secoli XVII e XVIII si devono distinguere due tendenze: da una parte gli autori fedeli a Galeno, dall'altra i suoi oppositori.\nI primi comprendono sotto il nome di asma tutte le forme di dispnea, i secondi forniscono nozioni moderne in materia distaccandosi dall'antica tradizione.\nUno dei maggiori oppositori delle teorie galeniche \u00e8 Daniel Sennert, che ide\u00f2 una teoria corpuscolare che cercava di accordare la iatrochimica di Paracelso con Galeno. Afferma che la ristrettezza dei bronchi concorre alla genesi dell'asma. (1570-1637).\nLa chimica pneumatica.\nVan Helmont (1577-1644) fonda la chimica pneumatica: scopre l'esistenza di materie aeree che per primo chiam\u00f2 gas e descrisse e riconobbe per primo il gas carbonico.\nComprese anche per primo che l'aria atmosferica era composta da gas di varie specie.\nAsmatico anch'egli, Van Helmont riconobbe la sede dei disturbi nei bronchi e descrisse attacchi asmatici dovuti al pesce fritto o alla polvere domestica. Sostenne la teoria dello spasmo bronchiale di Avicenna. Individu\u00f2 inoltre il polmone quale \"organo bersaglio\". Come cure proponeva l'aria salubre di montagna, terapie chimiche, oppio e vino.\nThomas Willis (1621-1675) ipotizza una origine nervosa per l'asma. diede poi impulso alla teoria spastica. la crisi di asma rappresenterebbe un fenomeno riflesso di origine nervosa con via efferente terminante a livello bronchiale. Dedica un capitolo della sua opera omnia all'asma (\"De Asmathe\") e la considera la pi\u00f9 crudele delle affezioni polmonari \"asthma morbus maxime terribilis\".\nAsma nel XVIII secolo.\nJohn Floyer(1649-1734), medico e poligrafo inglese, soffre di asma per pi\u00f9 di 30 anni e scrive \" A treatise of the asthma\" .\nFloyer non rinnega Galeno e riconosce che i suoi rimedi abbiano portato notevoli sollievi. Ribadisce la teoria dello spasmo bronchiale contro la supposizione di Willis e Van Helmont che l'asma sia una convulsione. Descrive con cura l'asma periodica che ritiene influenzata da \" sei fattori\":\n1 L'aria: gli asmatici soffrono la polvere, l'aria umida e l'aria di montagna, oltre al fumo.\n2 La dieta: si prescrive di evitare i liquori e la carne a cena e di limitarsi ad una dieta semplice e frugale.\n3 L'esercizio: consiglia esercizio fisico moderato, l'equitazione in particolare.\n4 Le passioni: emozioni forti sono sconsigliate.\n5 Le secrezioni: l'asma altera, secondo Floyer, le urine e la saliva, in prossimit\u00e0 degli attacchi.\n6 Sonno e veglia: i primi attacchi si manifestano solitamente di notte.\nFloyer riconobbe per primo il carattere ereditario dell'asma.\nTra i rimedi proposti figurano l'aceto di scilla e millepiedi essiccati con miele. \" A Treatise of the asthma\" \u00e8 la prima opera a trattare esclusivamente di asma, distinguendola dalle altre forme di dispnea e sar\u00e0 seguito fino al 1875 circa.\nL'idroterapia.\nWilliam Cullen (1710-1790), professore di medicina e chimica a Glasgow, \u00e8 il primo a tenere corsi in lingua nazionale in Gran\nBretagna e introduce l'idroterapia, con rapidi cambiamenti di temperatura, chiamata poi in suo onore \"doccia scozzese\". Per lui l'asma \u00e8 dovuta a una contrazione spastica delle fibre muscolari bronchiali e rientra tra le nevrosi.\nIn questo secolo si scontrano due scuole dottrinali: una per l'antica teoria galenica, l'altra per lo spasmo\nbronchiale. Di fatto, nonostante le dure contestazioni, la teoria dello spasmo bronchiale apr\u00ec una nuova era nella\nstoria dell'asma.\nL'auscultazione.\nCon la scoperta dell'auscultazione mediata, conseguente l'invenzione dello stetoscopio, Ren\u00e9 Laennec(1781-1826) forn\u00ec\nuno strumento della massima importanza nella diagnosi delle malattie respiratorie.\nPer primo misur\u00f2 le variazioni di intensit\u00e0 del \"murmure respiratorio\" e distinse quindi due tipi di asma.\nNella prima edizione del suo trattato \u00e8 descritta la \"respirazione infantile\", un respiro pi\u00f9 accentuato del normale che fa affannare velocemente le persone colpite.\n\u00c8 nella seconda edizione di \"De l'auscultation mediate\" che sono descritte l'asma con respirazione infantile e\nl'asma spastica. Nella prima l'espansione polmonare funziona regolarmente, ma il paziente resta oppresso dal bisogno di una respirazione pi\u00f9 profonda. L'alterazione \u00e8 attribuibile all'innervazione.\nNell'asma spastica Laennec riconobbe che la contrazione delle vie aeree impediva la penetrazione dell'aria in gran parte dei polmoni. Spasmo che potrebbe riguardare oltre ai bronchioli anche gli alveoli.\nLaennec conclude che, nonostante coesistano pi\u00f9 cause nella patogenesi dell'asma, essa \u00e8 principalmente attribuibile a un'alterazione primaria e momentanea della regolazione nervosa.\nVarianti di asma attorno al 1850.\nIn questo periodo vengono descritti una grande quantit\u00e0 di tipi di asma, concentrandosi soprattutto sulla causa scatenante l'attacco. La variet\u00e0 delle forme esprime l'incertezza nosologica e l'assenza di coordinamento che ancora gravano sullo studio della sindrome asmatica.\nAsma Gottosa e Reumatica.\nGiambattista Morgagni assimilava l'asma alla gotta e all'angina pectoris. Gotta e asma sono considerate le manifestazioni di una stessa predisposizione. Secondo questa teoria gli attacchi asmatici sono spesso associati a calcoli renali, anche a distanza di anni e la patologia \u00e8 ereditata geneticamente.\nArtrosi e reumatismi possono essere altri disturbi correlati, tanto da coniare il termine di \"Asma Artritica\".\nCorollario del concetto di asma gottosa furono i rapporti tra asma e tubercolosi.\nDe Mussy rifiuta l'antagonismo tra asma e tubercolosi e ipotizza che l'asma possa mutare il corso e la sintomatologia della tubercolosi pur coesistendo con essa. Trosseau va oltre e crede che genitori affetti da tubercolosi possano generare figli asmatici, cos\u00ec come genitori asmatici potrebbero generare figli affetti da tubercolosi.\nAsma Dermatitica.\nPinel ha scritto che l'asma convulsiva pu\u00f2 alternarsi ad affezioni cutanee. Trosseau associa l'asma ad una \"orticaria bronchiale\" dopo averne osservato attacchi in concomitanza con eruzioni orticarioidi.\nDuclos cerc\u00f2 di dimostrare che tutti gli asmatici tendono a contrarre l'herpes e che l'asma sia una \"desquamazione bronchiale\", tuttavia non riusc\u00ec a trovare prove in sostegno alla sua tesi.\nLa responsabilit\u00e0 dell'asma dermatitica sarebbe dovuta a un difetto di nutrizione dei tessuti nervosi.\nAsma da fieno.\nNumerosi autori inglesi definiscono \"bronchite estiva\" o \"asma da fieno\" una forma catarrale caratteristica, che alcuni individui manifestano periodicamente per quasi tutta la vita, tra fine maggio e inizio giugno.\nSintomi sono raffreddore, tosse, starnuti, infiammazione, asma e febbre.\n\u00c8 una malattia tipica dei giovani delle classi sociali elevate dovuta a aromi e polveri vegetali, in particolare fieno.\nAsma Idiopatica o Nervosa.\nVari medici del XIX secolo considerano l'asma una \"nevrosi respiratoria\". Willis spiega l'impossibilit\u00e0 respiratoria\nsulla base di un accumulo di materiale sieroso nel cervello. Georget evidenzi\u00f2 alterazioni di colore e consistenza nel cervello di alcuni asmatici defunti.\nMolti autori riconobbero che la causa dell'asma sfuggisse all'anatomia patologica, ma non si rassegnarono a concludere che fosse una \"malattia senza materia\".\nL'asma nervosa pu\u00f2 essere collegata a stati d'animo di profonda afflizione, sempre sulle basi di una predisposizione organica. Non manca chi ha convinto che l'insorgenza degli attacchi d'asma dipenda dalla temperatura ambientale e dal vento. Si invoc\u00f2 persino il ruolo della forza di attrazione dei corpi celesti.\nAsma Sintomatica.\nSi scoprirono una serie di lesioni viscerali in grado di generare la cosiddetta \"asma sintomatica\". Tuttavia non sempre le lesioni polmonari coincidevano con i disturbi asmatici. Vari autori si preoccuparono di distinguere l'asma sintomatica da quella idiopatica.\nAnche malattie cardiache e circolatorie concorrono alla patogenesi della nuova forma d'asma.\nCirca trent'anni dopo la sua formulazione questa teoria gi\u00e0 non sarebbe stata pi\u00f9 sostenuta da nessuno.\nAsma Cardiaca.\nRostan studia i segni clinici dell'asma, riferendoli a lesioni del cuore. Anche Corvisart considera certi casi d'asma come una malattia cardiaca, al pari della dispnea da sforzo e di quella da decubito. Rostan nell'autopsia di sei donne decedute per asma trova in tutte un aneurisma del ventricolo sinistro: ci\u00f2 potrebbe compromettere la circolazione del sangue e conseguentemente causare una stasi a livello polmonare. Ritiene inoltre che l'asma periodica dei giovani sia l'inizio dell'affezione organica. Nel contempo gettava le basi del \"cuore polmonare cronico\".\nLa sindrome dispnoica di origine cardiaca o con ripercussioni sul cuore prende in suo onore ancora il nome di \"Asma di Rostan\".\nTentativi terapeutici nel XIX secolo.\nNel corso del XVIII secolo si usava l'ossido di zinco nella terapia dell'asma. Nel XIX secolo si fa strada l'inalazione di ossigeno puro nella cura delle malattie respiratorie. Altri tentativi sono l'etere solforico e le applicazioni di ammoniaca sulla parete posteriore del faringe.\nAmedee Lefevre (1798-1869), medico della marina francese, lascia numerose pubblicazioni tra cui figura una sull'asma. Osserva la malattia direttamente su di s\u00e9. Percepisce i rantoli sibilanti con l'auscultazione. Ritiene che il restringimento del lume bronchiale sia dovuto allo spasmo della muscolatura bronchiale.\nAugustin Grisolle (1811-1861), seguace di Lefevre, osserva il ripetersi a intervalli regolari di attacchi di oppressione. I primi accorgimenti da adottare sono respirare aria fresca e pura, facilitare i movimenti respiratori anche liberandosi degli abiti e stare tranquilli in silenzio. Altra misura preventiva \u00e8 riscaldare il letto dell'asmatico. Durante l'attacco consiglia di applicare lacci agli arti inferiori. Nell'eziologia della malattia Grisolle condivide la teoria della contrazione bronchiale spastica. Ritiene inoltre che la presenza di muco sia accidentale e conseguenza, non causa della malattia. Lo spasmo bronchiale intrappolando l'aria in fase espiratoria, spiega perch\u00e9 il torace abbia un timbro iperchiaro e acquisisca un'eccessiva risonanza.\nIl ruolo del polline nell'asma da fieno.\nCharles Harrison Blackeley (1820-1900), medico inglese, studia a Manchester dove si laurea a 54 anni. Soffre di asma da fieno ed effettua su di s\u00e9 le proprie ricerche. Pensa per primo di applicare all'uomo, con il polline dei fiori, lo stesso principio della cutireazione per la diagnosi e persino la terapia di quella che chiamava \"hay-asthma\"..Dimostra che il polline era l'unica causa dei suoi attacchi, opera poi su 35 variet\u00e0 di fiori ed erbe per cercare effetti simili. Valuta la qualit\u00e0 di polline ambientale con un apparecchio comprendente una superficie adesiva che manteneva esposta al vento per un tempo determinato e su cui poi contava i pollini.\nNel contempo restava accanto all'apparecchio confrontando il numero di attacchi con la quantit\u00e0 di granuli intrappolati. Testa la sensibilit\u00e0 al polline di lingua, labbra, faringe e pelle con incisioni cutanee. Scopr\u00ec che le piante del genere delle graminacee provocavano attacchi pi\u00f9 intensi delle altre. Trova inoltre una soglia nella concentrazione dei granuli al di sotto della quale essi sono tollerati dall'organismo dell'allergico. L'organo pi\u00f9 sensibile si rivela essere il naso, seguito dagli occhi. Blackeley non trova una terapia, ma dimostra di non avere disturbi tra le graminacee coprendosi adeguatamente. Eseguendo i suoi esperimenti tra il 1859 e il 1877 fu considerato per tutta la vita un mite maniaco che giocava con le erbe.\nLa scoperta dell'Anafilassi.\nL'anafilassi fu studiata per la prima volta da due scienziati francesi, Richet e Portier, nel 1901. Nel loro articolo \"Sull'azione anafilattica di alcuni veleni\" \u00e8 scritto che una sostanza insufficiente a uccidere o a determinare malattia in un animale normale provoca accidenti fulminei e mortali in un animale a cui molto tempo prima sia stata somministrata la stessa sostanza. Nel 1906 Pirquet coni\u00f2 la definizione di allergia per indicare la nuova modalit\u00e0 di un organismo di reagire a una sostanza che ha gi\u00e0 incontrato.\nL'anafilassi \u00e8 il contrario della vaccinazione. Alexandre Besredka (1870-1940), direttore dell'Institut Pasteur, trova un vaccino antianafilattico nel metodo delle inoculazioni subentranti, ovvero iniettando lo stesso siero 3 o 4 volte nell'arco di pochi minuti con dosaggi crescenti. Ritiene che l'immunit\u00e0 antianafilattica sia dovuta a una progressiva desensibilizzazione dell'organismo e non degli anticorpi. Di Besredka \u00e8 anche la dizione \"shock anafilattico\".\nL'asma dopo la scoperta dell'anafilassi.\nRobert A. Cooke (1880-1960) studia la trasmissione ereditaria delle malattie allergiche e scopre che la predisposizione all'allergia \u00e8 un carattere mendeliano. Nel 1911 propone il metodo della intradermoreazione, che oggi \u00e8 detto metodo di Cooke: consiglia di applicare un laccio sopra il sito di inoculazione insieme con adrenalina e strofantina.\nNel 1921 Kern richiam\u00f2 per primo l'attenzione alla polvere domestica, molti pazienti erano sensibilizzati dalla polvere delle loro camere da letto. Van Leeuwen compie esperimenti clinici per individuare l'allergene dell'asma: libera tramite ventilazione una stanza da qualsiasi allergene e quindi inietta in sequenza vari allergeni per realizzare il test di provocazione, che permette di isolare l'allergene in causa.\nOggi \u00e8 noto che la polvere domestica \u00e8 coinvolta nell'insorgenza del 55% dei casi di asma stagionale, seguita da polveri vegetali e peli di cani e conigli.\nNel 1923 A. F. Coca parla per primo di atopia per indicare una predisposizione ereditaria particolare caratterizzata dalla tendenza a sviluppare eczema, asma, raffreddore da fieno o rinite allergica spastica.\nNel 1935 Cooke scopre gli anticorpi bloccanti. Effettuando il trasferimento di immunit\u00e0 con trasfusioni di sangue da un individuo affetto da pollinosi e trattato ad uno non trattato, not\u00f2 la presenza di una sostanza protettrice trasmissibile. Il nuovo anticorpo fu appunto chiamato bloccante o inibente.\nLa reazione tra antigene e anticorpo genera la crisi d'asma liberando l'istamina, un mediatore chimico che agisce a livello dei bronchioli producendo broncospasmo, ipersecrezione ed edema.\nNel 1949 Kendall annuncia la scoperta dell'applicazione terapeutica degli ormoni cortisone e acth. Tali sostanze, molto attive, intervengono nella difesa dell'organismo contro i danni da stress e da sforzo e possono sopprimere i sintomi di numerose malattie, comprese quelle allergiche. Tuttavia se somministrati per un periodo troppo lungo possono provocare serie complicanze.\nI simpaticomimetici sono ormoni della midollare surrenale, utilizzati come stimolanti cardiaci, vasocostrittori e broncodilatatori nei trattamenti dell'asma. Un uso improprio di questi farmaci causava dipendenza, da cui il termine \"asma drogata\". Oggi i simpaticomimetici sono somministrati via aerosol.\nAltri rimedi vasodilatatore sono i derivati della teobromina, composti purinici ricavati dai semi di cacao. Gi\u00e0 nominati da Cristoforo Colombo nelle sue memorie, sono stati somministrati per via orale a partire dal 1941.\nSituazione attuale.\nNegli ultimi 50 anni si sono evoluti sia nuovi mezzi diagnostici sia nuovi farmaci nella lotta all'asma.\nLa spirometria ha permesso di valutare con maggiore precisione la funzionalit\u00e0 respiratoria e di circoscrivere gli attacchi. L'emogasanalisi consente di misurare il tasso di anidride carbonica ed ossigeno del sangue arterioso, consentendo di svelare l'inizio di un'insufficienza respiratoria in corso di asma grave.\nLa desensibilizzazione specifica, mediante somministrazioni crescenti di antigeni purificati, cui risulta allergico il paziente, sia per via sublinguale che sottocutanea, rendono tollerante l'atopico riducendo la gravit\u00e0 dei sintomi e l'uso dei farmaci. Per via inalatoria possono essere somministrati cromoglicato di sodio, cortisonici e beta-2 stimolanti variamente associati. Per via orale sono disponibili gli antileucotrienici che frequentemente sostituiscono i cortisonici sistemici.\nComunque \u00e8 presumibile che le conoscenze in questo campo continueranno ad evolversi. L'allergologia \u00e8 oggi in pieno sviluppo e compie progressi rapidi e regolari, nella speranza di alleviare questa malattia che \u00e8 antica quanto il genere umano e, con ogni probabilit\u00e0 scomparir\u00e0 solo con esso."}
{"id": "2701188", "revid": "179958", "url": "https://it.wikipedia.org/wiki?curid=2701188", "title": "Piombatoio", "text": ""}
{"id": "2701194", "revid": "2167040", "url": "https://it.wikipedia.org/wiki?curid=2701194", "title": "NGC 2247", "text": "NGC 2247 \u00e8 una nebulosa a riflessione visibile nella costellazione dell'Unicorno; costituisce una delle regioni centrali dell'associazione di stelle massicce nota come Monoceros\u00a0R1.\nOsservazione.\nLa nube si individua nella parte settentrionale della costellazione, al confine con Orione e ad ovest rispetto alla Nebulosa Cono e all'ammasso noto come \"Albero di Natale\"; pu\u00f2 essere osservata con un telescopio amatoriale molto potente, meglio se munito di filtri, mentre nelle fotografie appare come una piccola macchia chiara a ridosso di una stellina di ottava magnitudine. Il periodo pi\u00f9 propizio per la sua osservazione nel cielo serale ricade nei mesi compresi fra dicembre e aprile; grazie alla sua declinazione prossima all'equatore celeste, la nube pu\u00f2 essere osservata da tutte le aree popolate della Terra, sebbene gli osservatori posti a latitudini boreali siano leggermente pi\u00f9 avvantaggiati.\nCaratteristiche e struttura.\nLa nube si trova sul bordo della grande nebulosa oscura nota come B37, a breve distanza da IC 446, la nebulosa che circonda la stella VY Monocerotis; \u00e8 situata al centro di Monoceros R1, un'associazione OB facente parte della regione del Complesso nebuloso molecolare di Monoceros OB1, assieme all'associazione Monoceros\u00a0OB1 e ad altre nebulose vicine. La distanza della regione \u00e8 stimata sui 760\u00a0parsec (2480 anni luce), sul bordo esterno del Braccio di Orione, vicino alla zona interbraccio fra questo e il Braccio di Perseo; l'associazione Monoceros\u00a0R1 conta alcune stelle azzurre di classe spettrale B e circa 7.000\u00a0M\u2299 di nubi di gas e polveri;\nLa nube circonda per intero la stella HD\u00a0259431, nota anche come V700 Monocerotis, una brillante variabile Orione di grande massa che oscilla irregolarmente fra le magnitudini 8,62 e 8,91; la nube si concentra attorno alla stella senza mostrare segni di strutture allungate. Agli infrarossi e alle lunghezze d'onda submillimetriche \u00e8 una delle sorgenti pi\u00f9 compatte della regione."}
{"id": "2701196", "revid": "287204", "url": "https://it.wikipedia.org/wiki?curid=2701196", "title": "Vasco Modena", "text": "Professionista dal 1956 al 1958, vinse la Coppa Bernocchi del 1956.\nCarriera.\nInizi\u00f2 come dilettante nel 1948 correndo per la Societ\u00e0 Sportiva Olivo di Arco. L'anno successivo pass\u00f2 a far parte della U.S. Cofler di Rovereto, sotto la guida dell'ex professionista Giannino Piccolroaz, con cui si classific\u00f2 primo al Giro della Bolghera, classica di primavera. Nel 1950 si aggiudic\u00f2 la Trento - Monte Bondone. Sempre con la Cofler vinse il campionato Tridentino Dilettanti per tre anni consecutivi dal 1949 al 1951, si aggiudic\u00f2 la selezione tridentina al G.P. Pirelli degli anni 1950, 1951 e 1952, nel 1951 si piazz\u00f2 terzo al Piccolo Giro di Lombardia, primo al Giro della Mendola e vinse la Bressanone-Cortina-Bressanone.\nNel 1953 si aggiudic\u00f2 a Varese la Coppa San Geo con la Unione Sportiva Mori. Fu quindi costretto ad un lungo periodo di inattivit\u00e0 a seguito di una rovinosa caduta occorsa nell'agosto del 1953 durante la Coppa Castel Campo a Campo Lomaso, che avrebbe potuto costargli l'uso del braccio sinistro. Riprese a gareggiare nel 1954. Per motivi di lavoro nel 1955 si trasfer\u00ec dal Trentino in Toscana dove, con la G.S. Coiano di Prato, si aggiudic\u00f2 il XI Trofeo Mauro Pizzoli a Bologna e la terza edizione della Coppa Penna ad Arezzo.\nDopo una promettente carriera dilettantistica divenne professionista \nnel 1956 nella squadra dell'Arbos-Bif capitanata da Pasquale Fornara. Dopo qualche mese si mise in luce piazzandosi al terzo posto nella Milano-Vignola. Nella sua breve carriera da professionista fece particolare eco la vittoria della Coppa Bernocchi a cronometro del 1956, a Legnano, soprattutto per avere realizzato un tempo migliore di Fausto Coppi. Sempre nel 1956 si piazz\u00f2 al sesto posto nel Trofeo Baracchi, cronometro a coppie, con Pasquale Fornara, e concluse il Campionato Italiano al quarto posto. Nel 1957 partecip\u00f2 al Giro della Sicilia, terminando al 19\u00ba posto, alla Milano-Sanremo, 17\u00ba, e al Giro d'Italia, concludendolo in 76\u00aa posizione. Si ritir\u00f2 dal professionismo nel 1958 dopo aver partecipato ad alcune classiche del nord come indipendente della Cal\u00ec Broni Girardengo, capitanata dal giovane Aldo Moser."}
{"id": "2701197", "revid": "6923", "url": "https://it.wikipedia.org/wiki?curid=2701197", "title": "Lamborghini Gallardo SE", "text": ""}
{"id": "2701198", "revid": "1427733", "url": "https://it.wikipedia.org/wiki?curid=2701198", "title": "Premier League Malti 1997-1998", "text": "L'edizione 1997-1998 della Premier League maltese \u00e8 stata l'ottantatreesima edizione della massima serie del campionato maltese di calcio. Il titolo \u00e8 stato vinto dal Valletta per la seconda volta consecutiva."}
{"id": "2701199", "revid": "6923", "url": "https://it.wikipedia.org/wiki?curid=2701199", "title": "OYEAH", "text": "OYEAH \u00e8 un album di Jovanotti, pubblicato per il mercato statunitense.\nIl disco.\nL'album comprende due CD: il primo contiene canzoni registrate durante il concerto a New York tenutosi nei mesi precedenti l'uscita del disco, mentre il secondo contiene quattro canzoni inedite e quattro canzoni registrate durante le prove, sempre a New York."}
{"id": "2701200", "revid": "101175", "url": "https://it.wikipedia.org/wiki?curid=2701200", "title": "Rob Phillis", "text": ""}
{"id": "2701205", "revid": "795619", "url": "https://it.wikipedia.org/wiki?curid=2701205", "title": "Provincia di Brescia (Lombardo-Veneto)", "text": "La provincia di Brescia era una provincia del Regno Lombardo-Veneto, istituita nel 1815 ed esistita dal 1816 al 1859.\nCapoluogo era la citt\u00e0 di Brescia.\nOrgani.\nCome tutte le province del Regno, anche Brescia era guidata da un Regio Delegato di nomina imperiale, aiutato da un'Imperial Regia Delegazione Provinciale che si occupava dei vari settori dell'amministrazione pubblica. A rappresentare le classi agiate vi era una Congregazione Provinciale nominata dal Governo su proposta della Congregazione Centrale, e composta da quattro nobili e quattro possidenti della provincia, pi\u00f9 un borghese del capoluogo e pi\u00f9 il Regio Delegato che la presiedeva.\nStoria.\nLa provincia fu creata nel 1816 all'atto della costituzione del Regno Lombardo-Veneto, succedendo al dipartimento del Mella di epoca napoleonica.\nSuddivisione amministrativa all'atto dell'istituzione (1816).\nAll'atto dell'istituzione, la provincia fu divisa in diciassette distretti, a loro volta suddivisi in trenta comuni:\nVariazioni Amministrative.\n1818\n1842\nPassaggio al Regno di Sardegna (1859).\nNel 1859, in seguito alla seconda guerra d'indipendenza, la Pace di Zurigo dispose l'annessione della Lombardia (esclusa Mantova e gran parte della sua provincia) al Regno di Sardegna.\nIl governo sardo eman\u00f2 il Decreto Rattazzi, che ridisegnava la suddivisione amministrativa del Regno. La provincia di Brescia fu cos\u00ec ampliata con l'annessione della Val Camonica (esclusi i comuni di Rogno, Costa Volpino, Lovere e Castro), gi\u00e0 in provincia di Bergamo, e di numerosi comuni gi\u00e0 mantovani ed orfani del proprio capoluogo storico rimasto sotto l'Impero."}
{"id": "2701209", "revid": "287204", "url": "https://it.wikipedia.org/wiki?curid=2701209", "title": "Coppa J.League 2009", "text": "La J.League Cup 2009 (o Coppa Yamazaki Nabisco 2009), la Coppa di Lega nipponica di calcio, venne vinta dal F.C. Tokyo.\nA questa competizione hanno preso parte tutte le squadre di J1. Il Kashima Antlers, Kawasaki Frontale, Nagoya Grampus e Gamba Osaka accedono direttamente ai quarti a causa della loro qualificazione alla fase a gironi dell'AFC Champions League."}
{"id": "2701210", "revid": "33689", "url": "https://it.wikipedia.org/wiki?curid=2701210", "title": "Ilkhan", "text": "Il termine \u012al-Kh\u0101n o, pi\u00f9 corrivamente, Ilkhan (), fu il titolo sovrano attribuito al dinaste che governava l'Ilkhanato mongolo di Persia, istituito da Hulegu, fratello di Kubilai Khan e nipote di Cinghis Khan (Gengis Khan).\nCome dice il termine \u012al-Kh\u0101n, ossia \"Khan subordinati\", questi Khan erano sotto la nominale autorit\u00e0 del Gran Khan mongolo insediatisi con Kublai Khan a Khanbaliq. Col tempo tuttavia il titolo divenne contraddistintivo di un sovrano che godeva di piena indipendenza politica ed economica.\nGli Ilkhanidi divennero di fatto del tutto indipendenti dal Gran Khan in tutto il vasto territorio della Persia medievale (che abbracciava anche l'attuale Afghanistan e i Paesi dell'Asia centrale ex-sovietica).\nL'Ilkhanato, attivo dal 1256, fin\u00ec col frammentarsi nel 1335 in una serie di dinastie, tra loro talvolta belligeranti, come i Jalayiridi o i Chupanidi. Dopo di loro il potere pass\u00f2 nelle mani dei Muzaffaridi e infine dei Timuridi."}
{"id": "2701211", "revid": "767487", "url": "https://it.wikipedia.org/wiki?curid=2701211", "title": "Bruno da Longobucco", "text": "Bruno fu uno dei pi\u00f9 grandi chirurghi del Medioevo: fu un riformatore della chirurgia avendo una profonda conoscenza delle dottrine greche, latine ed arabe. Fu un prosecutore della chirurgia praticata da Democede di Crotone, Filistione di Locri e da tanti altri, le cui tecniche ed insegnamenti erano custoditi nei numerosi testi conservati nei monasteri basiliani e benedettini, testi che vennero copiati per primi dagli amanuensi di Cassiodoro a Squillace.\nIn pieno Medioevo, quando i medici iniziarono a prendere le distanze dal mestiere del chirurgo, professione ritenuta non degna di rispetto poich\u00e9 esercitata pi\u00f9 dal chirurgo-barbiere, dal cavadenti, dal flebotomo o dal cerusico, Bruno da Longobucco divent\u00f2 uno dei promotori della chirurgia praticata da gente colta, consapevole del proprio impegno e della responsabilit\u00e0 verso i propri pazienti.\nGuy de Chauliac fu un grande estimatore di Bruno da Longobucco, definendolo secondo chirurgo solo a Rogerio Frugardi di Salerno, ma con in pi\u00f9 il peso della cultura araba.\nVita.\nLa terra natale di Bruno da Longobucco in molti casi \u00e8 contraddittoria, anche se dai suoi scritti risulta dichiarato: \"Brunus gente Calabrica patria Longoburgensis\". Riguardo alla sua data di nascita, padre Francesco Russo formul\u00f2 un'ipotesi, secondo cui, avendo Bruno finito il suo libro nel 1253, cio\u00e8 nella sua maturit\u00e0 di medico ed uomo, si pu\u00f2 far risalire la sua data di nascita ai primi del Duecento.\nSi conosce poco della sua infanzia e della sua formazione di medico. Probabilmente apparteneva ad una famiglia di solide condizioni economiche addetta all'amministrazione delle miniere presenti nel luogo natale. Riguardo ai suoi studi, si pensa che siano stati svolti tra Longobucco e Rossano, visto il periodo fiorente che la Calabria settentrionale godette grazie alla protezione culturale di Federico II di Svevia e ai grandi scambi commerciali.\nBruno, dopo aver conseguito tali studi, si trasfer\u00ec dapprima a Bologna e poi a Padova. A Bologna divent\u00f2 discepolo di Ugo de' Borgognoni superando - secondo lo storico della medicina Salvatore De Renzi - il maestro, poich\u00e9 quest'ultimo, poco familiare con la cultura classica e con la penna, non aveva lasciato nulla di scritto, nonostante la sua fama di eccelso chirurgo. \u00c8 proprio a Bologna che Bruno prese dimestichezza con i testi arabi.\nTerminata la formazione bolognese, arriv\u00f2 a Padova dove contribu\u00ec alla fondazione dell'Universit\u00e0, avvenuta il 29 settembre del 1222 e, insieme a Pietro d'Abano, insegnarono nella citata Universit\u00e0 le dottrine arabe aggiornate alla luce di nuove scoperte, diventando ben presto gli ambasciatori della \"medicina arabista\" in Italia e in Europa. In tale Universit\u00e0 Bruno, con l'autorit\u00e0 dello status di \"magister\", tenne una delle prime tre cattedre di medicina, le quali erano state distinte secondo criteri etnografici in quattro \"nationes\": latini della \"lingua d'o\u00efl\" (francesi e normanni); latini della \"langue d'oc\" (provenzali, catalani e spagnoli); germani (tedeschi, fiamminghi, inglesi, polacchi); italiani o citramontani (calabresi, romani, siciliani, toscani, lombardi, etc.).\nDella personalit\u00e0 di Bruno si conosce poco: dai suoi scritti appare una persona austera e raffinata, persona colta, spinto nella sua professione da una profonda fede cristiana. Uomo di forti convinzioni, persegue i suoi obiettivi pur scontrandosi con le dottrine dei grandi della storia della medicina antica. Affronta per primo tra i medici cristiani il tema della castrazione, tema non tanto accettato nel periodo medievale. Secondo un'ulteriore analisi di padre Francesco Russo, mor\u00ec probabilmente a Padova nel 1286. In molti saggi sulla storia dell'Universit\u00e0 di Padova, Bruno \u00e8 ricordato con poche righe, a volte neanche citato.\nOpere.\nNel Medioevo la chirurgia fu una pratica minore.\nSi possono riassumere sotto il nome di Ruggero, Bruno da Longobucco e Teodorico da Lucca i padri delle dottrine chirurgiche del periodo: Ruggero ripristin\u00f2 la chirurgia latina nella Scuola salernitana, Bruno propose una nuova chirurgia di matrice greco-araba e Teodorico da Lucca fu il primo ad utilizzare i narcotici durante gli interventi chirurgici. Bruno nei suoi insegnamenti un\u00ec le nozioni acquisite durante gli studi a tutta la sua esperienza pratica, come nel campo della chirurgia traumatologica, come si denota nel capitolo della \"Chirurgia Magna\", in cui egli si accinse a descrivere il \"modo di estrazione delle frecce\", descrizione effettuata con una particolare perizia.\nIl manoscritto di Bruno fu preso da esempio da tutti i suoi discepoli e non solo. Nel racconto della sua pratica emerge l'insoddisfazione riguardo alla tecnica del salasso (terapia degli umori) che era stata lasciata nelle mani dei flebotomi e tal proposito scrive: \u00abAc operationes scarificationis et flebotomiae noluerunt medici propter indecentiam exercere: sed illas barberiorum in manibus reliquerunt\u00bb [I medici non vollero praticare la scarificazione e la flebotomia per indecenza lasciandole nelle mani dei barbieri].\nEgli fu un antesignano dell'antisepsi: infatti ritenne che per prima cosa fosse necessario fermare l'emorragia per prevenire la suppurazione, lasciando poi aperte le ferite e fasciandole infine con bende imbevute di vino bollito, al contrario di come affermava Galeno, secondo cui la fuoriuscita di pus fosse buon segno sulla guarita della ferita. Egli per primo pratic\u00f2 la paracentesi in presenza di idropisia e sutura con fili di seta, cotone o budella animale. Introdusse l'intervento di cataratta, utilizzando una tecnica molto complessa: sugger\u00ec il taglio delle vene della congiuntiva quando esse fossero diventate varicose. Al contrario di Celso, egli consigli\u00f2 di aprire per intero le fistole dell'ano.\nNonostante alcuni dissensi appena citati, per buona parte del libro rimase fedele per alcuni aspetti a Galeno, per altri ad Ippocrate, per altri ancora a Celso, come nella concezione di patologie e nella distinzione tra \"semplici e composti\".\nBruno fu, inoltre, uno dei precursori del metodo scientifico all'Universit\u00e0 di Padova, proprio perch\u00e9 la sua finalit\u00e0 fu il valore convergente dell'esperienza e della ragione. A tal proposito i suoi allievi si opposero, in alcuni casi anche aspramente, agli allievi di Ruggero della Scuola Salernitana, dediti invece alla conservazione del sapere medico classico di Ippocrate e Galeno.\nDelle sue opere pervenute si ricordano:\nL'opera fu stampata per la prima volta a Venezia nel 1498 in una edizione che raccoglie testi di diversi autori, la \"Cyrurgia Guidonis de Cauliaco et Cyrurgia Bruni Theodorici Rogerii Rolandi Bertapalie Lanfranci\", ed ebbe successive ristampe nel 1499, 1513, 1519, 1546 e nel 1549.\nSono rimaste manoscritte altre sue opere minori: \"Capitoli del Bruno della utilit\u00e0 delli cauteri\", \"Cura delle postieme tracta del Bruno della compositione del corpo de l'omo\",\n\"Bruni medicamenta varia\", \"De utilitate sequentium medicamentorum\", \"Impiastri e ricette varie\", \"Del fluxo del ventre\", \"Bruni materia medica\", \"Sententia Bruni de egretudinibus oculorum\"."}
{"id": "2701212", "revid": "116437548", "url": "https://it.wikipedia.org/wiki?curid=2701212", "title": "Provincia di Como (Lombardo-Veneto)", "text": "La provincia di Como era una provincia del Regno Lombardo-Veneto, istituita nel 1815 ed esistita dal 1816 al 1859. Comprendeva, oltre al territorio dell'attuale provincia di Como, quasi tutta l'odierna provincia di Lecco, e gran parte dell'attuale provincia di Varese.\nCapoluogo era la citt\u00e0 di Como.\nOrgani.\nCome tutte le province del Regno, anche Como era guidata da un Regio Delegato di nomina imperiale, aiutato da un'Imperial Regia Delegazione Provinciale che si occupava dei vari settori dell'amministrazione pubblica. A rappresentare le classi agiate vi era una Congregazione Provinciale nominata dal Governo su proposta della Congregazione Centrale, e composta da tre nobili e tre possidenti della provincia, pi\u00f9 un borghese del capoluogo e pi\u00f9 il Regio Delegato che la presiedeva.\nStoria.\nLa provincia fu creata nel 1816 all'atto della costituzione del Regno Lombardo-Veneto, succedendo in maniera perfetta al dipartimento del Lario di epoca napoleonica.\nSuddivisione amministrativa all'atto dell'istituzione (1816).\nAll'atto dell'istituzione, la provincia era divisa in 26 distretti:\nPassaggio al Regno di Sardegna (1859).\nNel 1859, in seguito alla seconda guerra d'indipendenza, la Pace di Zurigo dispose l'annessione della Lombardia (esclusa Mantova e gran parte della sua provincia) al Regno di Sardegna.\nIl governo sardo eman\u00f2 il Decreto Rattazzi, che ridisegnava la suddivisione amministrativa del Regno. La provincia di Como rimase tuttavia invariata.\nParte del territorio su cui insisteva l'antica provincia del Lombardo-Veneto ricade oggi nelle provincie di Varese e di Lecco."}
{"id": "2701215", "revid": "1543377", "url": "https://it.wikipedia.org/wiki?curid=2701215", "title": "LinTo-Aermacchi Record", "text": "La LinTo-Aermacchi Record \u00e8 una motocicletta da competizione costruita dalla LinTo per conto della Aermacchi, nel 1955.\nStoria del progetto.\nInseritasi da soli due anni nel settore motociclistico, l'Aermacchi aveva preso accordi con Lino Tonti per la realizzazione di una moto da competizione in grado di conquistare record di velocit\u00e0 nelle classi 50, 75 e 125 cm\u00b3, cos\u00ec ponendosi all'attenzione della stampa nazionale e internazionale.\nLino Tonti e Massimo Pasolini che in precedenza avevano gi\u00e0 realizzato una moto da competizione da 75\u00a0cm\u00b3, si misero all'opera per costruire un telaio che potesse ospitare, a turno, i tre motori.\nIl primo tentativo venne effettuato nell'autunno 1955 sulla Bundesautobahn 9, lungo il tratto Monaco-Ingolstadt. Purtroppo, a causa di un malinteso circa orario e modalit\u00e0 con la polizia stradale tedesca, incaricata di chiudere il tratto di autostrada stabilito, si verific\u00f2 un grave incidente. L'autocarro-officina venne posizionato trasversalmente alla corsia, ma una automobile Mercedes proveniente da Monaco a velocit\u00e0 sostenuta, si schiant\u00f2 contro il pesante automezzo. Il bilanci\u00f2 fu di tre morti e lo stesso Pasolini che stava infilandosi la tuta nella cabina del camion, rimase ferito riportando una frattura alla spalla. In seguito, vi fu un pesante contenzioso con accuse e controaccuse che dovette essere risolto per via diplomatica dall'ambasciatore italiano.\nNella primavera del 1956, quando Pasolini riprese la piena funzionalit\u00e0 dell'arto fratturato, si decise di ritentare l'impresa, limitando le prove alle cilindrate 50 e 75\u00a0cm\u00b3, soprattutto con attenzione alla maggiore, nella quale la NSU aveva appena conquistato i record di velocit\u00e0 sul miglio e sul chilometro lanciati, alla media di 151 e 150 km/h.\nLa mattina di mercoled\u00ec 4 aprile 1956, sull'autostrada dei Laghi, nel tratto da Legnano a Castellanza, il siluro giallo LinTo-Aermacchi 75, nonostante un fastidioso vento laterale, riusc\u00ec a battere il record di velocit\u00e0 sia sul miglio che sul chilometro. Nell'occasione venne anche testata la versione 50\u00a0cm\u00b3 con carenatura ridotta che diede risultati confortanti, tanto da battere il record mondiale sul chilometro con partenza da fermo.\nI successivi tentativi di record per la 50 e 125\u00a0cm\u00b3 non vennero pi\u00f9 svolti, a causa del passaggio di Tonti alla FB Mondial.\nLa LinTo-Aermacchi Record si trova esposta al \"Museo Nazionale del Motociclo\" di Rimini.\nI record di velocit\u00e0.\nPrimati raggiunti dalla LinTo-Aermacchi Record, a tutt'oggi imbattuti:"}
{"id": "2701217", "revid": "1818970", "url": "https://it.wikipedia.org/wiki?curid=2701217", "title": "Provincia di Sondrio (Lombardo-Veneto)", "text": "La provincia di Sondrio, detta anche \"Provincia della Valtellina\", era una provincia del Regno Lombardo-Veneto, istituita nel 1815 ed esistita dal 1816 al 1859.\nCapoluogo era la citt\u00e0 di Sondrio.\nOrgani.\nCome tutte le province del Regno, anche Sondrio era guidata da un Regio Delegato di nomina imperiale, aiutato da un'Imperial Regia Delegazione Provinciale che si occupava dei vari settori dell'amministrazione pubblica. A rappresentare le classi agiate vi era una Congregazione Provinciale nominata dal Governo su proposta della Congregazione Centrale, e composta da due nobili e due possidenti della provincia, pi\u00f9 un borghese del capoluogo e pi\u00f9 il Regio Delegato che la presiedeva.\nStoria.\nLa provincia fu creata nel 1816 all'atto della costituzione del Regno Lombardo-Veneto, succedendo al dipartimento dell'Adda di epoca napoleonica.\nSuddivisione amministrativa all'atto dell'istituzione (1816).\nAll'atto dell'istituzione, la provincia era divisa in 7 distretti:\nLa riforma dei distretti del 1853.\nLa notificazione del 23 giugno 1853 ridusse i distretti da 7 a 5:\nL'ultima modifica amministrativa avvenne nel 1858 quando fu creato il comune di Castello dell'Acqua separandolo dal comune di Chiuro.\nPassaggio al Regno di Sardegna (1859).\nNel 1859, in seguito alla seconda guerra d'indipendenza, la Pace di Zurigo dispose l'annessione della Lombardia (esclusa Mantova e gran parte della sua provincia) al Regno di Sardegna.\nIl governo sardo eman\u00f2 il Decreto Rattazzi, che ridisegnava la suddivisione amministrativa del Regno. La provincia di Sondrio rimase tuttavia invariata."}
{"id": "2701230", "revid": "287204", "url": "https://it.wikipedia.org/wiki?curid=2701230", "title": "Premier League Malti 1996-1997", "text": "L'edizione 1996-1997 della Premier League maltese \u00e8 stata l'ottantaduesima edizione della massima serie del campionato maltese di calcio. Il titolo \u00e8 stato vinto dal Valletta."}
{"id": "2701236", "revid": "599013", "url": "https://it.wikipedia.org/wiki?curid=2701236", "title": "Mauro Marchano", "text": "Carriera.\nHa esordito nella Primera Divisi\u00f3n argentina nel 2002 con il Rosario Central.\nCon la Nazionale argentina Under-17 ha preso parte ai Mondiali di categoria del 1997 segnando un gol in due partite disputate."}
{"id": "2701237", "revid": "24443", "url": "https://it.wikipedia.org/wiki?curid=2701237", "title": "Massiccio del Mottarone", "text": ""}
{"id": "2701238", "revid": "24443", "url": "https://it.wikipedia.org/wiki?curid=2701238", "title": "Margozzolo", "text": ""}
{"id": "2701240", "revid": "1784938", "url": "https://it.wikipedia.org/wiki?curid=2701240", "title": "Corpo legislativo", "text": "Il Corpo legislativo (in francese \"Corps l\u00e9gislatif\" ) \u00e8 stato il nome del legislatore francese durante la Rivoluzione e in seguito. Esso \u00e8 anche il termine generico francese per riferirsi a qualsiasi organo legislativo.\nStoria.\nLa Costituzione dell'anno I prevedeva la necessit\u00e0 di un Corpo legislativo, istituendolo come organo monocamerale, ma esso non entro mai in funzione perch\u00e9 la costituzione non \u00e8 mai entrata in vigore. Durante il periodo del Direttorio francese, stabilito nel 1795, il \"Corps l\u00e9gislatif\" venne suddiviso in due camere: il Consiglio dei Cinquecento (\"Conseil des Cinq-Cents)\" e il Consiglio degli Anziani (\"Conseil des Anciens).\"\nIn seguito, sotto il Consolato napoleonico, la Costituzione dell'anno VIII (1800) istitu\u00ec il \"Corps l\u00e9gislatif\" come uno tre componenti del legislatore, insieme al Tribunato e al Senato conservatore. Esso sostitu\u00ec il Consiglio dei Cinquecento, stabilito dalla Costituzione dell'anno III come camera bassa, ma il suo ruolo consisteva unicamente nel votare le leggi deliberate prima dal Tribunato, senza poterle modificare. La Costituzione dell'anno X mantenne l'istituzione, ma data la lentezza delle deliberazioni Napoleone lo priv\u00f2 di gran parte del suo potere nel 1804. Venne infine abolito da Luigi XVIII il 4 giugno 1814, venendo sostituito da una \"Chambre des d\u00e9put\u00e9s\" (anche se una \"Chambre des repr\u00e9sentants\" venne istituita durante i Cento giorni).\nQuando Napoleone III sal\u00ec al potere, ricostitu\u00ec il Corpo legislativo come camera bassa della Francia con la Costituzione del 1852, composto da membri eletti a suffragio universale diretto per 6 anni. Le elezioni si verificarono nei mesi di febbraio 1853, giugno 1857, maggio 1863 e maggio 1869. Di fronte a un capo di Stato onnipotente - i ministri nominati da Napoleone III rispondevano solo a lui - il \"Corps l\u00e9gislatif\" del Secondo Impero condivideva i suoi poteri legislativi con il Consiglio di Stato, composto da funzionari, e il Senato, i cui membri erano nominati a vita.\nEsso venne infine sostituito dalla Camera dei deputati della Terza Repubblica."}
{"id": "2701244", "revid": "486946", "url": "https://it.wikipedia.org/wiki?curid=2701244", "title": "Le regole del mago", "text": ""}
{"id": "2701245", "revid": "1355461", "url": "https://it.wikipedia.org/wiki?curid=2701245", "title": "Premier League Malti 1995-1996", "text": "L'edizione 1995-1996 della Premier League maltese \u00e8 stata l'ottantunesima edizione della massima serie del campionato maltese di calcio. Il titolo \u00e8 stato vinto dallo Sliema Wanderers."}
{"id": "2701247", "revid": "124285972", "url": "https://it.wikipedia.org/wiki?curid=2701247", "title": "Jonathan Joestar", "text": " \u00e8 il protagonista di \"Phantom Blood\", prima serie del manga \"Le bizzarre avventure di JoJo\" di Hirohiko Araki.\nCreazione e sviluppo.\nAraki ha creato Jonathan con l'idea di avere un personaggio totalmente positivo da opporre alla sua nemesi malvagia, Dio Brando. A distanza di anni dalla stesura di \"Phantom Blood\", l'autore si \u00e8 parzialmente pentito di averlo reso troppo buono e ha ammesso che se dovesse rifarlo di nuovo lo renderebbe pi\u00f9 ambiguo, mostrando anche \"le debolezze del suo cuore\". A proposito dell'origine del nome, l'autore ha affermato che voleva usare \"Jonathan\" per il suo personaggio e al tempo stesso un cognome che creasse un'assonanza, quindi \"Joestar\" venne quasi in automatico. \nStoria.\nVive nell'Inghilterra alla fine del XIX secolo ed \u00e8 il figlio del ricco lord George Joestar I. Dopo aver perso la madre in un incidente durante un viaggio con la carrozza vive una vita tranquilla. Il padre adotta Dio Brando, coetaneo di Jonathan credendo che suo padre in giovent\u00f9 gli avesse salvato la vita. Si riveler\u00e0 essere senza piet\u00e0 per la famiglia Joestar, prima privando Jonathan di ogni amicizia e affetto (eliminando il suo fido cane Danny e allontanando da lui l'amata Erina Pendleton), e poi cercando di uccidere il genitore adottivo con lo stesso veleno con cui aveva ucciso il padre.\nMa scoperto e messo alle corde da Jonathan e il suo amico Speedwagon, Dio usa su di s\u00e9 la Maschera di Pietra, un portentoso artefatto di origine azteca in grado di trasformare l'uomo in un vampiro. Per affrontarlo, Jonathan apprender\u00e0 la tecnica delle onde concentriche dal misterioso avventuriero Will Antonio Zeppeli, grazie alla quale potr\u00e0 scontrarsi con zombie e cavalieri medievali evocati da Dio Brando fino allo scontro finale con il nemico. Al termine della serie, il corpo di Dio viene distrutto da Jonathan. Si salva solo la sua testa (vivente) che viene raccolta da un suo seguace.\nCredendo di essersi liberato per sempre di Dio, Jonathan decide di sposare Erina, ma nel viaggio verr\u00e0 attaccato dagli ultimi seguaci del nemico, intenzionato ad impossessarsi del suo corpo, e ferito mortalmente user\u00e0 le sue ultime energie per far esplodere la nave, nel tentativo di portare Dio con s\u00e9. Erina, incinta del figlio di Jonathan, riuscir\u00e0 a scappare portando con s\u00e9 una bambina.\nAll'inizio della terza serie, ambientata 100 anni dopo la prima, \u00e8 rivelato che il piano di Dio ha funzionato ed egli, preso possesso del corpo di Jonathan, \u00e8 rimasto in una sorta di letargo sul fondo del mare chiuso in un baule. Dopo il suo risveglio Dio avr\u00e0 difficolt\u00e0 a prendere pieno possesso del corpo di Jonathan, riuscendoci solo dopo aver bevuto il sangue di suo nipote Joseph durante il suo scontro con Jotaro. Dopo la sconfitta di Dio, quel che resta del corpo di Jonathan verr\u00e0 poi bruciato da Joseph e Jotaro, ponendo fine una volta per tutte alla minaccia di Dio.\nDurante la quinta e la sesta serie inoltre viene rivelato che Dio, usando il corpo di Jonathan, aveva messo incinta una donna che dar\u00e0 poi alla luce Giorno Giovanna, pi\u00f9 diverse altre donne.\nPersonalit\u00e0.\nJonathan Joestar ha una personalit\u00e0 tranquilla, virtuosa, buona. Quest'ultimo \u00e8 il perfetto esempio di estremizzazione delle virt\u00f9 umane, si definisce per l'appunto \"Un vero Gentiluomo\". Come possiamo vedere in pi\u00f9 occasioni \u00e8 sempre disposto ad aiutare gli altri e ha un grande senso dell'onore e del rispetto.\nPoteri e abilit\u00e0.\nOnde concentriche.\nPer poter sconfiggere Dio Brando, Jonathan apprende dal Barone Will A. Zeppeli la tecnica delle Onde Concentriche, detta anche \"Via dell'Eremita\". Essa \u00e8 basata su di una particolare tecnica di respirazione e permette di poter emanare un'energia con la stessa struttura della luce solare. Jonathan \u00e8 stato anche l'unico che sia riuscito a utilizzare le Onde in punto di morte senza respirare. L'energia concentrica pu\u00f2 essere utilizzata in modo estremamente vario, come tecnica curativa ma anche come arma offensiva (estremamente efficace contro vampiri, demoni e zombie). Nel corso della prima serie, Jonathan sviluppa diverse tecniche basate sull'utilizzo della Via dell'Eremita :"}
{"id": "2701262", "revid": "1310927", "url": "https://it.wikipedia.org/wiki?curid=2701262", "title": "Premier League Malti 1994-1995", "text": "L'edizione 1994-1995 della Premier League maltese \u00e8 stata l'ottantesima edizione della massima serie del campionato maltese di calcio. Il titolo \u00e8 stato vinto dal'.\nPer la prima volta alla vittoria vengono assegnati 3 punti anzich\u00e9 2."}
{"id": "2701265", "revid": "1604512", "url": "https://it.wikipedia.org/wiki?curid=2701265", "title": "Medaglia di bronzo al valore atletico", "text": ""}
{"id": "2701275", "revid": "729019", "url": "https://it.wikipedia.org/wiki?curid=2701275", "title": "Eurocopter EC130", "text": "L'Eurocopter EC130 \u00e8 un elicottero leggero utility monoturbina con rotore tripala prodotto dal gruppo francese Eurocopter.\nSviluppato dal precedente AS350 \u00c9cureuil alla fine degli anni novanta se ne differenzia essenzialmente per l'adozione del fenestron come sistema anticoppia al posto del tradizionale rotore di coda adottato dal suo predecessore.\nStoria.\nSviluppo.\nAlla fine degli anni novanta l'Eurocopter decise di rinnovare la propria gamma di elicotteri leggeri introducendo un nuovo modello. Fino ad allora la fascia di mercato era occupata dal AS350 \u00c9cureuil, un progetto che risaliva agli anni settanta e che seppure era stato costantemente aggiornato agli standard qualitativi necessitava di un'ulteriore evoluzione per rispondere alle esigenze di mercato in risposta ai modelli proposti dalla concorrenza.\nIl nuovo progetto, designato EC130, prevedeva di introdurre il fenestron, il dispositivo anticoppia progettato per diminuire l'inquinamento sonoro ed aumentare la sicurezza del personale a terra, unito a una diversa cellula che consentisse una maggiore abitabilit\u00e0 interna.\nIl prototipo venne portato in volo per la prima volta il 24 giugno 1999 confermando le aspettative riposte nella sua progettazione.\nIl nuovo modello venne introdotto sul mercato nel 2001 e proposto come elicottero da trasporto civile e, attrezzato opportunamente, come eliambulanza e destinato alle forze di polizia."}
{"id": "2701277", "revid": "767487", "url": "https://it.wikipedia.org/wiki?curid=2701277", "title": "Storia di Caino", "text": "Storia di Caino \u00e8 il settimo album di Cesare Basile (il sesto in studio), prodotto dalla Urtovox e uscito nel 2008.\nIl disco.\nNel 2008, dopo aver concluso il rapporto con la precedente casa discografica Mescal, Basile entra a far parte della Urtovox. \"Storia di Caino\" \u00e8 stato prodotto, come i precedenti lavori, da John Parish e realizzato insieme a Gabriele Ponticiello al \nmixer. Hanno collaborato anche diversi colleghi e amici di Basile: Luca Recchia, Marcello Sorge, Michela Manfroi, Rodrigo D'Erasmo, Marcello Caudullo e Lorenzo Corti. Inoltre il disco si avvale della partecipazione di Robert Fisher (Willard Grant Conspiracy), con cui Basile aveva gi\u00e0 condiviso un tour italiano e con cui partir\u00e0 in un tour europeo in qualit\u00e0 di componente dei Willard Grant Conspiracy insieme a Michela Manfroi e opening act."}
{"id": "2701278", "revid": "61051", "url": "https://it.wikipedia.org/wiki?curid=2701278", "title": "Eurocopter EC 130", "text": ""}
{"id": "2701280", "revid": "61051", "url": "https://it.wikipedia.org/wiki?curid=2701280", "title": "Eurocopter AS350 \u00c9cureuil", "text": ""}
{"id": "2701286", "revid": "61051", "url": "https://it.wikipedia.org/wiki?curid=2701286", "title": "MBB/Kawasaki BK 117", "text": ""}
{"id": "2701287", "revid": "4175", "url": "https://it.wikipedia.org/wiki?curid=2701287", "title": "Serie A 1958-1959 (rugby a 15)", "text": "La serie A 1958-59 fu il 29\u00ba campionato nazionale italiano di rugby a 15 di prima divisione.\n divise in 3 gironi da 8 squadre ciascuno, dai quali uscirono le 8 squadre per la fase finale a eliminazione diretta.\nLe , formazione della Polizia di Stato, che con la loro sezione di Padova avevano vinto il campionato l'anno precedente, nell'edizione in oggetto del torneo presentarono due squadre, quella citata, campione uscente, e quella di stanza a Firenze (e che aveva disputato il precedente campionato di Promozione a Mestre).\nL' fu ripescato dalla serie inferiore perch\u00e9 il fu costretto a interrompere l'attivit\u00e0 in quanto rimasta senza impianto sportivo dopo che il Comune non gli rinnov\u00f2 l'affitto dello stadio Penzo.\nCome l'anno precedente, il campionato present\u00f2 una finale inedita: se a ripresentarvisi furono, da un lato, le Fiamme Oro di Padova, come avversario a contendere lo scudetto vi fu , per la prima volta presente all'ultimo atto del torneo italiano.\nPrevalse il gruppo sportivo della Polizia, che cos\u00ec iscrisse nel proprio palmar\u00e8s il secondo titolo di campione d'Italia.\nA retrocedere furono Udine, e .\nFormula del torneo.\nLa modalit\u00e0 di svolgimento del torneo fu la seguente:"}
{"id": "2701289", "revid": "84604", "url": "https://it.wikipedia.org/wiki?curid=2701289", "title": "Fonte Tasca", "text": ""}
{"id": "2701290", "revid": "61051", "url": "https://it.wikipedia.org/wiki?curid=2701290", "title": "Eurocopter BK117", "text": ""}
{"id": "2701295", "revid": "767487", "url": "https://it.wikipedia.org/wiki?curid=2701295", "title": "Gymnasiade 2009", "text": "La quattordicesima edizione delle Gymnasiadi si \u00e8 svolta a Doha (Qatar) dall'8 dicembre al 12 dicembre 2009. Alla competizione parteciparono sportivi di et\u00e0 compresa tra i 14-17 anni ('92, '93, '94, '95)."}
{"id": "2701299", "revid": "125086015", "url": "https://it.wikipedia.org/wiki?curid=2701299", "title": "Maurice Poli", "text": ""}
{"id": "2701300", "revid": "1604512", "url": "https://it.wikipedia.org/wiki?curid=2701300", "title": "Medaglia d'argento al valore atletico", "text": ""}
{"id": "2701305", "revid": "433605", "url": "https://it.wikipedia.org/wiki?curid=2701305", "title": "Porcari (Atessa)", "text": "Porcari \u00e8 un sito archeologico nel comune di Atessa, in provincia di Chieti.\nDescrizione.\nSu di un antico tratturo, nel 1977 \u00e8 stata trovata una statuetta in bronzo alta 32 centimetri denominata \"Dio Ignudo di Atessa\". Successive campagne di scavo hanno portato alla luce un \" t\u00e9menos\" o recinto sacro, ove, all'interno vi sono i ruderi di un tempietto \"in antis\" con pareti dipinte e i pavimenti in \"opus signinum\". Sempre questi scavi hanno portato alla luce pavimentazioni posti a spina di pesce e due basi di colonne. Inoltre sono stati trovati vari frammenti di terracotta rosa dipinta con vernice nero-bruna tra cui un catino con decorazione di serpente ed una testa di cavallo, vari manufatti in bronzo e ferro tra cui una moneta e la base di una statua di bronzo"}
{"id": "2701306", "revid": "1833487", "url": "https://it.wikipedia.org/wiki?curid=2701306", "title": "Buonfornello", "text": "Buonfornello (\"Bonfuinnellu\" in siciliano) \u00e8 una frazione di Termini Imerese in provincia di Palermo.\nNei pressi della frazione si trovano la foce del fiume Imera Settentrionale e gli scavi archeologici della colonia greca di Himera, fondata nel 648 a.C. da Calcidesi provenienti da Zancle (l'odierna Messina).\nInfrastrutture e trasporti.\nStrade.\nLa frazione \u00e8 il punto d'incontro tra l'autostrada A19 Palermo-Catania e l'autostrada A20 (di cui Buonfornello \u00e8 il termine) per Messina.\nFerrovie.\nLa stazione ferroviaria di Buonfornello si trovava sulla linea Palermo-Messina ma fu dismessa il 16 marzo del 2008 a seguito della realizzazione di un tracciato in variante per il raddoppio della linea da Fiumetorto a Cefal\u00f9."}
{"id": "2701325", "revid": "1543377", "url": "https://it.wikipedia.org/wiki?curid=2701325", "title": "Meriden (Connecticut)", "text": "Meriden \u00e8 un comune (\"city\") degli Stati Uniti d'America, situato nella Contea di New Haven nello Stato del Connecticut. Nel 2010 contava abitanti.\nNell'Ottocento la citt\u00e0 si \u00e8 guadagnata il soprannome di \"Silver City\", \"citt\u00e0 dell'argento\", per via delle numerose fabbriche di posate d'argento presenti."}
{"id": "2701334", "revid": "287204", "url": "https://it.wikipedia.org/wiki?curid=2701334", "title": "West Haven (Connecticut)", "text": "West Haven \u00e8 una citt\u00e0 di 52.721 abitanti degli Stati Uniti d'America, situata nella Contea di New Haven nello Stato del Connecticut."}
{"id": "2701337", "revid": "984922", "url": "https://it.wikipedia.org/wiki?curid=2701337", "title": "Python Night - 30 Years of Monty Python", "text": "Python Night - 30 Years of Monty Python \u00e8 uno special televisivo sui Monty Python trasmesso il 5 ottobre 1999 sulla BBC 2 in occasione del 30\u00ba anniversario del \"Monty Python's Flying Circus\"."}
{"id": "2701342", "revid": "190427", "url": "https://it.wikipedia.org/wiki?curid=2701342", "title": "Shelton (Connecticut)", "text": "Shelton \u00e8 una citt\u00e0 di 41.129 abitanti degli Stati Uniti d'America, situata nella Contea di Fairfield nello Stato del Connecticut."}
{"id": "2701346", "revid": "466539", "url": "https://it.wikipedia.org/wiki?curid=2701346", "title": "New London (Connecticut)", "text": "New London \u00e8 una citt\u00e0 di 27.620 abitanti degli Stati Uniti d'America, situata nella Contea di New London nello Stato del Connecticut. \u00c8 sede di diverse istituzioni scolastiche e notevole porto. \u00c8 posta alla foce del Thames nel Long Island Sound. Forma con Norwich un'unica conurbazione.\nStoria.\nLa citt\u00e0, fondata da John Winthrop il Giovane nel 1646, venne inizialmente chiamata dai suoi abitanti \"Nameaug\", ma nel 1658 assunse il nome attuale, anche se in un primo momento era stata proposta la denominazione \"Faire Harbour\". Dotata di un importante porto naturale, New London divenne una fondamentale base rivoluzionaria durante la Guerra d'indipendenza americana.\nVenne bombardata dal traditore Benedict Arnold, che tentava di distruggere la flotta corsara che operava agli ordini degli insorti e di ritardare la marcia di Washington su Yorktown. Venne inoltre attaccato il Forte Griswold con diverse perdite da ambo le parti. Nel gennaio del 1784 divenne assieme a New Haven citt\u00e0 dal \"Assemblea Indipendente del Connecticut\". Nel secolo seguente New London divenne il secondo porto baleniero dopo New Bedford, la citt\u00e0 venne inoltre collegata a New Haven e a Springfield mediante ferrovie.\nGeografia fisica.\nLa superficie della citt\u00e0 \u00e8 una delle pi\u00f9 ridotte del Connecticut, misura infatti 27.9\u00a0km\u00b2, di cui 14,30\u00a0km\u00b2 di terra. In origine la citt\u00e0 possedeva un territorio pi\u00f9 vasto, ma poco alla volta le comunit\u00e0 extraurbane si staccarono autogovernadosi. Esse sono: Groton, Ledyard, East Lyme, Montville e Waterford.\nInfrastrutture e trasporti.\nLa citt\u00e0 \u00e8 servita dal servizio ferroviario suburbano Shore Line East."}
{"id": "2701348", "revid": "339392", "url": "https://it.wikipedia.org/wiki?curid=2701348", "title": "Batteria (chimica)", "text": ""}
{"id": "2701350", "revid": "599013", "url": "https://it.wikipedia.org/wiki?curid=2701350", "title": "Elio Bertoni", "text": "Carriera.\nFratello minore del pi\u00f9 celebre Sergio, campione olimpico nel 1936 e mondiale nel 1938, nel 1945, dopo alcuni anni nelle serie minori, approda a Genova, dove il fratello milita da lungo tempo col Genoa, per indossare la maglia dell'Andrea Doria nell'anomalo Campionato Alta Italia 1945-1946, in cui disputa 19 incontri e va a segno all'esordio in occasione del pareggio interno contro il Brescia.\nA fine stagione si trasferisce all'Alessandria, con cui disputa 26 incontri in massima serie, con 3 reti all'attivo, quindi torna a Genova nelle file della . Inizia la stagione 1947-1948, per poi perdere progressivamente il posto a vantaggio del quasi omonimo Luigi Bertani, mentre la stagione successiva scende in campo in sole 3 occasioni. Prosegue quindi la carriera con lo Spezia in Serie B e Rapallo in Serie C.\nIn carriera ha totalizzato complessivamente 49 presenze e 3 reti nella Serie A a girone unico."}
{"id": "2701351", "revid": "1543377", "url": "https://it.wikipedia.org/wiki?curid=2701351", "title": "Ansonia (Connecticut)", "text": "Ansonia \u00e8 un comune (\"city\") degli Stati Uniti d'America, situato nella Contea di New Haven nello Stato del Connecticut.\nCitt\u00e0 di grande tradizione industriale, \u00e8 note come \"The Copper City\" (la citt\u00e0 del rame), ma vi sono industrie anche legate all'ottone, alla gomma, alla trasformazione della plastica, alla ghisa, al tessile, e a prodotti di fonderia."}
{"id": "2701353", "revid": "297802", "url": "https://it.wikipedia.org/wiki?curid=2701353", "title": "Crossing the Red Sea with the Adverts", "text": ""}
{"id": "2701357", "revid": "1543377", "url": "https://it.wikipedia.org/wiki?curid=2701357", "title": "Derby (Connecticut)", "text": "Derby \u00e8 una \"city\" degli Stati Uniti d'America, situata nella Contea di New Haven in Connecticut.\nCon una superficie di \u00e8 il comune pi\u00f9 piccolo del Connecticut. Il nome attuale fu assunto nel 1675 mutuandolo dalla citt\u00e0 inglese di Derby. In precedenza era chiamata Paugasset."}
{"id": "2701364", "revid": "857138", "url": "https://it.wikipedia.org/wiki?curid=2701364", "title": "Termalizzazione", "text": "La termalizzazione \u00e8 il processo secondo il quale, nell'interpretazione della meccanica statistica, le particelle di un sistema fisico giungono all'equilibrio termico mediante successive mutue interazioni.\nIn fisica delle particelle, il termine indica il completo assorbimento di una particella negli strati di assorbimento di un rilevatore."}
{"id": "2701365", "revid": "709565", "url": "https://it.wikipedia.org/wiki?curid=2701365", "title": "Groton (Connecticut)", "text": "Groton \u00e8 un comune di abitanti degli Stati Uniti d'America, situato nella Contea di New London nello Stato del Connecticut."}
{"id": "2701366", "revid": "1543377", "url": "https://it.wikipedia.org/wiki?curid=2701366", "title": "Boyup Brook", "text": "Boyup Brook \u00e8 una citt\u00e0 situata nella regione di South West, in Australia Occidentale; essa si trova 269 chilometri a sud-est di Perth ed \u00e8 la sede della Contea di Boyup Brook.\nStoria.\nFino all'arrivo dei coloni europei, questa zona era abitata da aborigeni della trib\u00f9 Bibbulmun. Il primo non-aborigeno ad esplorare l'area fu Augustus Gregory nel 1845, risalendo il fiume Blackwood dalla sua foce. La citt\u00e0 prende il nome dalla parola aborigena \"Booyup\", che significa \"luogo delle grandi pietre\" o \"luogo del grande fumo\".\nIl primo insediamento avvenne nel 1854 e negli anni successivi la colonia si espanse lentamente, con un'economia dedita all'agricoltura per la produzione di burro, latte e lana. Nel 1900 Boyup Brook venne dichiarata \"citt\u00e0\" e nel 1909 venne raggiunta dalla ferrovia, cosa che contribu\u00ec allo sviluppo della comunit\u00e0. Nacquero nuove industrie che sfruttavano il taglio del legno, la coltivazione del lino e la produzione di carne dalla caccia ai canguri.\nA Boyup Brook si tiene ogni anno il Boyup Brook Country Music festival, iniziato nel 1986 e che ha registrato la presenza di oltre 17.000 persone nell'edizione del 2008."}
{"id": "2701368", "revid": "287204", "url": "https://it.wikipedia.org/wiki?curid=2701368", "title": "The Ultimate Monty Python Rip Off", "text": "The Ultimate Monty Python Rip Off \u00e8 una compilation di alcuni sketch e canzoni dei Monty Python rilasciata nel 1994."}
{"id": "2701372", "revid": "287204", "url": "https://it.wikipedia.org/wiki?curid=2701372", "title": "West Hartford", "text": "West Hartford \u00e8 un comune di 61.173 abitanti degli Stati Uniti d'America, situato nella Contea di Hartford nello Stato del Connecticut."}
{"id": "2701374", "revid": "767487", "url": "https://it.wikipedia.org/wiki?curid=2701374", "title": "Circoscrizione I Est (Terni)", "text": "La Circoscrizione I era una delle tre suddivisioni amministrative del comune di Terni, esistita dal 2009 al 2014.\nMorfologia.\nEra divisa in 4 collegi elettorali, corrispondenti ai territori delle precedenti circoscrizioni (accorpate a seguito della recente modifica del testo unico degli enti locali o TUEL); il territorio risultava quindi composto da diversi 13 quartieri urbani e da 24 frazioni\nQuartieri per popolazione.\nVengono riportati solo i quartieri urbani. Le ex circoscrizioni Valserra, Velino e Valnerina sono composte perlopi\u00f9 da frazioni e case sparse, quindi non vengono riportate."}
{"id": "2701377", "revid": "344646", "url": "https://it.wikipedia.org/wiki?curid=2701377", "title": "Agenzia spaziale", "text": ""}
{"id": "2701378", "revid": "90813922", "url": "https://it.wikipedia.org/wiki?curid=2701378", "title": "Vitaljina", "text": "Vitaljina (in italiano \"Vittaglina\") \u00e8 il centro abitato pi\u00f9 meridionale della Croazia, situato nel comune di Canali ha circa 240 abitanti.\nUltimo paese costiero al confine con il Montenegro, gli abitanti sono prevalentemente croati, in maggioranza cattolici."}
{"id": "2701380", "revid": "93556", "url": "https://it.wikipedia.org/wiki?curid=2701380", "title": "Greenwich (Connecticut)", "text": "Greenwich \u00e8 un comune di 62.236 abitanti degli Stati Uniti d'America, situato nella Contea di Fairfield nello Stato del Connecticut."}
{"id": "2701387", "revid": "2221056", "url": "https://it.wikipedia.org/wiki?curid=2701387", "title": "Fairfield (Connecticut)", "text": "Fairfield \u00e8 un comune di 61.512 abitanti degli Stati Uniti d'America, situato nella Contea di Fairfield nello Stato del Connecticut.\nLa citt\u00e0 ospita inoltre la sede dell'azienda multinazionale e multiutility pi\u00f9 grande del mondo: la General Electric.\nFu il luogo in cui si svolse la battaglia di Fairfield nel 1779.\nNel 1953 a Fairfield nasce il wiffleball."}
{"id": "2701388", "revid": "287204", "url": "https://it.wikipedia.org/wiki?curid=2701388", "title": "Hamden (Connecticut)", "text": "Hamden \u00e8 un comune di 58.180 abitanti degli Stati Uniti d'America, situato nella Contea di New Haven nello Stato del Connecticut."}
{"id": "2701392", "revid": "287204", "url": "https://it.wikipedia.org/wiki?curid=2701392", "title": "Manchester (Connecticut)", "text": "Manchester \u00e8 un comune di 55.572 abitanti degli Stati Uniti d'America, situato nella Contea di Hartford nello Stato del Connecticut."}
{"id": "2701401", "revid": "404449", "url": "https://it.wikipedia.org/wiki?curid=2701401", "title": "Alfonso Barrantes", "text": "Laureatosi in Giurisprudenza alla Universidad Nacional Mayor de San Marcos, \u00e8 stato sindaco di Lima dal 1984 al 1986."}
{"id": "2701402", "revid": "1543377", "url": "https://it.wikipedia.org/wiki?curid=2701402", "title": "Massa nominale", "text": "In chimica si definisce massa nominale di una molecola la massa molecolare di quella molecola calcolata prendendo per ogni elemento il peso dell'isotopo pi\u00f9 abbondante in natura, approssimato alla cifra intera pi\u00f9 vicina..\nAd esempio il peso di un atomo di idrogeno sar\u00e0 1 u, quello di un atomo di azoto 14 u, quello di un ossigeno 16 u."}
{"id": "2701405", "revid": "63727", "url": "https://it.wikipedia.org/wiki?curid=2701405", "title": "Mercedes-Benz Typ 350 W05", "text": ""}
{"id": "2701408", "revid": "767487", "url": "https://it.wikipedia.org/wiki?curid=2701408", "title": "Acoustic Alchemy", "text": "Acoustic Alchemy \u00e8 un gruppo musicale britannico contemporaneo di musica strumentale smooth jazz con spiccate connotazioni fusion, che portano la band a spaziare con fluidit\u00e0 ritmica ed eleganza stilistica dal funk al reggae al jazz. Il gruppo \u00e8 stato formato nel 1981 dai chitarristi acustici Nick Webb e Simon James. Attualmente i \"leader\" del gruppo sono i chitarristi Greg Carmichael e Miles Gilderdale.\nDiscografia.\nSingoli.\nNel 1991 la GRP Records ha pubblicato il Volume 2 della loro GRP Christmas Collection.\nAcoustic Alchemy ha suonato \"The Early of Salisbury's Pavane\" (traccia numero 7, durata 3':03).\nDVD.\nAcoustic Alchemy ha prodotto due DVD:"}
{"id": "2701410", "revid": "119645731", "url": "https://it.wikipedia.org/wiki?curid=2701410", "title": "Tedeschi di Pabianice", "text": "I primi tedeschi a Pabianice sono menzionati per la prima volta nel 1793, quando la citt\u00e0, in conseguenza della seconda spartizione della Polonia, venne inglobata nello stato prussiano. Molti tedeschi durante il dominio prussiano hanno lavorato come impiegati statali a Pabianice. \nIl Congresso di Vienna.\nLa successiva ondata d'immigrazione di coloni tedeschi arriv\u00f2 negli anni Venti del XIX secolo in conseguenza al Congresso di Vienna, in cui venne deciso di fondare il Regno di Polonia e di metterlo sotto dominio russo. \nIl governo di Varsavia, avendo l'intenzione di industrializzare il paese, favor\u00ec l'insediamento di ulteriori immigrati. Il governo invi\u00f2 dei reclutatori nei territori tedeschi, soprattutto in Sassonia, Slesia, Prussia e nel territorio dei Sudeti. Nel 1825 arrivarono a Pabianice 14 esperti di panni. Ai nuovi arrivati inizialmente furono messe a disposizione delle sale nel castello (cortile antico del Capitolo di Cracovia) e nelle case retrostanti del castello (dove sono stati sistemati i primi telai). Successivamente ogni colono ricevette del terreno edificabile e un prestito per un importo di 600 Z\u0142oty polacchi per la costruzione di una casa di legno o di 1.500 Z\u0142oty polacchi per una casa di mattoni. Fu istituita sul fiume Dobrzynka una gualchiera per la trasformazione, la compattazione e la finitura dei tessuti.\nLa prima guerra mondiale.\nDopo lo scoppio della prima guerra mondiale, Pabianice fu occupata dall'esercito tedesco il 20 agosto 1914. Il 10 novembre 1918 i soldati tedeschi furono disarmati dalle organizzazioni d'indipendenza polacche. \nLa seconda guerra mondiale.\nL'8 settembre 1939 Pabianice fu occupata dalla Wehrmacht e il 20 novembre 1939 fu incorporata nel Reich tedesco come parte del Wartheland. Nelle vicinanze furono insediati quasi 12.000 tedeschi provenienti dalla Volinia, dalla Bessarabia e dal Baltico. Il 12 gennaio 1945 ebbe l'inizio il contrattacco sovietico. Il 17 incominci\u00f2 l'evacuazione dei tedeschi e il 19 gennaio Pabianice fu occupata dall'Armata Rossa. Poi inizi\u00f2 l'espulsione. Tutti i tedeschi furono espropriati e furono inviati al lavoro forzato. Gli uomini tra i 15 e i 65 anni furono deportati in Siberia."}
{"id": "2701418", "revid": "729019", "url": "https://it.wikipedia.org/wiki?curid=2701418", "title": "Massa monoisotopica", "text": "In chimica si definisce massa monoisotopica di una molecola la massa molecolare di quella molecola calcolata prendendo per ogni elemento la massa esatta dell'isotopo pi\u00f9 abbondante in natura.\nAd esempio il peso di un atomo di idrogeno sar\u00e0 1,007825 u, quello di un atomo di azoto 14,00307 u, quello di un ossigeno 15,99491 u."}
{"id": "2701430", "revid": "1272592", "url": "https://it.wikipedia.org/wiki?curid=2701430", "title": "S.S.Fools", "text": ""}
{"id": "2701433", "revid": "595001", "url": "https://it.wikipedia.org/wiki?curid=2701433", "title": "Alemanno Cortopassi", "text": "Biografia.\nInizia gli studi musicali nel Seminario san Michele in Foro a Lucca e nel 1842 passa all'Istituto della stessa citt\u00e0 sotto la guida di G. Pacini e M. Puccini. Nel 1858 \u00e8 iscritto a ruolo per le feste della Cappella Santa Cecilia nella Chiesa dei Santi Giovanni e Reparata a Lucca. Diplomato nel 1862 come compositore, vinse numerosi concorsi musicali. \nFu maestro di cappella della Cattedrale a Sarzana ed in essa fond\u00f2 la Cappella Santa Ceciclia. \nCompositore instancabile di molta musica: un'opera buffa, \"Il Tutore Burlato\" \", andato in scena al Teatro civico di La Spezia prima del 1880 , musica sacra, inni sacri, mottetti e mottettoni, litanie, versetti per organo, sinfonie, ballabili e canzoni carnevalesche.\nMolte delle sue composizioni sono andate distrutte durante l'ultimo conflitto mondiale.\nNella citt\u00e0 di Lucca nel proprio Famedio esiste la sua effigie insieme ai grandi Boccherini, Catalani, Puccini e altri. Presso la Biblioteca del Conservatorio statale di musica \"Giorgio Federico Ghedini\" di Cuneo \u00e8 conservato un \"Catalogo musicale della famiglia musicale Cortopassi\" (Cerveteri, Ass. mus. \"D. Cortopassi\", 1995) contenente cataloghi delle opere di Alemanno Cortopassi, Carlotta Cortopassi, Domenico Cortopassi, Marcello Cortopassi, Massimo Cortopassi."}
{"id": "2701434", "revid": "3115", "url": "https://it.wikipedia.org/wiki?curid=2701434", "title": "Colonna di Vinogradskij", "text": "La colonna di Vinogradskij \u00e8 un semplice dispositivo per la cultura di una grande diversit\u00e0 di microrganismi. Inventato da Sergej Vinogradskij il dispositivo \u00e8 costituito da una colonna di fango e acqua di stagno, con l'aggiunta di una fonte di carbonio come carta da giornale (contenente cellulosa), o gusci d'uovo (contenenti carbonato di calcio) e una fonte di zolfo come il gesso (solfato di calcio) o rosso d'uovo.\nEsponendo la colonna alla luce del sole per parecchi mesi, si producono in seno alla colonna un gradiente di aerobiosi/anaerobiosi e un gradiente di concentrazione di zolfo. Questi due gradienti causano la crescita di una notevole diversit\u00e0 di microrganismi come clostridium, desulfovibrio, chlorobium, chromatium, rhodomicrobium, beggiatoa, e molte altre specie di batteri, cianobatteri, e alghe.\nNella colonna si formano numerosi gradienti di concentrazione, a seconda delle sostanze nutritive aggiunte, che comportano la crescita di una variet\u00e0 di organismi di cui sopra. Possiamo distinguere due fasi, la fase aerobica acqua e fango e la fase anaerobica costituita dal fondo. A causa della bassa solubilit\u00e0 dell'ossigeno in acqua rapidamente l'acqua diventa anossica verso l'interfaccia del fango e acqua.\nRealizzazione.\nLa colonna \u00e8 costituita da una miscela di ingredienti di massima. Un cilindro di vetro o un tubo di plastica (30 centimetri di lunghezza e 5 centimetri di diametro, le misure esatte non sono critiche) \u00e8 riempito per un terzo di fango di stagno, rimuovendo legnetti, detriti e/o bolle d'aria. Il fango \u00e8 addizionato di circa lo 0,25% w/w di carbonato di calcio e di circa lo 0,50% w/w di solfato di calcio o di solfato di sodio, gusci d'uovo e tuorlo d'uovo, rispettivamente, sono ricchi di questi minerali e sono generalmente utilizzati allo scopo. Si mescola il tutto con pezzi di carta da giornale tagliuzzata o fieno (per la cellulosa). Un ulteriore livello anaerobico si realizza con l'aggiunta di solo fango, portando il contenitore a essere pieno per due terzi. L'ultimo terzo \u00e8 costituito per met\u00e0 da acqua di stagno e per met\u00e0 da aria. La colonna \u00e8 sigillata ermeticamente per evitare l'evaporazione di acqua e lasciata ad incubare per diversi mesi a temperatura ambiente in forte luce naturale.\nLa colonna di Vinogradskij rimane un'affascinante dimostrazione di fototrofia, chemioautotrofia ed ecologia dei microrganismi, come dimostrato dalle conferenze di microbiologia in tutto il mondo."}
{"id": "2701438", "revid": "1272592", "url": "https://it.wikipedia.org/wiki?curid=2701438", "title": "Circoscrizione III Sud (Terni)", "text": "La Circoscrizione III Sud \u00e8 una delle tre suddivisioni amministrative del comune di Terni.\nMorfologia.\n\u00c8 divisa in 3 collegi elettorali, corrispondenti ai territori delle precedenti circoscrizioni (accorpate a seguito della recente modifica del testo unico degli enti locali o TUEL); il territorio risulta quindi composto da 15 quartieri urbani e da 1 frazione:\nQuartieri:&lt;br&gt;\nQuartieri:&lt;br&gt;\nQuartieri:&lt;br&gt;\nFrazioni:&lt;br&gt;"}
{"id": "2701439", "revid": "287204", "url": "https://it.wikipedia.org/wiki?curid=2701439", "title": "USS Arkansas", "text": "Quattro navi della US Navy sono state battezzate Arkansas, in onore del 25\u00ba Stato dell'Unione\nUn'unit\u00e0 della Confederate States Navy venne battezzata Arkansas"}
{"id": "2701440", "revid": "76963", "url": "https://it.wikipedia.org/wiki?curid=2701440", "title": "Geoffrey Hill", "text": "Biografia.\nGeoffrey Hill nacque a Bromsgrove, in Inghilterra, nel 1932. Quando aveva sei anni, la sua famiglia si trasfer\u00ec nei pressi di Fairfield (Worchestershire), dove frequent\u00f2 la scuola elementare locale. Nel 1950 fu ammesso Keble College di Oxford per studiare inglese, dove pubblic\u00f2 le sue prime poesie nel 1952, all'et\u00e0 di venti anni.\nDopo essersi laureato a Oxford, Hill intraprese una carriera accademica, insegnando all'University of Leeds dal 1954 fino 1980. Dopo aver lasciato Leeds, pass\u00f2 un anno all'University of Bristol prima di diventare un insegnante all'Emmanuel College di Cambridge, dove insegn\u00f2 dal 1981 fino al 1988. Si trasfer\u00ec negli Stati Uniti, dove divent\u00f2 professore di letteratura e religione alla Boston University. Nel 2006, torn\u00f2 a Cambridge.\nHill \u00e8 stato sposato con Alice Goodman, con cui ha avuto una figlia."}
{"id": "2701443", "revid": "181699", "url": "https://it.wikipedia.org/wiki?curid=2701443", "title": "Circondario di Bergamo", "text": "Il circondario di Bergamo era uno dei circondari in cui era suddivisa l'omonima provincia.\nStoria.\nIn seguito all'annessione della Lombardia dal Regno Lombardo-Veneto al Regno di Sardegna (1859), fu emanato il decreto Rattazzi, che riorganizzava la struttura amministrativa del Regno, suddiviso in province, a loro volta suddivise in circondari. Il circondario di Bergamo fu creato come suddivisione della provincia di Bergamo.\nCon l'Unit\u00e0 d'Italia (1861) la suddivisione in province e circondari fu estesa all'intera Penisola, lasciando invariate le suddivisioni stabilite dal decreto Rattazzi.\nNel 1889 il territorio circondariale fu ampliato con l'inclusione della frazione di Crespi, sino ad allora appartenuta al comune di Canonica d'Adda nel circondario di Treviglio, nel comune di Capriate d'Adda.\nNel 1897 vennero assegnati al circondario di Bergamo (mandamento di Trescore) i comuni di Bagnatica e Brusaporto, fino ad allora parte del circondario di Treviglio.\nIl circondario di Bergamo fu abolito, come tutti i circondari italiani, nel 1927, nell'ambito della riorganizzazione della struttura statale voluta dal regime fascista. Tutti i comuni che lo componevano rimasero in provincia di Bergamo.\nSuddivisione.\nNel 1863, la composizione del circondario era la seguente:"}
{"id": "2701449", "revid": "21880", "url": "https://it.wikipedia.org/wiki?curid=2701449", "title": "Jacaranda Mimosifolia", "text": ""}
{"id": "2701451", "revid": "767487", "url": "https://it.wikipedia.org/wiki?curid=2701451", "title": "Circondario di Clusone", "text": "Il circondario di Clusone era uno dei circondari in cui era suddivisa la provincia di Bergamo.\nStoria.\nIn seguito all'annessione della Lombardia dal Regno Lombardo-Veneto al Regno di Sardegna (1859), fu emanato il decreto Rattazzi, che riorganizzava la struttura amministrativa del Regno, suddiviso in province, a loro volta suddivise in circondari. Il circondario di Clusone fu creato come suddivisione della provincia di Bergamo.\nCon l'Unit\u00e0 d'Italia (1861) la suddivisione in province e circondari fu estesa all'intera Penisola, lasciando invariate le suddivisioni stabilite dal decreto Rattazzi.\nIl circondario di Clusone venne soppresso nel 1926 e il territorio assegnato al circondario di Bergamo.\nSuddivisione.\nNel 1863, la composizione del circondario era la seguente:"}
{"id": "2701455", "revid": "3115", "url": "https://it.wikipedia.org/wiki?curid=2701455", "title": "Circoscrizione II Nord (Terni)", "text": "La Circoscrizione II \u00e8 una delle tre suddivisioni amministrative del comune di Terni.\nMorfologia.\n\u00c8 divisa in 2 collegi elettorali, corrispondenti ai territori delle precedenti circoscrizioni (accorpate a seguito della recente modifica del testo unico degli enti locali o TUEL); il territorio risulta quindi composto da 13 quartieri urbani:\nQuartieri:&lt;br&gt;\nQuartieri:&lt;br&gt;\nQuartieri.\nRivo.\nRivo (\"Lu Riu\" in dialetto ternano), comunemente chiamato Borgo Rivo, \u00e8 un quartiere della citt\u00e0 di Terni nella Circoscrizione II Nord.\nRivo, nel quale risiedono circa 10.000 abitanti, forma, con i quartieri di Campitello e Gabelletta, la seconda pi\u00f9 popolosa zona di Terni.\nLa squadra di calcio del quartiere, l'S.S.D. Virgilio Maroso, \u00e8 dedicata a Virgilio Maroso, giocatore vicentino del Grande Torino scomparso nella Tragedia di Superga del 1949."}
{"id": "2701456", "revid": "307923", "url": "https://it.wikipedia.org/wiki?curid=2701456", "title": "Episodi di In Treatment (prima stagione)", "text": "La prima stagione della serie televisiva In Treatment \u00e8 stata trasmessa in prima visione negli Stati Uniti d'America da HBO dal 28 gennaio al 28 marzo 2008.\nIn Italia \u00e8 stata trasmessa in prima visione satellitare da Cult dal 21 settembre al 14 novembre 2008."}
{"id": "2701457", "revid": "103255001", "url": "https://it.wikipedia.org/wiki?curid=2701457", "title": "Marcello Cortopassi", "text": "Biografia.\nFiglio maggiore del maestro Domenico Cortopassi, si diplom\u00f2 in violino presso l'Istituto musicale di La Spezia; nel 1920 si diplom\u00f2 in pianoforte presso il Conservatorio di San Pietro a Majella di Napoli sotto la guida di Francesco Cilea.\nNelle estati viareggine tra il 1924 e il 1930 form\u00f2 l'orchestra Ferraresi Cortopassi con i pi\u00f9 rinomati esecutori dell'epoca, tra cui anche suo fratello Giorgio, e si esib\u00ec anche in esecuzioni jazz. Compose gi\u00e0 a quell'epoca alcune canzoni che riscossero un discreto successo, come \"Lil\u00ec o Lul\u00f9\" e \"Festopoli\", vincitrice del primo premio nel 1939 al concorso canoro del \"Carnevale di Sanremo\" ed in seguito diventata inno ufficiale della manifestazione.\nAltre sue canzoni (i cui spartiti sono conservati alla \"Biblioteca Nazionale Centrale\" di Firenze) sono \"Mary\", \"Ronda di primavera\", \"Souvenir\", \"Notte stellata\".\nDi lui si contano inoltre molte altre composizioni musicali (operette, intermezzi, ecc.).\nNel 1933 divenne direttore d'orchestra del piroscafo \"Conte Grande\"; in seguito si stabil\u00ec a San Paolo in Brasile e divenne direttore d'orchestra della Radio Gazeta.\nIn Brasile si afferm\u00f2 come autore di canzoni, scrivendone alcune per Sergio Murillo, e dirigendo l'orchestra anche in molti programmi televisivi, come il noto \"Jovem Guarda\"."}
{"id": "2701458", "revid": "3115", "url": "https://it.wikipedia.org/wiki?curid=2701458", "title": "Lega Nord", "text": "La Lega Nord (LN), il cui nome completo \u00e8 Lega Nord per l'Indipendenza della Padania, \u00e8 un partito politico italiano. Giornalisticamente e popolarmente la Lega Nord \u00e8 talvolta chiamata \"il Carroccio\", un riferimento ad una leggenda che coinvolse Alberto da Giussano durante la battaglia di Legnano.\n\u00c8 nato tra il 1989 e il 1991 dalla federazione di sei movimenti autonomisti regionali gi\u00e0 attivi nell'Italia settentrionale, fu costituito con il nome di \"Lega Nord\", quindi di \"Lega Nord Italia Federale\" nel febbraio 1995, per adottare infine l'odierna denominazione nel febbraio 1997. Sue diramazioni attive nel centro-sud Italia sono state dapprima la Lega Italia Federale, fondata nel maggio 1993, quindi il soggetto politico Noi con Salvini dal 2014 al 2018.\nUmberto Bossi \u00e8 stato fondatore della Lega Nord, segretario federale per oltre 20 anni e, dal 5 aprile 2012, presidente federale a vita. A Bossi in segreteria subentr\u00f2 Roberto Maroni, cui \u00e8 succeduto, dal 15 dicembre 2013, Matteo Salvini. Dal 31 gennaio 2020 il Consiglio federale ha commissariato gli organi federali, il ruolo di segretario (commissario) \u00e8 andato al deputato Igor Iezzi. La Lega Nord \u00e8 stata cos\u00ec sostituita dalla Lega per Salvini Premier (LSP), fino ad allora presente solo nell'Italia centro-meridionale e da quel momento attiva su tutto il territorio nazionale; essa \u00e8 definita dallo statuto come \u00abun movimento politico confederale costituito in forma di associazione non riconosciuta che ha per finalit\u00e0 la pacifica trasformazione dello Stato italiano in un moderno Stato federale attraverso metodi democratici ed elettorali\u00bb e che\n\u00abpromuove e sostiene la libert\u00e0 e la sovranit\u00e0 dei popoli a livello europeo\u00bb.\nIdeologia e posizioni.\nLa Lega Nord si qualifica innanzitutto come un partito dichiaratamente indipendentista al motto di \"Roma Ladrona\" (fino al 2016), federalista, regionalista nazionalista, sovranista o cattosovranista (dal 2017), che tutela gli interessi dell'Italia settentrionale, ribattezzata significativamente Padania.\nTale posizione, che ha portato alla nascita dell'espressione \"questione settentrionale\", contrapposta alla storica \"questione meridionale\", \u00e8 oscillata nel tempo tra semplici richieste di una maggiore autonomia (proponendo per esempio il federalismo, politico e/o fiscale, e la devoluzione alle regioni di alcune funzioni esercitate dallo Stato) e proposte di secessione dallo Stato italiano. A tal proposito, il 15 settembre 1996, Bossi arriv\u00f2 a proclamare l'indipendenza della \"Repubblica Federale della Padania\"; lo statuto della Lega Nord, all'articolo 1, riporta come obiettivi del partito \"il conseguimento dell'indipendenza della Padania attraverso metodi democratici e il suo riconoscimento internazionale quale Repubblica Federale indipendente e sovrana\".\nLa Lega Nord viene inoltre comunemente classificata all'interno della famiglia del populismo di destra, con cui condivide un'impostazione economica considerata, con la segreteria Salvini, protezionista, statalista e keynesiana (anche se, in passato, il partito era di stampo liberista e anti-statalista), il rifiuto dell'uguaglianza sociale e dell'egualitarismo, il forte contrasto all'immigrazione e alla societ\u00e0 multiculturale (motivo per cui \u00e8 stata anche accusata di xenofobia e razzismo), il richiamo a sentimenti popolari in contrasto con le istituzioni centrali italiane (a cui gli esponenti leghisti solevano riferirsi con l'epiteto di \"Roma ladrona\"), un marcato euroscetticismo e a tratti anche un celato antieuropeismo.\nL'euroscetticismo \u00e8 infatti un tratto caratteristico della Lega Nord, che \u00e8 contraria all'allargamento della giurisdizione dell'Unione europea (definita \u00absuperstato giacobino\u00bb) negli affari nazionali, mentre sostiene invece una \"Europa dei popoli e delle regioni\"; nel 2005 la Lega Nord vot\u00f2 contro la ratifica della Costituzione europea. Riguardo all'euro, nel 1996 Umberto Bossi dichiar\u00f2 che \"\"l'Europa ci imbroglia, e la moneta unica sar\u00e0 una scelta politica\"; tuttavia nel 1992 la Lega Nord aveva votato a favore del Trattato di Maastricht e successivamente anche del Trattato di Lisbona.\nA livello italiano la Lega Nord ha partecipato a coalizioni di centrodestra nel 1994, formando con Forza Italia il Polo delle Libert\u00e0 (esperienza che dur\u00f2 per\u00f2 solo qualche mese), e poi ininterrottamente dal 2000 al 2011, prima nella coalizione Casa delle Libert\u00e0 e poi alleata al Popolo della Libert\u00e0. Al Parlamento europeo, dopo vari anni passati tra i Non iscritti, la Lega Nord ha contribuito a formare, insieme ad altri partiti della destra europea, gruppi parlamentari a orientamento euroscettico e nazionalconservatore, come Indipendenza e Democrazia (2004-2007), Unione per l'Europa delle Nazioni (2007-2009), Europa della Libert\u00e0 e della Democrazia (2009-2014).\nDall'indipendentismo al nazionalismo.\nA partire dal 2014, il neo-segretario Salvini ha impresso alla Lega Nord uno spostamento a destra, operando una \"trasformazione\" interna in grado di intercettare il malcontento provocato dalla Grande recessione (da alcuni vista come trasformismo politico a causa di alcune dichiarazioni di posizione diametralmente opposte alle precedenti), collaborando con Fratelli d'Italia e CasaPound sul piano italiano. In seguito i rapporti con CasaPound si interromperanno per divergenze politiche: il segretario continuer\u00e0 a fare accordi elettorali con Forza Italia scegliendo di mantenere intatta la coalizione moderata di centrodestra, rifiutando in questo modo il progetto politico proposto da Simone Di Stefano di creare un nuovo polo identitario sovranista.\nA livello europeo, l'alleanza \u00e8 con il Fronte Nazionale di Marine Le Pen. Nei confronti della Spagna, la vicinanza ideologica e politica con l'indipendentismo catalano viene abbandonata a partire dal 2019 a favore un'alleanza con gli ultranazionalisti di Vox (osteggiatore dell'indipendetismo catalano).\nNei confronti dell'Unione Europea e dell'euro, la posizione ostile e contraria alla moneta unica e favorevole all'uscita dall'Euro per tornare alla sovranit\u00e0 monetaria italiana in nome dell'indipendenza dei popoli europei e il diritto di scegliere chi li governi viene abbandonata a partire dal Governo Conte del 2018, di cui la Lega Nord formava la coalizione di governo con il Movimento 5 Stelle, l'uscita dall'Euro non \u00e8 stata pi\u00f9 in discussione.\nNonostante lo spostamento a destra, il segretario Salvini non ha mai rinnegato l'obiettivo principale del partito, ovvero la proclamazione dell'indipendenza della Padania, proprio come cita l'articolo 1 dello statuto della Lega Nord. In pi\u00f9 occasioni il segretario leghista ha anche espresso il suo parere favorevole all'indipendenza del Veneto e della Lombardia, regioni amministrate dal suo partito. A partire dal 2014, la Lega Nord si presenta al Sud con Noi con Salvini. Solo nel 2017 Salvini, al Congresso tenutosi a Parma, ha definito espressamente l'attuale linea della segreteria della Lega Nord come federalista e nazionalista, senza pi\u00f9 il programma indipendentista e secessionista, sostituendo lo slogan \"prima il Nord\", con \"prima gli Italiani\". Nelle elezioni politiche del 2018 la Lega Nord si presenta senza la parola \"Nord\" nel simbolo.\nPolitiche sociali e diritti civili.\nSul fronte del sociale, la Lega \u00e8 contraria alle unioni civili, al matrimonio omosessuale, all'adozione da parte di coppie gay e alla proposta di legge ddl zan. Inoltre nel 2016, la Lega propose (insieme a Fratelli d'Italia e Forza Italia) un referendum abrogativo per abolire la legge sulle unioni civili tra persone dello stesso sesso.\n\u00c8 fortemente contraria anche alla legalizzazione delle droghe leggere (tra cui la cannabis light), all\u2019eutanasia e in forte opposizione allo ius soli e allo ius culturae.\n\u00c8 contraria alla legge Mancino (legge che contrasta razzismo e nazifascismo) e al reato di tortura dell'ordinamento giuridico italiano, proponendone l\u2019abolizione.\nAltre opinioni.\nNon sono mancate peraltro, in passato, posizioni di chi sostiene una collocazione economica di sinistra della Lega Nord, citando il suo radicamento presso settori operai, talvolta anche afferenti alla CGIL. Celebre in tal senso la frase di Massimo D'Alema, allora segretario del Partito Democratico della Sinistra, che nel 1995 dichiar\u00f2 che \"la Lega c'entra moltissimo con la sinistra, non \u00e8 una bestemmia. (...) \u00c8 una nostra costola.\"\nStoria.\nDa Alleanza Nord alla nascita della Lega Nord (1989-1990).\nAlle elezioni politiche del 1983, la Liga Veneta, partito regionalista del Veneto, elesse un deputato, Achille Tramarin, e un senatore, Graziano Girardi. Alle successive elezioni del 1987 un altro partito regionalista, la Lega Lombarda, attivo nel territorio della Lombardia, ottiene rilevanza nazionale con l'elezione del segretario Umberto Bossi in Senato. Nel 1989, alle elezioni europee di giugno, i due partiti, assieme ad altri movimenti regionalisti, si presentano sotto il nome di Lega Lombarda - Alleanza Nord. Il cartello elettorale ottenne l'1,8% dei voti.\nIl 4 dicembre 1989, presso un notaio di Bergamo, nacque ufficialmente il partito della Lega Nord, con atto costitutivo e statuto. Il nuovo soggetto politico confederale riun\u00ec in modo definitivo le seguenti forze politiche:\nA seguito, la Lega Nord organizz\u00f2 delle sezioni territoriali non coperte dai movimenti precedentemente esistenti: le province autonome di Trento e Bolzano, in Friuli-Venezia Giulia, in Valle d'Aosta, in Umbria e nelle Marche.\nA breve, gli altri partiti italiani iniziarono a temere la Lega Nord come un autentico avversario politico. Indicativo, in tal senso, fu il raduno del Partito socialista, celebratosi a Pontida il 3 marzo 1990. Qui, dove la Lega Nord aveva raccolto il 16% dei voti, il segretario Bettino Craxi lanci\u00f2 la proposta di modificare la Costituzione italiana e realizzare una Repubblica presidenzialista e federalista. I leghisti passano alle contestazioni e risponderanno con un proprio raduno a Pontida il 25 marzo dello stesso anno: il primo di una lunga serie di manifestazioni annuali che furono sospese unicamente nel 2004, per la malattia di Bossi, nel 2006 e nel 2012.\nIl 1\u00ba maggio il Presidente della Repubblica Francesco Cossiga alluse alle Leghe, avvertendo che \u00abse poi vi fosse qualche farneticamento che, al di l\u00e0 del sentimento confuso, del risentimento oscuro, della forzatura folkloristica, al di qua del calendario della storia e della cultura, e al di l\u00e0 di quello del possibile futuro, pensasse a pi\u00f9 avventurosi tentativi di divisione, sar\u00e0 bene ricordare che dovere fondamentale del presidente della Repubblica, che anche per giuramento si \u00e8 impegnato davanti al Parlamento e alla sua coscienza, \u00e8 quello di tutelare l'integrit\u00e0 territoriale, l'indipendenza e la sovranit\u00e0 dello Stato e di difendere, nelle istituzioni e nella societ\u00e0, l'unit\u00e0 nazionale. Un avvertimento preciso: per l'adempimento di questo dovere tutti i legittimi poteri dello Stato sono esercitabili con il suo concorso: e lo sarebbero\u00bb. Per Bossi \u00abin tutto questo comunque c'\u00e8 il riflesso della paura che si ha di noi, delle nostre liste. [\u2026] Noi non vogliamo separarci dall'Italia, ma vogliamo che cambi la Costituzione, che diventi quella di uno Stato federale\u00bb.\nLe elezioni amministrative del 6 maggio 1990 confermarono la tendenza in crescita della Lega Nord che raccolse circa il 4% dei voti su base nazionale ma, in Lombardia, divenne il secondo partito con il 18,9% dei voti validi, davanti al Partito Comunista Italiano (18,8%) e dietro alla Democrazia Cristiana (28,6%).\nVennero eletti oltre 700 consiglieri, un sindaco (a Cene), e rappresentanti nelle Giunte di solo tre comuni. A Pianello del Lario la Giunta fu retta da un'intesa DC-Lega. Questo perch\u00e9, come dir\u00e0 Bossi, la Lega Nord \u00e8 \u00abun partito di governo transitoriamente all'opposizione\u00bb. Tutti gli eletti si ritrovarono il successivo 20 maggio a Pontida per giurare fedelt\u00e0 alla causa autonomista e al partito davanti a ottomila persone sotto la pioggia. Craxi, replicando alle \u00absmargiassate\u00bb di Bossi contro di lui e il Presidente della Repubblica, comment\u00f2: \u00abCredono di dover liberare la Lombardia? Io dico che, se non ritorneranno su un programma democraticamente ragionevole, faremo di tutto perch\u00e9 la Lombardia si liberi di loro\u00bb.\nDopo le elezioni amministrative del 1990, si impose \u00abl'allarme per il voto di protesta\u00bb leghista che \u00abha colpito al cuore il mondo politico\u00bb. Anche \"L'Osservatore Romano\" mostra preoccupazione. Una protesta che pare a molti qualunquista, ma Bossi si difende spiegando che invece \u00abnon \u00e8 affatto qualunquista la protesta. Se no, si sarebbe rivolta al MSI che \u00e8 il cane da guardia del sistema. La gente si \u00e8 svegliata e ha visto nella Lega Nord uno strumento di liberazione. Questo \u00e8 avvenuto soprattutto al Nord, nelle aree di civilt\u00e0 industriale dove \u00e8 pi\u00f9 critico il rapporto cittadini-istituzioni\u00bb.\nCome osserver\u00e0 il socialista Valdo Spini, \u00abvi \u00e8 chi non vuole rendersene conto, ma le elezioni del sei maggio del 1990 hanno veramente segnato una svolta storica nel nostro sistema politico istituzionale. Quando in una regione importante come la Lombardia, superando la tradizionale vischiosit\u00e0 degli spostamenti elettorali, una lista anti-partiti come la Lega Lombarda, arriva quasi d'improvviso al 20%, avviene qualcosa di nuovo nella nostra vita politica. \u00c8 un segnale di distacco preoccupante tra cittadini e istituzioni.\nQuando il PCI perse il 6% dei voti, ma l'ex elettore comunista pu\u00f2 restarsene a casa, votare per i verdi delle varie articolazioni, o per i cacciatori, o, perfino, per le Leghe, e solo in parte prende la strada del voto per l'altro partito della sinistra, il PSI, avviene un altro fatto da non sottovalutare. \u00c8 la crisi delle ideologie e, pi\u00f9 in particolare, la crisi, all'interno dell'elettorato comunista, della tradizionale disciplina.\nMa cade anche la diga dell'anticomunismo nell'elettorato democristiano del Nord, che non ha inibizioni a lasciare lo scudo crociato per le Leghe. Si allentano i vincoli della disciplina di partito\u00bb. Mentre Giorgio Ruffolo nota che \u00ab\u00e8 amaro constatarlo: ma la Lega Lombarda, con campagne prive di faccioni e di strumenti clientelari, ha saputo parlare direttamente alla gente, molto pi\u00f9 dei partiti tradizionali\u00bb.\nPersino Achille Occhetto, segretario generale del PCI, ammetter\u00e0 davanti ai bresciani che \u00able proteste della Lega contro lo Stato corrotto sono accettabili. Occorrono dunque nuovi poteri alle autonomie locali, pi\u00f9 forza alle regioni, pi\u00f9 controllo sulla spesa pubblica\u00bb.\nIl 26 maggio l'Azione Cattolica non nasconde la sua ostilit\u00e0 verso il fenomeno leghista. Contro la Lega Nord anche il Partito Sardo d'Azione che vota contro all'ingresso del partito di Bossi nell'Alleanza Libera Europea, l'eurogruppo degli autonomisti, perch\u00e9 \u00abil potenziale politico della Lega pu\u00f2 essere un grande patrimonio della democrazia italiana, europea, e quindi mondiale, purch\u00e9 superi la fase xenofoba e ponga problemi di uno sviluppo generalizzato, diffuso e affidato ai poteri della base\u00bb.\nL'ideologo leghista Gianfranco Miglio affermer\u00e0 quattro anni dopo di aver ricevuto quello stesso giorno una telefonata da Cossiga che intimava al professore amico: \u00abDi' ai tuoi amici leghisti che sono indignato con loro: devono piantarla. Non mi mancano i mezzi per persuaderli. Roviner\u00f2 Bossi facendogli trovare la sua automobile imbottita di droga; lo incastrer\u00f2. E quanto ai cittadini che votano per la Lega, li far\u00f2 pentire: nelle loro localit\u00e0 che pi\u00f9 simpatizzano per il vostro movimento autonomo aumenteranno gli agenti della Guardia di Finanza e della polizia; anzi li aumenteremo in proporzione al voto registrato. I negozianti e i piccoli e grossi imprenditori che vi aiutano saranno passati al setaccio: manderemo a controllare i loro registri fiscali, e le loro partite IVA; non li lasceremo in pace\u00bb. Cossiga non ha mai smentito.\nIl 31 maggio la Lega Nord crea il Sindacato Autonomista Lombardo con l'obiettivo di \u00abrompere le gabbie salariali egualitarie, difendere i lavoratori indigeni dall'assalto degli immigrati, combattere i monopoli privilegiando piccoli imprenditori e artigiani\u00bb per un \u00abliberismo federalista\u00bb; a guidare il SAL viene posto Antonio Magri, gi\u00e0 sindacalista socialista della UIL. Ai referendum del 3 giugno su caccia e fitofarmaci, la Lega Nord d\u00e0 agli elettori indicazione di astenersi \u00abper contrastare l'intenzione del governo romano di avallare la propria logica di potere centralista, negatrice della norma costituzionale dell'articolo 17 che stabilisce competenze legislative alle regioni in materia di caccia\u00bb.\nIn agosto viene annunciata l'iniziativa di raccogliere le firme per un referendum che abroghi parzialmente la recente legge Martelli che regola l'immigrazione. Per Bossi dietro quella legge \u00abc'era un progettino finalizzato alla creazione di uno Stato multirazziale, uno Stato che crei insicurezza nella gente favorendo cos\u00ec la richiesta di un governo forte e rafforzando il potere centralista dei partiti\u00bb. Per il Forum delle Comunit\u00e0 Straniere in Italia \u00abcon questa campagna referendaria la Lega Lombarda tenta di dare legittimazione costituzionale al razzismo pi\u00f9 triviale\u00bb.\nIl 3 settembre si costituisce la Lega Venezia Giulia ed aderisce alla Lega Nord.\nA settembre hanno luogo alcune feste di partito, come la \"B\u00e8rghemfest\" di Alzano Lombardo (1-9 settembre).\n\u00c8 l'occasione per lanciare la proposta di fare dell'Italia una repubblica confederale di tre repubbliche federali: Nord, Centro e Sud. Per il vicesegretario del PSDI Maurizio Pagani la proposta di Bossi pu\u00f2 essere il pretesto per aprire un dibattito politico sul federalismo, ma Craxi ironizza: \u00abPerch\u00e9 dividere l'Italia in tre e non in quattro? Se si affermasse un'idea separatista dovrebbero essere almeno cinque, per non fare torto alla Sicilia e alla Sardegna\u00bb. Arrivano anche i primi attacchi alla bandiera tricolore italiana, che Franco Castellazzi, presidente della Lega Lombarda, definisce massonica per via del colore verde. Fuori dalla Lega Nord, avr\u00e0 tutti contro. Lo stesso Bossi sminuir\u00e0 parlando di \u00abbattuta infelice\u00bb.\nIl 27 settembre viene depositata in Cassazione una proposta di legge di iniziativa popolare riguardante l'immigrazione che ha Bossi come primo firmatario. Il 16 ottobre viene acquistata Radio Varese, emittente fondata nel 1976 tra gli altri da Roberto Maroni per l'estrema sinistra varesotta. Quattro giorni dopo diventer\u00e0 Radio Varese-Lega Lombarda, primo embrione di quella che dal 17 maggio 1997 sar\u00e0 Radio Padania Libera.\nIl 26 ottobre il presidente Cossiga, in visita ufficiale in Gran Bretagna, dichiara che \u00abseparare\u00bb l'Italia \u00abmi sembra una cosa criminale, una cosa sciocca, vergognosa\u00bb. Per queste parole, il 30, durante una riunione del consiglio regionale lombardo, Castellazzi rivolger\u00e0 \u00abun invito alla classe dei medici curanti perch\u00e9 lo assistano meglio. Non \u00e8 un problema politico, ma un problema medico, di sclerosi\u00bb perch\u00e9 \u00abCossiga ha criminalizzato un milione e settecentomila persone che hanno votato per noi: questo \u00e8 straparlare\u00bb. Ne seguir\u00e0 un vespaio di polemiche. Il 24 novembre intervistato dal GR1, Cossiga preciser\u00e0 che non voleva \u00abcensurare o valutare le intenzioni di nessuno. Ho detto che sarebbe criminoso separare Roma da Milano, dopo tutti gli sforzi che si sono fatti per unirle\u00bb.\nNelle elezioni amministrative di quattro piccoli comuni lombardi del 12 novembre, la Lega Nord si conferma in crescita. Il 18 novembre a Varese si tiene l'Assemblea nazionale della Lega Lombarda che d\u00e0 il via libera alla fusione della Lega Nord. Il 1\u00ba dicembre da una nuova scissione nasce l'Unione Federalista che unisce l'Alleanza Lombarda di Pierangelo Brivio, l'Union Piemonteisa di Roberto Gremmo, la Lega Padana di Umberto Mori e altri espulsi vari dal Carroccio. L'8 dicembre, polemizzando coi leghisti, Craxi rilancia il disegno del PSI per una \u00abgrande riforma che attui un nuovo disegno di decentramento e consolidamento delle autonomie regionali. [\u2026] Cosa ben diversa dalla improvvisazione delle tre repubblichette di cui si \u00e8 sentito parlare. Se per avventura domani dovesse essere attuato, sarebbe un disegno che aprirebbe la strada al disfacimento dell'unit\u00e0 nazionale e all'indebolimento dell'indipendenza stessa del Paese\u00bb.\nIl giorno dopo, da Cene, Bossi attacca la DC: \u00abStia attento il partito democratico cristiano, se ci fa arrabbiare c'\u00e8 il rischio che per la prima volta si ritrovi all'opposizione\u00bb. Tre giorni dopo ancora, Bossi preciser\u00e0 che ci\u00f2 potrebbe divenire possibile con un'alleanza a sinistra guidata da Craxi. Davanti a una simile proposta Craxi, Di Donato, Pillitteri e i socialisti milanesi restano vaghi, mentre Claudio Martelli si dice disponibile. Successivamente Bossi entrer\u00e0 in contraddizione formulando altre ipotesi di alleanze anche con la DC, ma in definitiva chieder\u00e0 solo che Craxi faccia \u00abquello che deve fare, cio\u00e8 le elezioni anticipate, spaccare con la DC, e mangiarsi i voti del PCI\u00bb.\nIl 17 dicembre la CEI diretta dal cardinale Ugo Poletti e dal vescovo Camillo Ruini presenta il documento \"Evangelizzazione e testimonianza della carit\u00e0\" dove \u00e8 scritto che \u00abnella prospettiva del bene comune del paese, della nuova Europa da costruire insieme e del servizio allo sviluppo integrale dell'umanit\u00e0, non si giustificano le varie forme di chiusure particolaristiche che insidiano il tessuto sociale, politico e culturale della nazione: siano esse di stampo corporativo, a livello professionale ed economico, o invece facciano leva su caratteristiche anche positive della propria gente e della propria terra, finendo per\u00f2 col trasformarle in motivi di divisione e di discordia. Senza misconoscere le obiettive situazioni di malessere che tali tendenze denunciano, e a cui occorre far fronte, l'impegno della comunit\u00e0 ecclesiale non pu\u00f2 non camminare nella direzione del rafforzamento di una solidale e unitaria coscienza comune, all'interno della quale le diversit\u00e0 siano stimolo di crescita e non motivo di divisione\u00bb. Verr\u00e0 letto come un chiaro attacco alla Lega Nord e Bossi replicher\u00e0: \u00abOggi questo cattolico \u00e8 costretto a chiedersi se polemizzare democraticamente con la DC significhi frantumare l'unit\u00e0 religiosa degli italiani. Pi\u00f9 ancora questo cattolico \u00e8 costretto a ribellarsi quando legge che, poste in pratica sullo stesso piano, sono da condannare la mafia e le leghe\u00bb.\nIl successo elettorale (1991-1993).\nNei giorni 8-9-10 febbraio 1991, al I Congresso della Lega Lombarda, tenutosi al Centro Congressi dell'Hotel Ripamontidue di Pieve Emanuele, viene approvata la confluenza nella Lega Nord. Alla platea di 500 persone, Bossi spiega che la loro via \u00abnon poteva che essere quella dell'etnofederalismo, cio\u00e8 quella unione di pi\u00f9 movimenti etnonazionalisti in un unico strumento capace di vincere\u00bb e che \u00abl'etnonazionalismo deve costituire un attacco al centralismo dello Stato\u00bb. Segretario del partito \u00e8 Bossi, mentre il Presidente \u00e8 Marilena Marin della Liga Veneta. Nelle istituzioni si parte con un senatore e un deputato, due europarlamentari, 60 consiglieri comunali, due provinciali. L'atto costitutivo e lo statuto vengono approvati all'unanimit\u00e0; secondo lo statuto approvato, nel partito Lega Nord vengono a confluire i movimenti denominati Liga Veneta, Lega Lombarda, Piem\u00f2nt Autonomista, Union Ligure, Alleanza Toscana - Lega Toscana - Movimento per la Toscana, Lega Emiliano-Romagnola.\nIl partito si conferma negli anni successivi come una delle forze politiche pi\u00f9 significative del Nord Italia, portando i suoi candidati alla vittoria in diverse amministrazioni locali.\nNell'ottobre 1991 tuttavia avviene una prima scissione: Franco Castellazzi, che fino ad allora era stato il numero due del partito, esce dalla Lega Nord insieme ad altri cinque consiglieri regionali lombardi, dopo essere stato attaccato duramente da Bossi. I fuoriusciti fonderanno la Lega Nuova, ma con poco successo, tanto che l'esperienza politica del nuovo partito durer\u00e0 meno di un anno.\nAlle elezioni politiche del 1992, celebrate nel mezzo dello scandalo di Tangentopoli, la Lega Nord, con l'8,6% alla Camera e l'8,2% al Senato dei voti a livello nazionale, ottiene 80 parlamentari, di cui 25 senatori e 55 deputati. Bossi e i suoi parlamentari festeggeranno un mese dopo per tre giorni il successo elettorale a Pontida.\nEletto come indipendente nella lista al Senato della Lega Nord anche Gianfranco Miglio, emerito professore dell'Universit\u00e0 Cattolica del Sacro Cuore e insigne studioso dei sistemi politici, convinto federalista e detto il \"Profes\u00f9r\", che elabor\u00f2 un progetto di riforma federale fondato sul ruolo costituzionale assegnato all'autorit\u00e0 federale ed a quella delle macroregioni o cantoni (del Nord o Padania, del Centro o Etruria, del Sud o Mediterranea, oltre alle cinque regioni a statuto speciale); la costituzione \"migliana\" prevedeva l'elezione di un governo direttoriale composto dai governatori delle tre macroregioni, da un rappresentante delle cinque regioni a statuto speciale e dal presidente federale, eletto da tutti i cittadini in due tornate elettorali e rappresentante l'unit\u00e0 del paese.\nAlle elezioni amministrative del 1993 si vota al Comune di Milano. La Lega Nord candida a sindaco Marco Formentini, da un anno deputato nazionale. Formentini vince le elezioni al secondo turno su Nando dalla Chiesa, candidato del centro-sinistra. Uno dei consiglieri comunali eletti \u00e8 Matteo Salvini. La conquista della poltrona a sindaco di Milano \u00e8 per la Lega Nord il fiore all'occhiello di una fortunata tornata di elezioni amministrative. Vengono conquistate diverse province del Settentrione.\nNel settembre di quell'anno la sede del partito si sposta da via Arbe 63 a via Carlo Bellerio 41, rimanendo comunque a Milano.\nLa prima breve stagione al governo (1994).\nIn occasione delle elezioni politiche 1994, le prime celebrate col sistema maggioritario, quando ancora il Paese vive una situazione di transizione dal sistema della Prima Repubblica a quello del bipolarismo, la Lega Nord si allea con Silvio Berlusconi, entrato in politica fondando il partito Forza Italia e organizzando in breve tempo una coalizione di centrodestra. Berlusconi guida due diversi schieramenti, visto il reciproco disconoscimento fra la Lega Nord e il Movimento Sociale Italiano: al nord Forza Italia, CCD e Lega Nord si presentano come Polo delle Libert\u00e0, mentre al sud c'\u00e8 il Polo del Buon Governo con FI, AN e CCD ma senza la Lega Nord.\nLa Lega Nord, pur con un leggero calo percentuale, con l'8,4% dei voti alla Camera ottiene 180 parlamentari, grazie alla presenza di candidati leghisti nei collegi uninominali come rappresentanti di tutta la coalizione di centrodestra, e il partito di Bossi diviene il secondo raggruppamento parlamentare dopo quello dei Progressisti e il pi\u00f9 grande della coalizione di centrodestra. Il Polo vince le elezioni e viene costituito il primo governo Berlusconi. I ministri leghisti che compongono il governo sono cinque: Roberto Maroni all'Interno nonch\u00e9 Vicepresidente del Consiglio; Giancarlo Pagliarini (Bilancio e programmazione economica); Vito Gnutti (Industria, commercio e artigianato); Domenico Comino (Coordinamento delle politiche dell'Unione Europea); Francesco Speroni (Riforme istituzionali).\nDopo una serie di colloqui con gli altri partiti della coalizione, la Lega Nord ottiene anche la carica di Presidente della Camera dei deputati (inizialmente aveva chiesto la Presidenza del Senato, da affidare a Speroni, ma successivamente per quest'ultimo venne trovato un ruolo ministeriale): Bossi sceglie per questo incarico la giovane Irene Pivetti, gi\u00e0 deputata dal 1992 al 1994, che, a soli 31 anni, diventa la pi\u00f9 giovane Presidente della Camera della storia italiana.\nIl governo \u00e8 destinato a durare in carica soltanto pochi mesi, proprio a causa della sottrazione dell'appoggio da parte della Lega Nord: in un primo momento l'Assemblea federale leghista (6 novembre 1994) presenta un progetto di riforma costituzionale che suddivide l'Italia in 9 macroregioni (o macroaree), riferibili agli Stati pre-unitari; lo scontro scoppia alcuni giorni dopo sul tema delle pensioni: Berlusconi afferma che non si pu\u00f2 governare con un alleato come Bossi e che non rimane altro da fare che ritornare alle urne. Sul tema i rapporti si alterano, e anche il Ministro dell'interno Roberto Maroni, Vicepresidente del Consiglio, accusa la maggioranza per la mancanza di accordi con i sindacati.\nLo scontro diretto arriva in Aula fra il 21 e il 22 dicembre: in diretta televisiva Silvio Berlusconi, con un discorso duro nei confronti dell'alleato Bossi, dichiara che il patto sancito con lui il 27 marzo \u00e8 stato tradito e chiede di ritornare immediatamente alle urne. Bossi, dal canto suo, ricambia le accuse, affermando che l'accordo sul federalismo \u00e8 stato ampiamente disatteso dal governo. Cos\u00ec si apre la crisi: Berlusconi rassegna le proprie dimissioni e invita i suoi militanti a manifestare in piazza contro il \"tradimento\".\nIl 23 dicembre si incontrano, nella casa romana di Bossi, il segretario leghista con Massimo D'Alema e Rocco Buttiglione, rispettivamente segretari del PDS e del PPI. I tre politici decidono di stringere un'alleanza parlamentare che porter\u00e0 all'appoggio esterno al successivo governo tecnico guidato da Lamberto Dini. \u00c8 il cosiddetto \"patto delle sardine\", chiamato cos\u00ec perch\u00e9 alla richiesta di Bossi se i due ospiti avessero fame, il Senat\u00f9r offr\u00ec quello che aveva nel frigorifero in quel momento, ovvero sardine in scatola, lattine di birra, di Coca-Cola e pancarr\u00e9 (anche se D'Alema preciser\u00e0 anni dopo che allora \u00abpreferii digiunare. Quel frugale pasto fu consumato da Bossi e Buttiglione\u00bb).\nIl progetto padanista e secessionista (1995-1998).\nNel gennaio 1995 la Lega Nord vota la fiducia, con PDS e popolari, al governo tecnico Dini.\nLa scelta di lasciare Berlusconi provoc\u00f2 tuttavia una scissione all'interno del partito: 40 deputati su 117 e 17 senatori su 60, tra i quali Luigi Negri, Enrico H\u00fcllweck e Giorgio Vido, lasciarono la Lega Nord e a febbraio 1995 formarono il partito Lega Italiana Federalista che arriv\u00f2 ad avere 30 parlamentari; alcuni aderirono ai Federalisti e Liberaldemocratici mentre altri, fra cui Lucio Malan, passarono a Forza Italia; Maroni prese le distanze dal segretario, ma, dopo alcuni mesi di freddezza con Bossi, torn\u00f2 a essere membro attivo della Lega Nord.\nIn aprile si tengono le elezioni regionali, dove il partito si presenta da solo, ottenendo il 6,4 %.\nNel gennaio 1996 Dini si dimise. Si arriva allo svolgimento di nuove elezioni, e stavolta la Lega Nord non stringe alleanze. Si presenta da sola e conquista il 10,4% dei voti a livello nazionale e 87 parlamentari. Questa decisione penalizza il Polo di centrodestra e favorisce la nuova coalizione dell'Ulivo, guidata da Romano Prodi, il quale and\u00f2 a formare il suo primo governo.\nAl momento della ricostituzione dei gruppi parlamentari leghisti, nel maggio 1996, viene introdotto il nome Lega Nord per l'Indipendenza della Padania (dopo la bocciatura di \"Lega Parlamento della Padania\" al Senato e \"Lega Padania indipendente\" alla Camera) che diventer\u00e0 il nuovo nome del partito con la modifica dello statuto approvata il 15 febbraio 1997. In quell'occasione entra nel patrimonio simbolico leghista il Sole delle Alpi in verde su bianco.\nForte del consenso elettorale (29% in Veneto, 25% in Lombardia), il 15 settembre la Lega Nord, radicalizzando la propria politica, annuncia di voler perseguire il progetto della secessione delle regioni dell'Italia settentrionale (indipendenza della Padania). A tal fine organizza una manifestazione lungo il fiume Po il cui culmine si tiene a Venezia, in Riva degli Schiavoni, dove Umberto Bossi, dopo aver ammainato la bandiera tricolore italiana, fa issare quella col Sole delle Alpi, e proclama unilateralmente l'indipendenza della Padania. A seguito di questa svolta secessionista, alcuni importanti esponenti del Carroccio entreranno in rotta con Bossi: Irene Pivetti \u00e8 espulsa il 12 settembre 1996 e fonder\u00e0 Italia Federale, Vito Gnutti lascia la Lega Nord l'11 giugno 1999 e fonder\u00e0 con altri ex leghisti Futuro Nord.\nNel frattempo il Parlamento, attraverso i decreti legislativi noti come \"legge Bassanini\", attribuisce numerose funzioni amministrative agli enti locali, e in particolar modo ai comuni. La Lega Nord mostra, fin dalla legge di delegazione (legge 15 marzo 1997 n. 59), di non accontentarsi delle riforme e decide di proseguire nella sua battaglia secessionista, creando un \"Governo padano\".\nMentre il programma secessionista \u00e8 in atto, il Parlamento (a maggioranza centro-sinistra) approva una riforma del Titolo V della Parte II della Costituzione, che modifica profondamente il regionalismo italiano. La riforma si fonda sui principi di \"sussidiariet\u00e0\" - art. 118 - e di \"leale collaborazione\" - art. 120 -, indicando espressamente le materie di competenza legislativa esclusiva dello Stato e concorrente tra Stato e Regioni, e riservando alla competenza legislativa esclusiva delle Regioni tutte le altre materie.\nA partire dall'autunno 1998 si staccano dalla Lega Nord diversi dirigenti e militanti che fondano movimenti regionali autonomi: in Veneto movimenti come la Liga Veneta Repubblica, che nelle tornate elettorali ha raccolto un consenso tra l'1,3% (2005) e il 2,3% (2000) a livello regionale con un piccolo exploit nelle elezioni per il Senato nel 2001 dove ha raggiunto il 5%, sfiorando l'elezione di un senatore, nel 2000 diversi gruppi regionali staccatisi dalla Lega Nord fondano Autonomisti per l'Europa, nel 2001 nasce in Liguria il Movimento Indipendentista Ligure e nel 2006 in Lombardia Max Ferrari, ex direttore di TelePadania, dopo essere stato espulso dalla Lega Nord fonda il partito autonomista Fronte Indipendentista Lombardia raccogliendo per\u00f2 pochi consensi.\nLa linea apertamente secessionista fatta propria dalla Lega Nord port\u00f2, dopo il 1998, a un isolamento del partito nel panorama politico italiano, col risultato che, nelle zone dove il radicamento leghista era minore, i suoi candidati alle elezioni amministrative erano nettamente svantaggiati rispetto a quelli di centrodestra e di centrosinistra, generalmente appoggiati da pi\u00f9 liste. Per cercare di rimediare a questa situazione, nel settembre del 1998 Bossi lanci\u00f2 il cosiddetto \"Blocco padano\", una coalizione formata dalla Lega Nord con diverse liste in rappresentanza di varie categorie sociali e produttive del territorio. Gi\u00e0 alle elezioni amministrative dell'aprile 1997 altre liste che si richiamavano apertamente all'indipendentismo avevano affiancato la Lega Nord:\nIl risultato di queste liste fu complessivamente molto modesto, e nella maggior parte dei casi esse non riuscirono a portare i candidati leghisti al ballottaggio. Le ultime tre liste ottennero complessivamente l'1,1% al comune di Milano e lo 0,8% al comune di Torino. L'Agricoltura padana ebbe l'1,9% alla provincia di Pavia e i Lavoratori padani lo 0,9% alla provincia di Mantova. Un risultato di un certo rilievo fu per\u00f2 ottenuto dai Lavoratori padani nell'autunno dello stesso anno al comune di Alessandria, dove con il 4,4% contribuirono alla rielezione del sindaco uscente Francesca Calvo ed ebbero diritto a tre consiglieri.\nNel 1998 il Blocco padano, di cui il coordinatore doveva essere il parlamentare europeo ed ex sindaco di Milano Marco Formentini, fu annunciato come costituito fondamentalmente da cinque partiti, oltre alla Lega Nord:\nA questi si unirono a seconda dei casi anche liste civiche di portata locale, che talvolta ebbero maggior fortuna: a Udine Sergio Cecotti raggiunse il ballottaggio e fu poi eletto sindaco grazie all'apporto di due liste civiche, senza che i partiti \"regolari\" del Blocco padano fossero presenti. La coalizione nel suo complesso risent\u00ec del calo di consensi generalizzato subito dalla Lega Nord, tanto che dopo il 1999 non fu pi\u00f9 ripresentata se non in maniera sporadica, anche perch\u00e9 la Lega Nord, entrando a pieno titolo nella Casa delle Libert\u00e0, trov\u00f2 alleati di maggiore consistenza elettorale.\nLa coalizione con la Casa delle Libert\u00e0 (1999-2003).\nAlle elezioni europee del 1999 il partito raccoglie il 4,5% dei consensi, meno della met\u00e0 rispetto alle politiche del 1996, ed elegge quattro europarlamentari, di cui uno, Marco Formentini, fautore di un'alleanza con il centrosinistra, avrebbe presto lasciato il partito per aderire a I Democratici. Quell'anno la Lega Nord organizza una manifestazione a Roma. Il 5 dicembre convergono nella capitale decine di migliaia di militanti, che sfilano nelle strade del centro per gridare la loro opposizione alle politiche dello Stato centrale.\nTra il 1999 e il 2000 la Lega Nord si avvicina nuovamente alla coalizione di centrodestra, rinsaldando i rapporti con Silvio Berlusconi e il suo partito, Forza Italia. La nuova alleanza tra Lega Nord, Forza Italia, AN e centristi, che viene chiamata Casa delle Libert\u00e0, muove i primi passi gi\u00e0 alle elezioni regionali del 2000, quando la Lega Nord, alleata della CdL, conquista posizioni di rilievo nelle giunte regionali e locali; il successo della CdL provocher\u00e0 le dimissioni del Governo D'Alema II.\nLa CdL \u00e8 riproposta per le elezioni politiche del 2001 come alleanza tra Lega Nord, Forza Italia, Alleanza Nazionale, Centro Cristiano Democratico, Cristiani Democratici Uniti, Nuovo PSI e Partito Repubblicano Italiano, vince: Silvio Berlusconi torna Presidente del Consiglio e la Lega Nord torna al governo. I risultati elettorali vedono la Lega Nord in forte calo rispetto al passato: 3,9% dei consensi nella quota proporzionale (dunque di poco sotto la soglia di sbarramento) e solo 47 parlamentari eletti nel maggioritario. Ma l'alleanza con il centrodestra risulta vincente.\nLa Lega Nord entra nel Governo Berlusconi II con Umberto Bossi che viene nominato Ministro per le riforme istituzionali e devoluzione, Roberto Castelli Ministro della giustizia e Roberto Maroni Ministro del lavoro e delle politiche sociali; e negli uffici di presidenza delle assemblee legislative con Roberto Calderoli, che viene eletto vicepresidente del Senato.\nNel governo la Lega Nord spinge per la realizzazione delle riforme costituzionali, in particolare di quella federalista chiamata \"devolution\" che valorizza il ruolo delle autonomie regionali, attraverso l'attribuzione di competenze esclusive attinenti alla sanit\u00e0, alla scuola e alla sicurezza pubblica.\nLa malattia di Umberto Bossi (2004-2005).\nLa mattina dell'11 marzo 2004 Umberto Bossi \u00e8 ricoverato in ospedale in gravi condizioni, colpito da un ictus cerebrale; la riabilitazione lo costringe a una lunga degenza ospedaliera in Svizzera e a una faticosa convalescenza, poi conseguentemente a una lunga interruzione dell'attivit\u00e0 politica. Si dimette cos\u00ec da ministro, venendo sostituito dal vicepresidente del Senato Roberto Calderoli.\nNonostante le condizioni di salute (la malattia gli ha lasciato un braccio indebolito, difficolt\u00e0 a camminare e parlare da cui non si \u00e8 mai ripreso completamente) Bossi si candida come capolista al Parlamento europeo alle elezioni di giugno, risultando eletto nelle due circoscrizioni del nord, con circa 285.000 voti. Per il seggio di Strasburgo lascia quindi la carica di deputato italiano. Bossi riapparir\u00e0 solo il 19 settembre nella sua casa a Gemonio e torner\u00e0 in pubblico gradualmente prima partecipando il 28 febbraio 2005 nella sede della Lega Nord in via Bellerio a Milano all'inaugurazione dell'asilo nido interno.\nIl 6 marzo Bossi effettua la sua prima uscita pubblica dopo l'ictus nella casa-museo di Carlo Cattaneo a Castagnola.\nAlla manifestazione di Castagnola prende parte anche il ministro dell'Economia Giulio Tremonti (uomo chiave del cosiddetto \u00abasse del Nord\u00bb tra Bossi e Berlusconi), il ministro Roberto Calderoli, il Ministro della Giustizia Roberto Castelli, il Ministro del Lavoro e politiche sociali Roberto Maroni e una delegazione della Lega dei Ticinesi, partito politico localista a ispirazione cantonale elvetico guidato dall'imprenditore luganese Giuliano Bignasca.\nIl 19 giugno 2005 Bossi torna a partecipare ai tradizionali raduni di Pontida, ma solo dal 15 novembre ritorner\u00e0 a far politica a Roma ripresentandosi al Senato. Nelle elezioni europee del 2004 e nelle elezioni regionali del 2005, la Lega Nord recupera parte dei consensi persi in precedenza, ricevendo rispettivamente il 5,1% e il 5,6% dei suffragi a livello nazionale.\nLe elezioni politiche, l'alleanza con MPA e all'opposizione di Prodi (2006).\nIn vista delle elezioni politiche del 2006, la Lega Nord conferma l'adesione alla Casa delle Libert\u00e0, che candida nuovamente Berlusconi a premier, e, per la prima volta, apre anche alle energie provenienti dal Sud Italia, stipulando un accordo con il meridionalista Movimento per l'Autonomia, guidato da Raffaele Lombardo, eurodeputato eletto nelle file dell'UDC e proveniente dalla corrente DC di Calogero Mannino.\nEsso \u00e8 composto da esponenti largamente provenienti dalla Democrazia Cristiana, ha il suo radicamento in Sicilia e sostiene politiche in favore del Mezzogiorno, come la costruzione del ponte sullo stretto di Messina.\nCondivide con la Lega Nord il fattore dell'autonomismo regionale. Si oppone per\u00f2 ad un federalismo fiscale che poggi totalmente sulle spalle delle Regioni.\nL'obiettivo dei due partiti alleati, secondo Raffaele Lombardo, \u00e8 quello di \u00abporre fine alla conflittualit\u00e0 tra autonomia e federalismo\u00bb e \u00abtrasformare i conflitti in sinergie e collaborazione tra Nord e Sud del Paese\u00bb. Anche il Partito Sardo d'Azione presenter\u00e0 suoi candidati nella lista Lega-MpA per l'elezione dalla Camera.\nAlle elezioni la Casa delle Libert\u00e0 perde di misura, si forma il Governo Prodi II e la Lega Nord si colloca all'opposizione di Prodi.\nDopo le elezioni, il gruppo leghista alla Camera \u00e8 formato da ventitr\u00e9 deputati e il capogruppo \u00e8 l'ex ministro Roberto Maroni, mentre al Senato a capo dei tredici senatori c'\u00e8 l'ex Guardasigilli Roberto Castelli.\nIl Referendum costituzionale del 2006.\nFra 18 ottobre 2004 e il 16 novembre 2005 il Parlamento d\u00e0 i quattro s\u00ec necessari per modificare la Costituzione e introdurre la \"devolution\", cio\u00e8 la devoluzione alle regioni della potest\u00e0 legislativa esclusiva in materia di organizzazione scolastica, polizia amministrativa regionale e locale, assistenza e organizzazione sanitaria, riforma fortemente voluta dalla Lega Nord. Tuttavia l'approvazione \u00e8 avvenuta a maggioranza semplice e questo obbliga la maggioranza a indire un referendum confermativo.\nIl secondo referendum costituzionale, dopo quello del 2001 sulla riforma del Titolo V, si tiene cos\u00ec il 25 e 26 giugno 2006 e a questo partecipa il 52,3% degli aventi diritto. La maggioranza dei voti risulta di parere contrario alla riforma costituzionale. In sole due regioni, Lombardia e Veneto, i s\u00ec prevalgono sui no. Il progetto federalista della Lega Nord subisce cos\u00ec una battuta d'arresto. Bossi ammetter\u00e0 di essere \u00abun po' deluso da questa Italia che fa un po' tristezza\u00bb.\nLe elezioni politiche del 2008 e il ritorno al governo.\nAlle elezioni politiche del 2008 la Lega Nord partecipa alla coalizione del centro-destra con Il Popolo della Libert\u00e0 e il Movimento per l'Autonomia, candidando ancora una volta Berlusconi a Presidente del Consiglio. Il partito di Bossi ha presentato le proprie liste e il proprio simbolo tuttavia esclusivamente nelle regioni del Centro-Nord: Piemonte, Lombardia, Veneto, Trentino-Alto Adige, Friuli-Venezia Giulia, Emilia-Romagna, Liguria, Toscana, Marche e Umbria.\nAl voto, la Lega Nord ha ottenuto un risultato di rilievo, partecipando in maniera decisiva alla vittoria del centro-destra e ottenendo l'8,30% alla Camera e l'8,06% al Senato, in netto rialzo rispetto alle precedenti votazioni.\nNel Governo Berlusconi IV sono ministri: Umberto Bossi alle Riforme per il federalismo, Roberto Calderoli alla Semplificazione normativa, Roberto Maroni all'Interno e Luca Zaia alle Politiche agricole; sono sottosegretari: Maurizio Balocchi alla Semplificazione normativa, Michelino Davico all'Interno, Roberto Castelli alle Infrastrutture e Trasporti e Francesca Martini alla Salute. Rosi Mauro \u00e8 vicepresidente del Senato.\nElezioni europee del 2009.\nAlle elezioni europee del 2009 la Lega Nord ottiene il 10,21%. Elegge per la prima volta un parlamentare europeo nella circoscrizione Centro, l'allora segretario della Lega Nord Toscana Claudio Morganti. In Veneto ottiene il 28,38% e risulta il partito pi\u00f9 votato nelle province di Belluno, Treviso, Verona e Vicenza.\nSubito dopo le elezioni la Lega Nord, con l'UKIP, \u00e8 tra i fondatori del gruppo Europa della Libert\u00e0 e della Democrazia (ELD), creatosi il 1\u00ba luglio 2009 dopo lo scioglimento dell'Unione per l'Europa delle Nazioni.\nRegionali 2010: la Lega Nord al governo di Piemonte e Veneto.\nNelle elezioni regionali 2010 la Lega Nord si \u00e8 presentata, sempre alleata del PdL, in 8 delle 13 regioni che andavano al voto (Piemonte, Lombardia, Veneto, Liguria, Emilia-Romagna, Toscana, Marche, Umbria). In due di queste, Piemonte e Veneto, ha presentato i propri esponenti Roberto Cota e Luca Zaia quali candidati presidenti dei due partiti e risultano entrambi eletti.\nComplessivamente la Lega Nord ha ottenuto il 12,28% del totale dei voti validi delle 13 regioni (19,77% nelle otto in cui era presente), con una punta del 35,15% in Veneto, dove \u00e8 risultata essere il primo partito a livello regionale. Rispetto alle precedenti elezioni regionali del 2005, il partito ha raddoppiato i propri consensi ottenendo \u00abun avanzamento generalizzato in tutte le regioni del Nord e anche in quelle \"rosse\"\u00bb. In termini di voti assoluti il partito ha comunque perso 117\u00a0000 voti rispetto al 2008 (\u20134,1%) e 195\u00a0000 voti rispetto al 2009 (\u20136,6%), ma \u00e8 una perdita \u00abmolto contenuta rispetto all'andamento della partecipazione e quindi equivale a una crescita dei consensi\u00bb.\nSecondo studi condotti in nove citt\u00e0 del Nord, rispetto alle precedenti elezioni europee si \u00e8 registrato un consistente flusso di voti dal PdL alla Lega Nord.\nIl 30 e 31 maggio successivi la Lega Nord ha partecipato al rinnovo delle otto provincie sarde, presentando proprie liste a Cagliari, Ogliastra, Olbia-Tempio e Sassari. Qui, dove la Lega Nord non \u00e8 ancora radicata, il partito ha ottenuto 4.179 voti, pari allo 0,58% su scala regionale (0,93% relativamente alle quattro provincie citate).\nL'11 febbraio 2014 il Consiglio di Stato annulla definitivamente le elezioni regionali in Piemonte, svoltesi nel 2010, e che avevano visto vittorioso Roberto Cota.\nCaduta del Berlusconi IV e passaggio all'opposizione (2011).\nTra il 2010 e il 2011, periodo politicamente turbolento per la maggioranza di centrodestra a causa della scissione di Futuro e Libert\u00e0 per l'Italia e dell'insuccesso delle amministrative 2011, la Lega Nord garantisce il proprio appoggio al Governo Berlusconi IV.\nAlle elezioni amministrative del 2011 infatti la Lega Nord decide di allearsi con PdL solo nelle grandi citt\u00e0, mentre nelle piccole si presenta da sola, ma i risultati sia per la Lega Nord che per l'alleanza di centrodestra sono scarsi e viene persa anche la citt\u00e0 di Milano.\nSuccessivamente alle dimissioni di Silvio Berlusconi dell'autunno 2011, la Lega Nord \u00e8 contraria a qualsiasi governo \"tecnico\", chiedendo il ritorno alle urne. Alla nascita del Governo Monti la Lega Nord, contrariamente agli ex alleati del Popolo della Libert\u00e0, si colloca fin dal primo istante all'opposizione di tale governo: infatti la Lega Nord \u00e8 stata l'unico partito del Parlamento a votare contro la fiducia d'insediamento del governo\u00a0\"tecnico\" di Mario Monti.\nIntanto nel partito i rapporti tra \"Bossiani\" e \"Maroniani\" diventano sempre pi\u00f9 tesi: dopo gli scontri interni al gruppo della camera sulla richiesta di arresto per Cosentino, ma smentite dal capogruppo \"bossiano\" Reguzzoni, il partito vieta a Maroni di parlare ai comizi. Maroni per\u00f2 non ha intenzione di rispettare il divieto e la base leghista \u00e8 in rivolta, tant'\u00e8 che Maroni viene invitato da molte sezioni, e Bossi \u00e8 costretto a ritirare il divieto.\nIl \"caso Belsito\" e le dimissioni di Bossi (2012).\nIl 5 aprile 2012 Bossi si \u00e8 dimesso da Segretario Federale del partito a seguito dell'inchiesta giudiziaria che ha coinvolto il tesoriere del partito Francesco Belsito, anche lui dimissionario, e la famiglia dello stesso Bossi, dal momento che parte del denaro della Lega Nord, ottenuto come finanziamento pubblico, sarebbe stato utilizzato dalla famiglia Bossi per scopi privati.\nTale vicenda coinvolge altri esponenti di spicco della Lega Nord come Rosi Mauro, Roberto Calderoli e Francesco Speroni. La vicenda ha portato, inoltre, il figlio di Bossi, Renzo Bossi, a dimettersi dal Consiglio regionale della Lombardia.\nContestualmente alle dimissioni da Segretario, il Consiglio Federale del partito nomina Bossi Presidente Federale, al vertice del partito nomina un triumvirato composto da Roberto Maroni, Roberto Calderoli e Manuela Dal Lago, che lo guider\u00e0 fino al congresso, e Stefano Stefani nuovo tesoriere.\nIl coinvolgimento di Rosi Mauro induce i vertici a chiederne le dimissioni dalla carica di vicepresidente del Senato. Il suo rifiuto le costa l'espulsione.\nNel maggio 2012 Bossi viene iscritto nel registro degli indagati dalla Procura di Milano con l'accusa di truffa ai danni dello Stato, unitamente ai figli Renzo e Riccardo, al senatore Piergiorgio Stiffoni e a Paolo Scala. Nel novembre 2013 Bossi e i propri figli vengono rinviati a giudizio. Il 10 luglio 2017 il tribunale di Milano condanna Umberto Bossi, il figlio Renzo e l'ex tesoriere Belsito.\nAlle elezioni amministrative del 2012 la Lega Nord partecipa alle competizioni elettorali generalmente da sola, rinunciando ad un'alleanza col Popolo della Libert\u00e0, e vede il proprio esponente Flavio Tosi riconfermato alla guida di Verona.\nA Como e a Monza i candidati leghisti non riescono a raggiungere il secondo turno e, complessivamente, la Lega Nord assiste ad un calo generalizzato del consenso.\nCongressi nazionali e Maroni segretario (2012).\nPrima del V congresso vengono celebrati i congressi nazionali (regionali): in Veneto il \"maroniano\" Flavio Tosi batte il \"bossiano\" Massimo Bitonci e diventa segretario della Liga Veneta; in Lombardia il \"maroniano\" Matteo Salvini batte il \"bossiano\" Cesarino Monti diventando segretario della Lega Lombarda; in Liguria la \"maroniana\" Sonia Viale batte il \"bossiano\" Giacomo Chiappori; in Friuli-Venezia Giulia il \"maroniano\" Matteo Piasente batte il \"bossiano\" Marco Ubaldi; in Emilia il \"maroniano\" Fabio Rainieri batte il \"bossiano\" Riad Ghelfi; in Romagna il \"maroniano\" Gianluca Pini viene confermato segretario mentre in Trentino \u00e8 confermato segretario il \"maroniano\" Maurizio Fugatti.\nDurante il V Congresso Federale della Lega Nord che viene celebrato il 30 giugno e il 1\u00ba luglio 2012, il primo dopo le dimissioni di Bossi, Roberto Maroni, unico candidato alla segreteria federale al congresso, viene eletto nuovo Segretario Federale della Lega Nord. Maroni innova l'assetto organizzativo nominando tre vicesegretari: il veneto Federico Caner vicesegretario federale vicario con la delega a costruire la scuola di formazione del partito, il lombardo Giacomo Stucchi vicesegretario responsabile dell'Ufficio politico e degli undici dipartimenti e due consulte e la piemontese Elena Maccanti vicesegretario coordinatrice degli enti locali. Roberto Calderoli \u00e8 responsabile federale organizzativo del territorio. Viene modificato il simbolo del partito: scompare la parola \"Bossi\", sostituita con \"Padania\".\nElezioni politiche del 2013, i primi insuccessi e opposizione al governo Letta.\nAlle elezioni politiche del 2013 la Lega Nord decide di correre in coalizione col Popolo della Libert\u00e0 con Berlusconi capo coalizione presentandosi insieme alla \"Lista 3L\", partito politico guidato dall'ex ministro Giulio Tremonti, uscito nel 2012 dal Popolo della Libert\u00e0 e ex ministro dell'economia in governi guidati da Silvio Berlusconi.\nQuesta tornata elettorale vede il partito in netto calo di consenso, avendo ottenuto a livello nazionale soltanto il 4,08% per l'elezione della Camera dei Deputati e il 4,33% per il Senato. Il crollo del supporto popolare al partito \u00e8 molto evidente ad esempio in Veneto, dove la Lega Nord non raggiunge l'11% (meno della met\u00e0 rispetto alle elezioni politiche del 2008, e circa due terzi in meno rispetto al massimo dei consensi raggiunto in occasione delle regionali del 2010).\nIn Lombardia al contrario, dove in contemporanea si vota anche per il rinnovo del Consiglio Regionale (a seguito delle dimissioni anticipate del presidente della giunta regionale uscente, Roberto Formigoni), la Lega Nord limita in parte il calo registrato nelle altre regioni del Nord. Grazie al supporto, ritenuto determinante, del Popolo della Libert\u00e0 e degli altri partiti e liste civiche che compongono la coalizione di centro-destra, il segretario leghista Maroni riesce ad imporsi sul candidato del centro-sinistra Umberto Ambrosoli ed essere eletto governatore. Dopo il colloquio con il presidente del Consiglio incaricato Enrico Letta, il 25 aprile 2013 il segretario Roberto Maroni ha dichiarato che la Lega Nord sar\u00e0 all'opposizione del Governo.. Il 20 aprile, al sesto scrutinio, la Lega Nord vota per la rielezione a presidente della repubblica di Giorgio Napolitano assieme a Partito Democratico, Popolo della Libert\u00e0 e Con Monti per l'Italia, ma si astiene dal voto di fiducia al Governo Letta in entrambe le camere e durante il governo Letta si scaglia duramente contro il ministro di origine congolese C\u00e9cile Kyenge, difendendo la legge Bossi-Fini.. Il 27 novembre la Lega Nord vota al Senato contro la decadenza da senatore di Silvio Berlusconi causata dalla legge Severino.\nL'11 dicembre 2013 in occasione del voto di fiducia al governo Letta la Lega Nord perde un componente del suo gruppo al Senato, Michelino Davico, il quale decide di votare, contrariamente alla linea del partito, la fiducia al premier.\nIl Congresso Federale Straordinario (2013).\nIl 7 dicembre 2013 si tengono primarie per la segreteria del partito, organizzate da Roberto Calderoli: i candidati iniziali erano Umberto Bossi, Matteo Salvini, Giacomo Stucchi, Manes Bernardini, Roberto Stefanazzi, Flavio Tosi, Gianluca Pini e Erminio Boso. Ma in seguito alla rinuncia di Tosi, alla non ammissibilit\u00e0 delle candidature di Pini e Boso, raggiungono le mille firme necessarie solo Bossi e Salvini. I seggi erano 56 in tutto il centro-nord con la possibilit\u00e0 di voto solo per i soci ordinari con almeno un anno di militanza nel partito che sono 17.747.\nIl vincitore delle primarie \u00e8 stato Salvini con l'82% di voti mentre Bossi ha ottenuto il 18%, su un totale di 10.206 votanti. L'elezione \u00e8 stata ratificata dai 300 delegati durante il congresso convocato dal partito il 15 dicembre al Lingotto di Torino, proclamando ufficialmente Matteo Salvini nuovo segretario federale del partito.\nLa segreteria di Matteo Salvini.\nA seguito degli aumenti autostradali che hanno colpito il nord Italia, in media del 3,9%, con punte del 18%, il segretario Salvini ha indetto per l'11 gennaio 2014 un presidio leghista in 30 caselli autostradali per protestare contro gli aumenti. Presentandosi assieme a un centinaio di militanti, tra cui il presidente Bossi, al casello di Gallarate, Salvini dichiara: \u00abA Roma si circola sul Grande raccordo gratis, la Salerno-Reggio Calabria \u00e8 gratis. Qui si paga un occhio della testa\u00bb e successivamente ha attraversato il casello ritirando lo scontrino per poi strapparlo, affermando che non l'avrebbe pagato.\nIl governatore del Veneto Luca Zaia ha commentato a proposito: \u00abPenso che si debba protestare non solo per il pedaggio sull'A28 ma per tutte le realt\u00e0 in cui lo si paga, perch\u00e9 il Veneto versa a Roma 21 miliardi di tasse all'anno e abbiamo diritto alle autostrade gratuite\u00bb.\nSuccessivamente, lo stesso giorno, si \u00e8 svolta una manifestazione a sostegno dell'allora governatore del Piemonte Roberto Cota, pochi giorni dopo la sentenza del Tar piemontese che aveva dichiarato nulla l'elezione dei consiglieri eletti alle elezioni regionali del 2010, indicendo cos\u00ec nuove elezioni.\nAgli inizi della primavera del 2014 venne lanciata dalla Lega Nord la raccolta firme per cinque referendum, che riguardano l'abrogazione delle leggi Merlin e Mancino e della riforma delle pensioni Fornero e l'abolizione dei concorsi pubblici per gli immigrati e delle prefetture. Il 25 giugno vennero depositate in Cassazione 3 milioni di firme raccolte a sostegno dei cinque referendum, di cui 570\u00a0000 per il solo quesito sulla legge Fornero.\nTale referendum fu l'unico ad ottenere le 500.000 firme necessarie, ma non si and\u00f2 mai alle urne a causa della bocciatura della Corte Costituzionale, avvenuta nel gennaio successivo.\nDalle elezioni Europee alle Regionali in Emilia-Romagna.\nAlle Elezioni europee del 2014 la Lega Nord ottiene il 6,2% dei voti, eleggendo cinque europarlamentari al Parlamento Europeo e stringendo un'alleanza con il Fronte Nazionale di Marine Le Pen con cui condivide gli ideali di abbandonare la moneta unica Euro per riacquistare la sovranit\u00e0 monetaria andando cos\u00ec a formare il Movimento per un'Europa delle Nazioni e della Libert\u00e0, a cui si aggiunge il Partito della Libert\u00e0 Austriaco.\nAlle Elezioni regionali del 23 novembre, la Lega Nord raggiunge in Emilia Romagna, con il candidato governatore Alan Fabbri, il 19,4% dei consensi, divenendo secondo partito e doppiando Forza Italia.\nNoi con Salvini.\nIl 19 dicembre 2014 Salvini fonda il partito \"Noi con Salvini\" come soggetto politico a sostegno del segretario nel Centro e Sud Italia. In quelle regioni si d\u00e0 una strutturazione territoriale attraverso coordinatori locali. Ad esso hanno aderito il deputato siciliano Angelo Attaguile, che ne \u00e8 segretario nazionale e coordinatore per la Sicilia, e il senatore Raffaele Volpi (presidente), pur rimanendo nei rispettivi gruppi della Lega Nord alla Camera e al Senato.\nIl 28 febbraio 2015 Salvini organizza a Roma in piazza del Popolo una manifestazione contro Matteo Renzi, cui prendono parte Fratelli d'Italia e CasaPound, a cui partecipano circa 30.000 persone.\nAl partito nell'ottobre 2016 aderisce anche il deputato siciliano Alessandro Pagano. Nel giugno 2017 presenta una lista alle comunali di Palermo, insieme a Fratelli d'Italia, candidando a sindaco l'ex \"iena\" Ismaele La Vardera. La lista ottiene il 2,79% e nessun seggio.\nL'espulsione di Flavio Tosi.\nIl 10 marzo 2015 Flavio Tosi, storico esponente della sezione veneta del partito, viene espulso dalla Lega Nord a causa delle divergenze col segretario federale Matteo Salvini sul commissariamento della Liga Veneta da parte di quest'ultimo.\nCon l'uscita di Tosi lasciano la Lega Nord, oltre a consiglieri assessori regionali veneti e militanti, deputati e senatori. Per l'esattezza sono tre i leghisti che hanno abbandonato il gruppo al Senato (Emanuela Munerato, Patrizia Bisinella e Raffaela Bellot) e tre alla Camera (Roberto Caon, Emanuele Prataviera e Matteo Bragantini).\nNonostante queste defezioni il 1\u00ba aprile hanno aderito al partito la deputata Barbara Saltamartini e le ex parlamentari Barbara Mannucci e Souad Sbai, tutte e tre provenienti dal disciolto Popolo della Libert\u00e0.\nIl 9 settembre 2015, tuttavia, anche il deputato Marco Marcolin, dopo aver aderito al partito di Flavio Tosi, abbandona il partito per approdare al gruppo misto.\nLe Regionali del 2015.\nAd aprile inizia la campagna elettorale per le regionali: in Veneto viene ricandidato il presidente uscente Luca Zaia, sostenuto anche da FI e FdI mentre in Toscana si presenta Claudio Borghi, appoggiato anche da FdI. In Liguria in un primo momento viene proposto il consigliere Edoardo Rixi, ma a seguito del sostegno degli azzurri a Zaia in Veneto la Lega Nord sostiene il forzista Giovanni Toti assieme al resto del centro-destra. In Puglia viene presentata la lista \"Noi con Salvini\" in coalizione con FI a sostegno di Adriana Poli Bortone. Nelle Marche la Lega Nord sostiene Francesco Acquaroli, sindaco di Potenza Picena ed esponente di FdI, mentre in Umbria assieme al resto del centro-destra appoggia il sindaco di Assisi Claudio Ricci. In Campania non presenta nessuna lista in base ad un accordo nazionale con Forza Italia.\nIl 31 maggio sono risultati vincitori Luca Zaia (riconfermato con il 50% dei voti, di cui oltre 23% della Lista Zaia Presidente, un 17,8% della Lega Nord, che nelle precedenti regionali del 2010 aveva ottenuto il 35,2%) e Giovanni Toti (34%, di cui il 20,3% ottenuti dalla Lega Nord, un raddoppio rispetto alle precedenti regionali del 2010 in cui aveva ottenuto il 10,2%). Nelle altre regioni ottiene buoni risultati: in Toscana risulta essere secondo partito con il 16,2% dei voti (rispetto al 6,8 delle precedenti regionali del 2010), in Umbria raggiunge il 14% (nel 2010 era ferma al 4,3), nelle Marche, dove nel 2010 la Lega Nord aveva ottenuto il 6,3%, ha raccolto il 13% delle preferenze. In Puglia, dove Noi con Salvini si \u00e8 presentato per la prima volta, ha raccolto il 2,3%.\nLe primarie per la segreteria del 2017.\nLe elezioni primarie della Lega Nord del 2017 si sono svolte il 14 maggio 2017 per l'elezione del segretario federale; hanno visto la vittoria del segretario federale Matteo Salvini, votato dall'82.7% del totale, che ha sconfitto l'assessore lombardo Giovanni Fava.\nIn seguito alla vittoria di Salvini, il partito decide di presentarsi alle elezioni politiche del 4 marzo 2018 con un simbolo privo di riferimenti al Nord, cercando di perdere il riferimento territoriale che per decenni lo aveva caratterizzato.\nIn occasione delle elezioni regionali in Sicilia del novembre 2017 vi \u00e8 il sostegno del Partito alla candidatura vincente di Nello Musumeci a Presidente della Regione Sicilia. Si presenta in una lista unica con Fratelli d'Italia, ottenendo il 5,65% dei voti e la contestuale conquista di 4 seggi all'ARS, di cui uno di Noi con Salvini.\nIl 25 gennaio 2018 la nomina di Matteo Salvini quale segretario federale della Lega Nord viene messa in discussione da un ricorso d'urgenza al Tribunale di Milano, col rischio di inibizione anche in relazione alle elezioni politiche italiane del 4 marzo. Il ricorso fu presentato da un componente della lista collegata a Giovanni Fava, sfidante di Salvini per le primarie del 2017, sulla scorta di una presunta \"illegittimit\u00e0\" causata da un ritardo nella presentazione della candidatura di Salvini rispetto al regolamento del partito. Il ricorso fu tuttavia respinto pochi giorni dopo.\nLa fondazione della Lega per Salvini Premier.\nIl 14 dicembre 2017 Roberto Calderoli registra nella Gazzetta Ufficiale un nuovo partito, la Lega per Salvini Premier, con uno statuto sostanzialmente identico a quello della Lega Nord, se non con un'impronta pi\u00f9 federalista e nazionalista che indipendentista e settentrionalista. Infatti il nuovo partito non ha pi\u00f9 come finalit\u00e0 il conseguimento dell'indipendenza della Padania, ma \u00abla pacifica trasformazione dello Stato italiano in un moderno Stato federale attraverso metodi democratici ed elettorali\u00bb e \u00abpromuove e sostiene la libert\u00e0 e la sovranit\u00e0 dei popoli a livello europeo\u00bb. Ha anche un simbolo differente, con una scritta bianca su uno sfondo blu simile ai cartoncini elettorali di Donald Trump, senza lo storico \"Guerriero di Legnano\".\nNel 2018, l'appena fondata Lega per Salvini Premier inizi\u00f2 a tesserare i soci sostenitori dell'Italia centro-meridionale (sostituendosi cos\u00ec al movimento Noi con Salvini), mentre i militanti leghisti dell'Italia centro-settentrionale continuarono a rimanere iscritti alla Lega Nord.\nDalle politiche 2018 alle europee 2019.\nElezioni politiche 2018.\nAlle elezioni politiche del 4 marzo 2018, la Lega Nord si presenta sotto le insegne della lista \"Lega - Salvini Premier\", senza pi\u00f9 la scritta \"Nord\" sul simbolo elettorale, riscuote il miglior risultato elettorale della sua storia scavalcando Forza Italia all'interno della coalizione di centro-destra: il partito supera il 17% dei consensi sia alla Camera sia al Senato, esprimendo cos\u00ec 124 deputati e 58 senatori. Oltre al successo nelle regioni settentrionali, il partito riscuote buoni risultati al centro e discreti al sud. La Lega - Salvini Premier diventa quindi la terza forza politica nazionale.\nVisto che per\u00f2 nessuna delle tre coalizioni ha la maggioranza assoluta in parlamento, alle consultazioni con il presidente della Repubblica Sergio Mattarella, la Lega si dimostra aperta a formare un esecutivo con il Movimento 5 Stelle, ma esprime un veto sul formare un governo assieme al PD. Inoltre Salvini, che si dice disponibile a non presiedere il nuovo governo se sar\u00e0 fonte di discordie, ribadisce che se il Movimento 5 Stelle vuole formare un governo con la Lega deve coinvolgere anche i suoi alleati, Forza Italia e Fratelli d'Italia. Queste parole sono un chiarimento a dispetto dei reciproci veti tra pentastellati e forzisti. Lo stallo di governo per\u00f2 si protrae in attesa delle elezioni regionali in Molise e Friuli-Venezia-Giulia.\nElezioni regionali in Molise, Friuli-Venezia Giulia e Valle d'Aosta.\nLe elezioni in programma nell'aprile 2018 in Molise (22 aprile) e in Friuli-Venezia Giulia (29 aprile) sono molto attese a livello nazionale, visto che si svolgono un mese dopo le politiche e, secondo giornalisti e alcuni politici, potrebbero andare a risolvere la situazione di stallo istituzionale; tra questi, proprio Salvini dichiara che \"se vince il centrodestra in Molise e Friuli, faccio un governo entro quindici giorni\". Le elezioni regionali in Molise vedono il M5S partire con i gradi di favorito con il candidato Andrea Greco, ma il centro-destra ribalta le attese vincendo con il candidato forzista Donato Toma, con la Lega seconda forza della coalizione vincente (dietro a FI) con l'8%, record leghista in Molise. Le elezioni del Friuli-Venezia Giulia portano un risultato ancora pi\u00f9 eclatante: il candidato del centro-destra, il leghista Massimiliano Fedriga, dato gi\u00e0 alla vigilia come gran favorito, vince con il 57% e la Lega prende il 35% battendo di gran lunga gli alleati, ma anche tutti gli altri partiti, risultando prima forza politica in regione. La Lega cos\u00ec ottiene un altro governatore, il terzo, dopo il lombardo Fontana e il veneto Zaia.\nIl 20 maggio 2018 alle regionali in Valle d'Aosta, la Lega arriva al secondo posto, dietro l'Union Vald\u00f4taine, con pi\u00f9 del 17%, che le fa guadagnare 7 consiglieri (dopo le elezioni del 2013 non ne aveva neanche uno).\nAlle comunali del 2018, la Lega vince con il centrodestra a Vicenza, Treviso, Sondrio, Massa, Siena, Pisa, Terni, Viterbo e Catania, ottenendo percentuali oltre il 20% al centro-nord.\nL'ingresso nel governo Conte.\nIl 1\u00ba giugno\u00a02018 nasce il governo Conte presieduto dal professor Giuseppe Conte. \u00c8 un\u00a0governo di coalizione, nato da un accordo della Lega - Salvini Premier con il Movimento 5 Stelle. I due movimenti hanno sottoscritto un accordo di governo, chiamato \"Contratto per il Governo del Cambiamento\".\nNel governo entra lo stesso Salvini, come vicepresidente e ministro dell'Interno. La Lega viene rappresentata da 6 ministri, 3 vice ministri e 15 sottosegretari.\nElezioni regionali in Abruzzo e in Sardegna.\nLe elezioni regionali in Abruzzo (10 febbraio 2019) e in Sardegna (24 febbraio) sono anch'esse molto attese a livello nazionale. In Abruzzo il centro-destra candida il senatore di Fratelli d'Italia Marco Marsilio, vincendo le elezioni con il 48,03% dei voti, mentre la Lega diventa il primo partito della Regione con il 27,53% dei consensi e 10 consiglieri regionali (ed ottiene 4 assessori nella nuova giunta regionale).\nIn Sardegna il candidato Presidente Christian Solinas, segretario del Partito Sardo d'Azione e senatore della Lega, vince le elezioni con un distacco di quasi 20 punti dall'avversario. La Lega, alleata in questa regione con il Partito autonomista di cui Solinas \u00e8 segretario, ottiene l'11,35% dei voti e 8 consiglieri.\nElezioni europee del 2019.\nIn vista delle elezioni europee del 2019 la Lega - Salvini Premier promuove, con altri soggetti politici, la costituzione di un vasto schieramento sovranista e di destra, Identit\u00e0 e Democrazia. Con oltre 9 milioni di voti e il 34,26% dei suffragi, la Lega conquista nel voto europeo del 26 maggio il suo miglior risultato elettorale e, per la prima volta nella storia, risulta il partito pi\u00f9 votato in un'elezione nazionale. La Lega ha potuto eleggere all'Europarlamento una pattuglia di 28 eurodeputati, seconda solo a quella del partito tedesco della CDU, che ne ha eletti 29. Nel febbraio 2020, dopo la formalizzazione dell'uscita del Regno Unito dall'UE, a causa del meccanismo di riassegnazione di una parte dei seggi britannici a Strasburgo il ripescaggio del leghista Vincenzo Sofo consente alla Lega di appaiare a quota 29 eurodeputati il partito di Angela Merkel.\nL'uscita dal governo Conte I.\nForte del risultato elettorale, l'8 agosto 2019 la Lega esce dalla maggioranza e chiede il ritorno alle urne per incassare il grande risultato elettorale anche a livello nazionale. L'indomani presenta al Senato una mozione di sfiducia nei confronti del governo.\nIl 20 agosto dopo un lungo scontro al Senato tra leghisti da una parte, Conte e M5S dall'altra, Salvini ritira la sua sfiducia al governo, ma allora \u00e8 Conte, che vedendo nei leghisti mancanza di coraggio nell'esprimere il gesto della sfiducia, rassegna le dimissioni. Nei giorni successivi, Salvini si rende disponibile a formare un nuovo governo con il M5S, proponendo Luigi Di Maio come presidente del Consiglio: quest'ultimo rifiuta ogni ipotesi di accordo col partito che aveva ormai aperto la crisi.\nL'opposizione al Governo Conte II.\nL'esperienza di governo termina il 5 settembre 2019, per un totale di 461 giorni, ovvero 1 anno, 3 mesi e 4 giorni, con la fiducia al governo Conte II con il voto contrario della Lega. Dunque, il partito torna all'opposizione rispetto al Governo sostenuto da Partito Democratico, Movimento 5 Stelle e Liberi e Uguali.\nIl congresso federale del 2019.\nNel congresso federale della Lega Nord tenutosi il 21 dicembre 2019, furono apportate alcune importanti modifiche allo statuto del partito, tra cui la riduzione dei poteri del Presidente federale, l'allungamento della scadenza del mandato del segretario e del consiglio federale da tre a cinque anni, l'introduzione del \"doppio tesseramento\" e la possibilit\u00e0 che il consiglio federale conceda l'utilizzo del simbolo ad altri movimenti politici, \"le cui affinit\u00e0 con gli obiettivi di Lega Nord sono rimesse alla valutazione del massimo organo esecutivo del partito\".\nCon la chiusura della campagna per il tesseramento nell'agosto 2020 della Lega per Salvini Premier, tale partito, fino ad allora attivo solo nell'Italia centro-meridionale, divent\u00f2 attivo in tutto il territorio nazionale. La Lega Nord, non potendo essere sciolta poich\u00e9 gravata da un debito di 49 milioni di euro con lo Stato italiano, \u00e8 stata invece formalmente tenuta in vita mentre le sue tessere sono state donate agli ex militanti, con la restituzione dei 50 euro versati a chi invece le aveva gi\u00e0 pagate.\nCritiche e controversie.\nAccuse di xenofobia.\nLa \"Commissione europea contro il razzismo e l'intolleranza\" (ECRI), organo di esperti indipendenti del Consiglio d'Europa, in due rapporti consecutivi sulla situazione italiana, nel 2002 e nel 2006, ha denunciato come \u00abgli esponenti della Lega Nord hanno fatto un uso particolarmente intenso della propaganda razzista e xenofoba, quantunque si debba notare che anche dei membri di altri partiti hanno usato un linguaggio politico xenofobo o in altra maniera intollerante\u00bb. Quattro anni dopo l'ECRI ha notato \u00abcon rammarico che, da allora, alcuni membri della Lega Nord hanno intensificato l'uso di discorsi razzisti e xenofobi in ambito politico. Pur rilevando che si sono espressi in tal senso soprattutto dei rappresentanti eletti locali di questo partito, anche certi importanti politici a livello nazionale hanno rilasciato dichiarazioni razziste e xenofobe. Tali discorsi hanno continuato a prendere di mira essenzialmente gli immigrati extracomunitari, ma anche altri membri di gruppi minoritari, ad esempio i Rom e i Sinti\u00bb. Di seguito si ricorda \u00abche nel dicembre del 2004, Il tribunale di prima istanza di Verona ha giudicato colpevoli di incitamento all'odio razziale sei esponenti locali della Lega Nord, in relazione a una campagna organizzata per cacciare un gruppo di Sinti da un campo temporaneo sul territorio locale. Le sei persone furono condannate a sei mesi di prigione, e al pagamento di 45.000 euro per danni morali, con divieto di partecipare a qualsiasi attivit\u00e0 di propaganda elettorale per tre anni e di presentarsi alle elezioni nazionali e locali\u00bb.\nAl momento della pubblicazione del rapporto del 2002, Bossi aveva difeso s\u00e9 e la Lega Nord affermando che \u00abLa Lega non \u00e8 razzista e non \u00e8 xenofoba. Noi siamo democratici. [\u2026] Io sono tranquillo, queste accuse le respingo al mittente. Razzista e xenofoba \u00e8 la sinistra. Noi siamo in regola, non siamo Le Pen. [\u2026] Noi siamo il contrario di Le Pen e chi ci accosta \u00e8 un farabutto. Altro che razzisti e xenofobi\u00bb.\nIl 9 gennaio 2015 il segretario della Lega Nord Matteo Salvini durante un presidio contro la costruzione di una moschea a Milano ha dichiarato \u00abL'islam \u00e8 pericoloso, non \u00e8 una religione come le altre e non va trattato come le altre religioni. Nel nome dell'Islam ci sono milioni di persone in giro per il mondo, e anche sui pianerottoli di casa nostra, pronti a sgozzare e uccidere\u00bb.\nIl 2 ottobre 2020 il Partito Sardo d'Azione, guidato da Christian Solinas, a causa della sua alleanza con la Lega viene espulso dall'Alleanza Libera Europea, partito politico europeo che vieta ai suoi membri la collaborazione con partiti ritenuti xenofobi.\nInoltre, nel giugno del 2020, nel Parlamento europeo, la Lega ha votato contro la risoluzione che condannava ogni forma di razzismo, odio e violenza.\nAccuse di omofobia.\nLa Lega si \u00e8 sempre schierata contro unioni civili, matrimoni e adozioni gay ed \u00e8 stata per questi ed altri motivi accusata di omofobia e transfobia.\nNel settembre 2000, durante un comizio a Venezia, il fondatore della Lega Umberto Bossi afferm\u00f2: \"I poteri occulti hanno tentato di far passare in Europa, con l'appoggio dei comunisti e delle lobby gay, l'affidamento dei bambini in adozione alle coppie omosessuali. Non abbiamo niente contro gli omosessuali, ma lanciamo un monito alla nuova famiglia Addams. Guai, Europa! Gi\u00f9 le mani dai bambini, sporcaccioni!\". Successivamente Bossi torn\u00f2 sull'argomento: \"I poteri forti sostengono la famiglia omosessuale. Non possono fare figli, e quindi si scardinano i valori. E la sinistra, i nazisti rossi, non amano la famiglia tradizionale. Alleati con i banchieri e i poteri forti, sognano l'utopia\". Nei mesi successivi, la Lega Nord raccolse le firme contro il progetto europeo che voleva riconoscere le adozioni per i gay.\nNel 2006, Roberto Calderoli afferm\u00f2: \u00abLa civilt\u00e0 gay ha trasformato la Padania in un ricettacolo di culattoni. Qua rischiamo di diventare un popolo di ricchioni\u00bb. e \u00abQuesti culattoni hanno nauseato. Pacs e porcherie varie hanno come base l'arido sesso e queste assurde pretese di privilegi da parte dei culattoni, sono fuori luogo e nauseanti.\u00bb\nNel 2007, Giancarlo Gentilini dichiar\u00f2: \u00abDar\u00f2 immediatamente disposizioni alla mia comandante (dei vigili urbani) affinch\u00e9 faccia pulizia etnica dei culattoni, i culattoni devono andare in altri capoluoghi di regione che sono disposti ad accoglierli. Qui a Treviso non c'\u00e8 nessuna possibilit\u00e0 per culattoni o simili\u00bb.\nSergio Divina ha dichiarato che \u00abUn figlio gay \u00e8 una disgrazia\u00bb. Poi ha aggiunto: \u00abUn figlio te lo tieni in quel modo, anche se fosse un delinquente, ti tieni anche un figlio deficiente e cretino\u00bb.\nSantino Bozza ha dichiarato \u00abI gay? So purtroppo che esistono, loro sono malati, diversi, sbullonati. Se li vedo baciarsi, sputo a terra per lo schifo. [\u2026] Non devono farsi vedere in giro\u00bb.\nGianluca Buonanno ha pi\u00f9 volte espresso posizioni considerate omofobe. Nel 2011, nel pieno della discussione della legge contro l'omofobia, dichiara: \u00abSi fa sempre finta di nulla, le vittime sono sempre gli omosessuali. Invece no, esistono delle situazioni imperdonabili anche in altri ambiti, si pensi alle denunce nel mondo della Chiesa. Ai gay sembra sempre tutto dovuto, invece ognuno deve stare al proprio posto, tutti hanno i diritti per\u00f2 loro su ogni cosa si sentono discriminati. Quando succede che un omosessuale viene malmenato viene fuori un grande clamore, ma nessuno dice niente quando chi \u00e8 malmenato non \u00e8 gay\u00bb. \u00abAl Gay Pride si vedono delle scene che fanno schifo, scene orripilanti. Il Pride fa schifo. Un bambino se lo vede si chiede: cosa fanno quei pagliacci che sfilano l\u00ec? Si svolge in posti pubblici e un bambino potrebbe pensare che qualcosa non quadra se vede certe porcherie. La Idem e la Boldrini non dovrebbero rappresentare le istituzioni a una carnevalata con gay e lesbiche che fanno vedere di tutto, fanno vedere il culo, si baciano in strada, fanno strani versi e hanno i seni rifatti. Se un gay si avvicina e ci prova se viene a rompermi le palle gli do un calcio nei coglioni\u00bb.\nNel settembre 2013, Flavio Tosi, su Radio 24, ha affermato: \u00abPensare che i gay siano malati \u00e8 un'opinione legittima, non \u00e8 reato. Fino a qualche anno fa l'Oms, l'Organizzazione mondiale della Sanit\u00e0, metteva l'omosessualit\u00e0 nella categoria delle malattie, voi pensate che all'Oms fossero tutti omofobi? Bisogna avere rispetto di tutte le opinioni. Non sono d'accordo, ma non posso aver il diritto di impedire che uno dica che l'omosessualit\u00e0 \u00e8 una malattia\u00bb. \u00abIl Gay Pride? Chi lo organizza sbaglia perch\u00e9 \u00e8 una carnevalata. E fare una carnevalata non aiuta\u00bb.\nIl 15 novembre 2013, Matteo Salvini si \u00e8 dichiarato contrario alle adozioni gay, quando, commentando la decisione del tribunale di Bologna di affidare una bimba a una coppia gay, ha affermato che \u00ab\u00c8 assurdo affidare una bimba a due gay. Pare davvero ci sia qualcuno che vuole un mondo alla rovescia\u00bb. Successivamente ha aggiunto: \u00abIl matrimonio \u00e8 fra un uomo e una donna e i figli nascono da un uomo e da una donna. Senza la famiglia fondata su una mamma e su un pap\u00e0 la societ\u00e0 finisce\u00bb.\nNel 2016 ha votato contro il disegno di legge presentato dalla senatrice Monica Cirinn\u00e0 del Partito Democratico, che ha introdotto in Italia le Unioni Civili tra persone dello stesso sesso.\nNel marzo del 2021, nel Parlamento europeo, la Lega ha votato contro la risoluzione che dichiarava l\u2019Unione europea una \u201czona di libert\u00e0 per le persone LGBTI+\u201d.\nNonostante tutto questo, all'interno della Lega Nord ci sono opinioni divergenti tra i membri sui temi riguardanti l'omosessualit\u00e0 e i diritti relativi. Nel 2012 uno degli esponenti apparentemente pi\u00f9 a destra del partito, Mario Borghezio, dichiar\u00f2: \"Si ai gay nella Lega, non bisogna avere paura dei gay\". Nel 2013 il consigliere comunale di Brescia Nicola Gallizioli dichiar\u00f2: \"La Lega non \u00e8 omofoba\". Nel 2014 la Lega Nord, presso il consiglio regionale della Lombardia, ha votato a favore del patrocinio al Gay Pride di Milano. Molti sono stati i sindaci leghisti, dopo l'approvazione delle unioni civili, che hanno sposato coppie omosessuali nonostante la contrariet\u00e0 del segretario Matteo Salvini, anche la candidata a sindaco di Bologna, Lucia Borgonzoni, dichiar\u00f2 durante la commemorazione delle vittime della strage di Orlando, che non avrebbe avuto nessun problema a sposare in comune coppie omosessuali.\nVertenze giudiziarie.\nIl processo ENIMONT.\nNel novembre del 1993 la Lega Nord entra per la prima volta nelle indagini di Mani Pulite, che da quasi due anni stavano scuotendo la politica italiana incassando anche il plauso leghista. Il 24 novembre nel processo Enimont, il processo pi\u00f9 celebre di Tangentopoli, Carlo Sama, amministratore Montedison e cognato di Raul Gardini, afferma di \u00abnon escludere che la Lega Nord abbia percepito soldi in campagna elettorale nel '92\u00bb. Il 4 dicembre \"L'Espresso\" rivela che la Montedison avrebbe deciso di versare 200 milioni di lire ad Alessandro Patelli, segretario organizzativo, e, fino al 12 agosto 1992, tesoriere della Lega Nord. Tre giorni dopo Patelli \u00e8 posto agli arresti perch\u00e9 chiamato in causa dal responsabile delle relazioni istituzionali dei Ferruzzi, Marcello Portesi, il quale conferma di aver dato 200 milioni al bar Doney di via Veneto a Roma a Patelli per conto di Sergio Cusani \u00abin prossimit\u00e0 delle elezioni politiche del 1992\u00bb. Bossi e la Lega Nord difendono Patelli: \u00ababbiamo sempre confidato nella magistratura che deve punire i colpevoli e assolvere gli innocenti. Non cambiamo idea e quindi esigiamo che la magistratura agisca in tempi brevi e che, di conseguenza, rilasci chi \u00e8 innocente come Patelli\u00bb. Ma il giorno dopo Patelli ammette tutto e dunque posto agli arresti domiciliari. Il 20 dicembre Antonio Di Pietro interroga Umberto Bossi dopo che il giorno prima l'ex leghista Pier Gianni Prosperini aveva sostenuto che \u00abc'erano ben poche possibilit\u00e0 che il cassiere agisse senza l'input del segretario. Anche perch\u00e9 altrimenti nessuno gli avrebbe dato una lira\u00bb. Bossi raccoglie allora i 200 milioni al II Congresso della Lega Lombarda e consegna l'assegno alla procura, la quale rifiuta e interroga Bossi (che nega tutto, tranne gli incontri con Sama). Bossi \u00e8 cos\u00ec ufficialmente indagato per concorso in violazione della legge sul finanziamento dei partiti in concorso con Patelli.\nIl 5 gennaio 1994 Bossi \u00e8 interrogato in aula al processo Cusani in diretta TV per quasi un'ora. Per questa vicenda, la giustizia italiana riconoscer\u00e0 Bossi e Patelli sempre colpevoli e li condanner\u00e0 a 8 mesi di reclusione ciascuno, ma nessuno vedr\u00e0 mai il carcere grazie alla sospensione automatica della pena in virt\u00f9 della Legge 27 maggio 1998, n. 165 detta legge Simeone-Saraceni, approvata poco tempo prima della sentenza di Cassazione.\nLa Guardia Nazionale Padana.\nLa Guardia Nazionale Padana (GNP), conosciuta popolarmente anche con il soprannome di camicie verdi, era una associazione e formazione di ronda, vicina alla Lega Nord, ispirata agli ideali dell'indipendentismo padano e attiva tra gli anni '90 e gli anni 2000. Nate durante la met\u00e0 degli anni novanta, le cosiddette \"camicie verdi\" si evolsero successivamente nella Guardia Nazionale Padana, Il primo raduno della GNP avvenne il 18 maggio del 1997. Il 17 dicembre 1998, il presidente dell'associazione Alfredo Pollini venne eletto membro del governo della Padania.\nNel 1998 il pm di Verona Guido Papalia ha chiesto il rinvio a giudizio per Umberto Bossi ed altri 41 dirigenti della Lega Nord ipotizzando i reati di attentato contro l'integrit\u00e0 dello Stato, attentato contro la Costituzione, associazione di carattere militare con scopo politico, associazione antinazionale. Il pm accusa la Lega Nord di aver tentato di \u00abdisciogliere l'unit\u00e0 dello Stato italiano mediante disgregazione del suo territorio per creare una nuova entit\u00e0 statuale chiamata Padania\u00bb. I fatti contestati risalgono al maggio del 1996, quando a villa Riva Berni di Bagnolo San Vito Umberto Bossi var\u00f2 il Parlamento della Padania e rivendicando \u00abil diritto all'esercizio della resistenza e della secessione\u00bb, sul quale avrebbero dovuto vegliare due gruppi: le \"camicie verdi\" e la Guardia Nazionale Padana. Tuttavia nel frattempo \u00e8 stato approvato un provvedimento che cancella il reato se non accompagnato da violenze.\nSolo nel 2010 vi sar\u00e0 il rinvio a giudizio per gli esponenti del Carroccio per i fatti del 1996. Per\u00f2 solo 36 leghisti sono stati rinviati, poich\u00e9 il GUP ha preso atto della mancata autorizzazione nei confronti di dieci parlamentari, tra cui Bossi, Maroni e Calderoli. Nel settembre 2016 la Cassazione conferma l'assoluzione per tutti i coinvolti nel processo chiudendo un'odissea giudiziaria durata 20 anni. \nLe presunte tangenti al partito.\nIl 6 marzo 2012 il presidente del Consiglio regionale della Lombardia, Davide Boni, della Lega Nord, \u00e8 iscritto nel registro degli indagati dalla procura della Repubblica di Milano con l'accusa di corruzione. La somma delle tangenti il cui valore ammonterebbe a oltre un milione di euro sarebbe stata utilizzata per \"esigenze del partito\". Il 20 febbraio 2014 viene chiesta l'archiviazione del caso corruzione per infondatezza della notizia di reato, in quanto \u00abgli accertamenti disposti hanno fornito riscontri, nella maggior parte dei casi, inconciliabili con i fatti esposti\u00bb.\nIl 23 aprile 2012 i magistrati di Napoli si sono recati in Svizzera per sequestrare documenti contabili di una fiduciaria elvetica che, a detta di questi, dimostrerebbero il pagamento di tangenti del valore di dieci milioni di euro alla Lega Nord da parte di Finmeccanica. La questione \u00e8 legata alla sigla dell'accordo per la vendita di 12 elicotteri di Agusta Westland al governo indiano. La dirigenza della Lega Nord ha respinto con decisione il coinvolgimento del partito in tale vicenda. La Procura di Napoli, a distanza di alcuni mesi, ha inoltre smentito le voci secondo cui l'ex ministro Maroni sarebbe stato indagato, in quanto non ve n'\u00e8 motivo. Il 18 luglio 2014 il pm Eugenio Fusco chiede l'archiviazione del reato in quanto, secondo l'esito delle indagini, non \u00e8 stata raggiunta \u00abla prova del reato di illecito finanziamento alla Lega\u00bb. A tal proposito il governatore lombardo Maroni, durante il congresso federale di Padova, ha detto:\nScandalo dei rimborsi regionali in Lombardia.\nIl 14 dicembre 2012 viene resa nota l'indagine della procura di Milano sull'utilizzo illecito dei rimborsi ai gruppi consiliari da parte dei gruppi politici del consiglio regionale lombardo. Tra i 40 indagati vi sono anche i capigruppo di Pdl e Lega Nord, Paolo Valentini e Stefano Galli, e Renzo Bossi con l'accusa di peculato.\nScandalo dei rimborsi regionali in Piemonte.\nIl 28 novembre 2013 viene resa nota un'indagine che coinvolge una regione a guida Lega Nord, ossia la regione Piemonte. L'indagine \u00e8 quella relativa ai rimborsi delle spese sostenute dall'allora presidente della regione Piemonte Roberto Cota (decaduto dall'incarico di Presidente della Regione Piemonte a seguito di annullamento delle elezioni del 2010). A detta della guardia di finanza il danaro speso dal governatore non avrebbe nulla a che vedere con l'attivit\u00e0 istituzionale, e dunque il danaro pubblico sarebbe stato utilizzato per fini personali La somma contestata \u00e8 di circa venticinquemila euro.\nLa truffa dei rimborsi elettorali.\nIl 24 settembre 2017 il tribunale di Genova dispone la confisca di 49 milioni di euro dai fondi della Lega Nord: ai vertici del partito (l'allora segretario Umberto Bossi e il tesoriere Francesco Belsito) viene contestato il reato di truffa ai danni dello Stato, in ragione dei rimborsi elettorali utilizzati sia per acquistare oro e diamanti in Tanzania, sia per destinarli in fondi d'investimento speculativi. Il 13 aprile 2018 la suprema Corte d\u00e0 parere favorevole al ricorso presentato dalla procura di Genova che chiede di estendere il blocco dei fondi anche alle somme che arriveranno in futuro alla Lega Nord. Il 3 luglio 2018 la Corte suprema di cassazione estende la possibilit\u00e0 dell'Italia di rivalersi su ogni possibile conto o bene ricollegabile al partito per recuperare il danno erariale.\nIl 6 settembre 2018 il tribunale di Genova conferma il ricorso rendendo esigibile dal partito i 49 milioni di euro sottratti al pubblico erario.\nIl 6 agosto 2019 la Cassazione conferma la confisca di 49 milioni di euro.\nIndagine su presunti fondi russi alla Lega.\nA giugno del 2019, il sito statunitense \"Buzzfeed News\" ha pubblicato le intercettazioni ambientali di una riunione svoltasi all'hotel Metropol di Mosca il 18 ottobre 2018 fra alcuni esponenti della politica e del mondo degli affari, italiano e locali, per un presunto accumulo di fondi russi destinati a favore della Lega Nord.\nLa Procura di Milano ha inserito nel registro degli indagati, fra gli altri: Gianluca Savoini (ex portavoce di Salvini), il consulente bancario Francesco Vannucci e l'avvocato internazionalista Gianluca Meranda.\nCorrenti e gruppi interni.\nLa Lega Nord vuole unire tutti quei cittadini delle regioni settentrionali italiane i quali domandano l'autonomia e il federalismo, secondo un criterio di pragmatismo ideologico.\nLe diverse sensibilit\u00e0 fra i vari esponenti del partito non sono infatti organizzate in correnti. Esistono diverse associazioni, che si definiscono \"partiti padani\", ma non svolgono effettiva azione politica.\nPrimi anni novanta.\nSecondo una ricostruzione del giornalista di \"Repubblica\" Guido Passalacqua, nel 1993 nella Lega Nord si potevano individuare tre aree:\nGruppi nel Parlamento del Nord.\nIl 26 ottobre 1997 la Lega Nord organizz\u00f2 in migliaia di gazebo allestiti nelle piazze le cosiddette \u00abprime elezioni del Parlamento della Padania\u00bb (successivamente Parlamento del Nord). 6.026.000 persone si recarono ai seggi e scelsero tra diversi partiti padani:\nPrimi anni 2010: bossiani e maroniani.\nNel 2011, le cronache giornalistiche riportano una divisione informale all'interno dei dirigenti del Carroccio tra i fedelissimi di Bossi e quelli di Maroni. All'inizio del 2012, la divisione fu resa esplicita in occasione del voto sull'arresto del deputato Nicola Cosentino. Mentre Maroni annunciava il voto favorevole della Lega Nord, Bossi spinse per il voto contrario. Contro Maroni fu emesso il divieto di parlare in pubblico, poi ritirato a fronte della rivolta della base. Erano ravvisabili le seguenti correnti::\nSegreteria Salvini (2014 - 2020).\nL'avvento di Matteo Salvini quale segretario della Lega Nord ha fortemente semplificato la struttura e le correnti interne al partito, riducendole ad un paio:\nStruttura.\nLa Lega Nord \u00e8 una confederazione composta da circa quindici movimenti politici regionali.\nGli organi che rappresentano tutto il partito sono detti \"federali\", mentre quelli che rappresentano le comunit\u00e0 regionali, sub-regionali o provinciali sono detti \"nazionali\" (nella Lega Nord i coordinatori regionali sono detti segretari nazionali).\nIl Congresso Federale rappresenta gli associati delle Sezioni Nazionali della Lega Nord e pu\u00f2 modificare lo Statuto. Esso stabilisce la linea politica e programmatica ed esamina le attivit\u00e0 svolte dalle sue Sezioni Nazionali.\nIl Consiglio Federale determina l'azione generale, in esplicazione del programma elaborato dal Congresso Federale. Dura in carica tre anni, salvo il caso di contemporanee dimissioni di pi\u00f9 della met\u00e0 dei suoi membri.\nSecondo lo storico Giuseppe Vacca, \u00abla Lega di Bossi\u00bb \u00e8 \u00abl'unico erede\u00bb del modello gramsciano di partito politico, inteso come elemento mediatore della democrazia, strutturato e radicato nel territorio, capace di rispondere alle richieste del popolo. Roberto Maroni ha anche dichiarato che nell'organizzazione i leghisti sono \u00abgli unici che si ispirano a chi sapeva cosa erano i partiti, cio\u00e8 a Lenin. I partiti sono un'organizzazione difficile da mantenere, perch\u00e9 si fondano sul volontariato e migliaia di persone devono essere motivate. C'\u00e8 uno che comanda e gli altri che danno esecuzione al progetto\u00bb.\nOrgani nazionali.\nLa Lega Nord \u00e8 articolata nelle seguenti Sezioni nazionali, al cui vertice vi \u00e8 un Segretario nazionale e un Presidente nazionale.\nTredici sono ufficialmente riconosciute dallo Statuto e, come tali, sono rappresentate nel Consiglio federale del partito:\nOltre a queste, vi sono altre tre Sezioni Nazionali citate nel sito, ma che non sono ancora riconosciute dallo Statuto:\nOrganizzazione giovanile.\nL'organizzazione giovane del partito era il Movimento Giovani Padani, nato nel 1991, che raccoglieva i giovani dai 13 ai 35 anni. Il primo segretario fu Massimiliano Romeo.\nCome il partito anche il MGP si componeva di un coordinamento federale e dei vari coordinamenti nazionali (regionali). Collegati al MGP erano:\nMovimento Studentesco Padano (M.S.P.), presente nelle scuole superiori;\nMovimento Universitario Padano (M.U.P.), presente nelle universit\u00e0.\nNel 2018, poco prima del passaggio di consegne dalla vecchia Lega Nord alla nuova Lega per Salvini Premier, l'organizzazione giovanile era stata rinominata in Lega Giovani e le sue organizzazioni collaterali in \"Studenti di Buonsenso per l'Autonomia e il Merito\" (S.B.A.M.), nelle scuole superiori, e \"Lega Universitaria\", nelle universit\u00e0.\nRelazioni con la Chiesa cattolica.\nLe relazioni tra la Lega Nord e la Chiesa cattolica hanno attraversato diverse fasi, passando pi\u00f9 volte da buone a pessime.\nLa Chiesa di Roma \u00e8 stata talvolta attaccata come esempio di centralismo o per le sue posizioni in difesa dell'immigrazione. In altri momenti, la Chiesa \u00e8 stata difesa dalla Lega Nord, che si \u00e8 schierata dalla stessa parte per quanto riguarda bioetica, diritto di famiglia e la proposta di inserimento delle radici giudeo-cristiane nella Costituzione Europea.\nIl 17 dicembre 1990 la Conferenza Episcopale Italiana diretta dal cardinale Ugo Poletti e dal vescovo Camillo Ruini con il documento \"Evangelizzazione e testimonianza della carit\u00e0\" condannava le \u00abchiusure particolaristiche\u00bb e quindi per molti si trattava di una sconfessione dell'allora emergente Lega Nord.\nPi\u00f9 esplicitamente nel novembre 1992 il cardinale Giovanni Saldarini, arcivescovo di Torino e vicepresidente della CEI, e i presuli Attilio Nicora, vescovo di Verona, e Bruno Foresti, vescovo di Brescia, scrivevano sul settimanale \"Famiglia Cristiana\" perch\u00e9 votare Lega Nord fosse anticristiano e perch\u00e9 dunque \u00aballo stato attuale \"nessuna benedizione\" pu\u00f2 venire dai vescovi, perch\u00e9 corrisponderebbe ad una legittimazione del particolarismo\u00bb. Seguiranno altri attacchi dalle colonne de \"L'Osservatore Romano\" e de \"La Civilt\u00e0 Cattolica\", con quest'ultima che definir\u00e0 la Lega Nord un partito \u00abassai pericoloso e distruttivo\u00bb.\nAltro momento basso nei rapporti Lega Nord-Chiesa si \u00e8 avuto nel 1997, quando Umberto Bossi dichiarava:\n e ancora \u00abIl Sud \u00e8 quello che \u00e8 grazie all'Atea Romana Chiesa, con i suoi vescovoni falsoni che girano con la croce d'oro nei paesi dove si muore di fame: il principale potere antagonista dei padani\u00bb [\u2026] \u00abI preti pensino all'anima, lascino stare la politica\u00bb.\nAlla fine degli anni novanta, la Lega Nord sembrava rigettare il Cristianesimo a favore di pratiche paganeggianti. Nel dicembre 1996 Bossi raccoglieva le ampolle di acqua del \"dio Po\", e nel 1998, Roberto Calderoli si sposava con \"rito celtico\".\nNegli anni 2000 la Lega Nord si riavvicina alla Chiesa, in funzione anti-islamica, trovandosi vicina alle posizioni del vescovo di Como Alessandro Maggiolini, e dell'arcivescovo di Bologna Giacomo Biffi. Allo stesso periodo risale la frequentazione dei lefebvriani da parte dei leghisti.\nUna forte campagna viene invece condotta da Radio Padania Libera contro il nuovo arcivescovo di Milano, Dionigi Tettamanzi, considerato un buonista amico dei comunisti e degli immigrati musulmani.\nInfine, la Lega Nord ha dimostrato negli anni una forte consonanza con la CEI sui temi di bioetica e diritti civili: aborto, eutanasia, matrimoni gay e inseminazione artificiale.\nA livello europeo, nel 2005-2006 ha tenuto banco la controversia sull'introduzione del riferimento alle \"radici giudaico-cristiane dell'Europa\", fortemente voluto da papa Giovanni Paolo II. La Lega Nord ha sostenuto, cos\u00ec come tutto il centrodestra, tale battaglia.\nUn forte momento di scontro tra Lega Nord e Chiesa italiana si \u00e8 avuto poi nell'agosto 2009 sulla rinnovata questione dell'accoglienza degli immigrati clandestini, dal 2009 perseguiti penalmente. In seguito a ci\u00f2, Bossi ha dichiarato \"Andr\u00f2 con Roberto Calderoli in Vaticano per avere un chiarimento con la Chiesa per ricordare che le nostre radici sono cristiane. La matrice della Lega \u00e8 cristiana e cattolica e siamo gli unici che veramente hanno radici cristiane\" e, di ritorno dall'incontro, \"Ho capito che il Vaticano non ce l'ha con noi\". Nella stessa occasione, Roberto Cota ha derubricato le polemiche come \"episodi isolati\", dichiarando che la linea politica della Lega Nord sull'immigrazione sarebbe perfettamente in linea con i valori cristiani.\nUn altro episodio di divergenza tra Lega Nord e vertici ecclesiastici ha avuto luogo tra il 6 e l'8 dicembre 2009, quando su \"La Padania\" appare un attacco contro l'arcivescovo di Milano (paragonato a un \"imam\"), Dionigi Tettamanzi, a causa, tra l'altro, della sua presa di posizione contro lo sgombero di 250 gitani da un campo abusivo presso il capoluogo lombardo. Altri attacchi sono giunti poco dopo dal ministro Roberto Calderoli e dal viceministro Castelli. Tali affermazioni hanno suscitato polemiche da parte delle altre forze politiche, compresi esponenti dell'area cattolica del Popolo della Libert\u00e0. Bossi ha tuttavia minimizzato, e altri esponenti della Lega Nord, tra cui l'europarlamentare Salvini, hanno chiesto di incontrare il cardinale per un chiarimento, pur senza smentire quanto scritto dal quotidiano leghista.\nPer Ilvo Diamanti tali episodi mostrano che in Italia \u00abla religione viene usata come strumento di consenso partigiano ed elettorale.\u00bb.\nVicinanza ai lefebvriani.\nPer anni alla Lega Nord \u00e8 stata considerata vicina alla Fraternit\u00e0 sacerdotale San Pio X (i cui associati sono noti come lefebvriani), con la quale condivide il cattolicesimo della tradizione, usato \u00aball'occorrenza, come elemento di identit\u00e0 padana\u00bb.\nAlla notizia che il 21 gennaio 2009 il Papa ha rimosso la scomunica ai lefebvriani, il capogruppo della Lega Nord al Senato, Federico Bricolo, ha espresso gioia, osservando che \u00absi chiude oggi un doloroso periodo che aveva visto i difensori della tradizione cattolica e del magistero costante e continuo della Chiesa allontanati, esiliati dalla Chiesa romana\u00bb.\nIl rapporto con l'associazione tradizionalista si rompe quando il 29 gennaio 2009 don Floriano Abrahamowicz della \"Fraternit\u00e0 Sacerdotale San Pio X\", gi\u00e0 celebrante ufficiale e di messe dell'associazione \"Padania Cristiana\" di Mario Borghezio, dichiara \u00abche le camere a gas sono esistite almeno per disinfettare, ma non so dirle se abbiano fatto morti oppure no\u00bb. Queste parole porteranno all'espulsione del prete dalla \"Fraternit\u00e0 Sacerdotale San Pio X\" e all'immediata presa di distanza dei massimi esponenti leghisti da Abrahamowicz e dalla Fraternit\u00e0 San Pio X.\nAssociazioni.\nVolontariato e sociale.\nLa Lega Nord conta all'interno della propria organizzazione diverse associazioni di volontariato. Tra le associazioni figurano:\nAmbiente e territorio.\nAlcune associazioni si occupano di ambiente e salvaguardia del territorio: Padania Bella, Volontari Verdi, Padania Ambiente, Alpini padani.\nMedia.\nNel mondo dei mass media, sono vicini alla Lega Nord:\nDal 1998 al 2012 il partito organizz\u00f2 il concorso di bellezza \"Miss Padania\". La Lega Nord ha gestito anche una rete televisiva, TelePadania, i cui programmi andarono in onda dal 1998 al 30 giugno 2014 su Telecampione.\nSport.\nPer le attivit\u00e0 sportive, sono attive:\nNel 2011 e nel 2012 \u00e8 stato organizzato il Giro di Padania, corsa a tappe maschile di ciclismo su strada, ideata dal senatore leghista Michelino Davico.\nCongressi federali.\nDi seguito l'elenco dei congressi svoltisi nel corso degli anni, con luogo, data e motto:\nRaduni.\nPontida.\nIl primo raduno della Lega Nord si tenne a Pontida, in provincia di Bergamo, il 19 maggio 1990. Da allora si svolge costantemente con cadenza annuale (solo tra il 1992 e il 1996 si tenne pi\u00f9 di un raduno all'anno) tranne nel 2004, nel 2012 e nel 2020, per un totale di 31 edizioni.\nVenezia.\nIl 15 settembre 1996, a Venezia, si tenne la prima Festa dei popoli padani; in quell'occasione venne dichiarata l'indipendenza della Padania. Dal 1996 al 2015 si sono tenute XVII edizioni, con cadenza annuale (tranne nel 2004).\nIscritti.\nRegolamenti.\nLo statuto della Lega Nord prevede due diversi livelli di partecipazione all'attivit\u00e0 del partito:\nStatistiche.\nLe statistiche sotto riportate si riferiscono al totale delle tessere sottoscritte."}
{"id": "2701460", "revid": "1833487", "url": "https://it.wikipedia.org/wiki?curid=2701460", "title": "Sperlinga (Chiaramonte Gulfi)", "text": "Sperlinga, (\"Spillinga\" in siciliano) 270 metri s.l.m., \u00e8 una frazione del comune di Chiaramonte Gulfi, in provincia di Ragusa.\nSorge nella piana di Vittoria ai piedi dei monti Iblei lungo la SP.5 a 9\u00a0km da Chiaramonte Gulfi. Non distanti dalla borgata sorgono gli insediamenti di Roccazzo, Gerardo, Piano dell'Acqua, Quaglio e il sito archeologico dell'attivo centro kerameik\u00f2s ellenistico di Scornavacche.\nEconomia.\nL'economia della frazione \u00e8 basata sull'agricoltura di vigneti, sia ad alberello che a tendone, e alberi da frutto, soprattutto arance.\nInfrastrutture e trasporti.\nA poco pi\u00f9 di un chilometro da Sperlinga passa la SS 514 (Strada a scorrimento veloce) che mette in comunicazione Ragusa e Catania mentre seguendo la SP.5 in direzione sud per 6\u00a0km si arriva all'aeroporto di Comiso."}
{"id": "2701469", "revid": "228587", "url": "https://it.wikipedia.org/wiki?curid=2701469", "title": "Nuoto alla Gymnasiade 2009", "text": "Le competizioni di nuoto alla Gymnasiade 2009 si tengono tra l'8 e il 12 dicembre. Tutti gli eventi si svolgono nella piscina Hamad Aquatic Centre."}
{"id": "2701470", "revid": "729019", "url": "https://it.wikipedia.org/wiki?curid=2701470", "title": "Nitro coloranti", "text": "I coloranti del gruppo nitro sono una delle classi di coloranti in cui \u00e8 suddiviso il Colour Index. Chimicamente sono strutture aromatiche coniugate, anche attraverso legami amminici, in cui \u00e8 presente come cromogeno uno o pi\u00f9 gruppi nitrici -NO2. Essendo il colore caratterizzato in prevalenza dal gruppo nitrico, varia solamente fra le tinte del giallo e dell'arancio. Il primo nitro colorante, come scoperta e come formula di struttura, \u00e8 l'acido picrico.\nAlcuni rappresentanti della categoria sono:\nApplicazioni.\nLa caratteristica principale \u00e8 l'economicit\u00e0 comparata all'alta resistenza alla luce, prerogativa che nonostante l'esiguo numero di rappresentati rende i nitro coloranti applicabili nella tintura tessile e nella stampa tessile soprattutto per lana, seta e fibre poliammidiche e poliestere, nella colorazione della pelle e del cuoio. Recenti prodotti hanno trovato applicazione nella stampa trasfer e nell'ink-jet. Fra gli svantaggi pesano principalmente la bassa resa colore con assorbivit\u00e0 molare bassa (\u03b5max=5000 - 8000), ed il fatto che spesso all'interno della struttura molecolare sono presenti gruppi di ammine aromatiche sospettate di essere cancerogene. L'aumento del potere colorante pu\u00f2 essere implementabile sostituendo il gruppo amminico con un gruppo azoico, il che per\u00f2 farebbe cambiare anche classe al colorante.\nAlcuni nitro coloranti possiedono propriet\u00e0 erbicida e fungicida.\nL'esanitrodifenilammina \u00e8 un esplosivo.\nPreparazione.\nA livello industriale si ottengono con un passaggio finale di condensazione fra un'ammina aromatica con sistemi aromatici gi\u00e0 contenenti il gruppo nitrico."}
{"id": "2701472", "revid": "729019", "url": "https://it.wikipedia.org/wiki?curid=2701472", "title": "San Jos\u00e9 el Idolo", "text": "San Jos\u00e9 el Idolo \u00e8 un comune del Guatemala facente parte del dipartimento di Suchitep\u00e9quez."}
{"id": "2701473", "revid": "1442080", "url": "https://it.wikipedia.org/wiki?curid=2701473", "title": "Jean Tabary", "text": " \u00c8 noto per creato le storie a fumetti e del cartone animato \"Iznogoud\". \nHa collaborato con Ren\u00e9 Goscinny, creatore di \"Asterix\", dal 1962 fino alla sua morte nel 1977.\nNegli anni '70, dopo la morte di Goscinny, Tabary ha continuato a scrivere le storie di Iznogoud."}
{"id": "2701474", "revid": "729019", "url": "https://it.wikipedia.org/wiki?curid=2701474", "title": "Massa media", "text": "In chimica si definisce massa media di una molecola la massa molecolare di quella molecola calcolata prendendo per ogni elemento la massa media, cio\u00e8 la media ponderata sull'abbondanza in natura della massa relativa di ogni isotopo."}
{"id": "2701477", "revid": "599013", "url": "https://it.wikipedia.org/wiki?curid=2701477", "title": "Abdelaziz Dnibi", "text": "Carriera.\nCresciuto calcisticamente in Marocco (con la quale prima Nazionale giovanile conta alcune presenze) e precisamente con l'Olympique Khouribga, viene acquistato dal nel novembre del 1996 proveniente dall'Al-Ahly, squadra del campionato egiziano, firmando un contratto triennale. In quell'unica annata in rosanero collezion\u00f2 solo 2 presenze: una con la subentrando a 9 minuti dalla fine e l'altra contro il gi\u00e0 retrocesso, per un totale di 53 minuti. \u00c8 stato il primo calciatore marocchino della storia della societ\u00e0 rosanero.\nLa sua stagione fu molto travagliata, e il fatto che fosse musulmano praticante e che quindi dovesse seguire il Ramadan lo penalizz\u00f2 in quanto l'allenatore Ignazio Arcoleo non lo faceva giocare (e ad esempio non lo convoc\u00f2 per il ritiro invernale svolto a Desenzano del Garda) ritenendolo fisicamente debole, \u00abnon in grado di sopportare i carichi di lavoro\u00bb. Capendo che questo andava solo a suo sfavore, il centrocampista decise di sospendere il rituale del digiuno per gli ultimi quindici giorni, tornando a mangiare regolarmente; riprese il Ramadan in giugno, a campionato terminato.\nProsegue quindi la sua carriera in Svizzera con Baden e Solothurn, nei Paesi Bassi con l'Haarlem, in Singapore con il Geyland United e in Indonesia con lo PSIS Semarang.\nNel settembre del 2008 ha fatto un periodo di prova all'Avellino, non venendo tesserato.\nVita privata.\nNei Paesi Bassi spos\u00f2 una donna di una religione diversa dalla sua, da cui successivamente divorzi\u00f2."}
{"id": "2701478", "revid": "599013", "url": "https://it.wikipedia.org/wiki?curid=2701478", "title": "James Conlin", "text": "Carriera.\nClub.\nTra il 1904 ed il 1906 ha collezionato 61 presenze e 5 goal con il Bradford City.\nNazionale.\nIl 7 aprile 1906 ha rappresentato la nazionale inglese in una partita contro la Scozia.\nGuerra.\nMuore nelle Fiandre durante la Prima guerra mondiale, il 23 giugno 1917."}
{"id": "2701479", "revid": "112393293", "url": "https://it.wikipedia.org/wiki?curid=2701479", "title": "Parco naturale regionale di Porto Conte", "text": "Il parco naturale regionale di Porto Conte \u00e8 un'area naturale protetta della Riviera del Corallo situata nella Sardegna nord-occidentale a nord di Alghero. Prende il nome dal sito di notevole importanza geo/naturalistica di Porto Conte in cui instiste per grande prevalenza territoriale. \u00c8 stato istituito per effetto della legge regionale n\u00b0 4 del 26 febbraio 1999. Occupa una superficie di 5.350 ha nel territorio amministrativo del comune di Alghero, al quale \u00e8 stata affidata la costituzione, avvenuta nello stesso anno, dell'organismo di gestione del parco, l'Azienda speciale Parco di Porto Conte.\nStoria.\nL'idea di creare un parco che includesse il territorio di Porto Conte fu lanciata da un gruppo di associazioni ambientaliste nel 1986. Nel 1995 venne presentato un disegno di legge regionale e nel 1999 il parco venne ufficialmente istituito.\nIl parco regionale \u00e8 suddiviso, a seconda del grado di protezione applicato, in quattro zone:\nAccessi.\nL'area protetta \u00e8 facilmente raggiungibile da Alghero, da cui \u00e8 distante poco pi\u00f9 di 20 km, percorrendo la strada statale 127 bis in direzione di Fertilia e proseguendo fino all'arrivo a Tramariglio, sede dell'ente di gestione del parco regionale. Arrivando da Sassari si percorre la strada statale 291 fino all'immissione nella strada provinciale numero 55 che giunge all'interno del parco.\nAttivit\u00e0.\nLa visita al parco regionale si articola in percorsi organizzati dell'ente gestore, in collaborazione con l'Ente Foreste della Sardegna, che gestisce il patrimonio ambientale del parco ed il complesso della foresta demaniale. Vengono proposti quattro percorsi differenti:\nStrutture ricettive.\nPresso il parco \u00e8 stato istituito il Centro di educazione ambientale marino e terrestre (abbreviato in CEAMAT) al fine di fornire uno strumento in grado di formare la cultura ambientale dei visitatori. Il centro ambientale si occupa anche della ricerca scientifica e dello studio degli ecosistemi e degli habitat costieri, marini e terrestri."}
{"id": "2701480", "revid": "729019", "url": "https://it.wikipedia.org/wiki?curid=2701480", "title": "Santo Domingo Suchitep\u00e9quez", "text": "Santo Domingo Suchitep\u00e9quez \u00e8 un comune del Guatemala facente parte del dipartimento di Suchitep\u00e9quez."}
{"id": "2701482", "revid": "287204", "url": "https://it.wikipedia.org/wiki?curid=2701482", "title": "Santo Domingo Suchitepequez", "text": ""}
{"id": "2701483", "revid": "217830", "url": "https://it.wikipedia.org/wiki?curid=2701483", "title": "Gran Premio motociclistico della Malesia 1996", "text": "Il Gran Premio motociclistico della Malesia 1996 fu la prima gara del motomondiale 1996 e la sesta edizione del Gran Premio motociclistico della Malesia.\nSi svolse il 31 marzo 1996 sul circuito di Shah Alam e vide la vittoria di Luca Cadalora su Honda nella classe 500, di Max Biaggi nella classe 250 e di Stefano Perugini nella classe 125."}
{"id": "2701488", "revid": "2207437", "url": "https://it.wikipedia.org/wiki?curid=2701488", "title": "Freeform (rete televisiva)", "text": "Freeform \u00e8 una rete televisiva via cavo statunitense, di propriet\u00e0 di ABC Family Worldwide Inc., una divisione della The Walt Disney Company.\nStoria.\nFreeform \u00e8 stata fondata nel 1977 da Pat Robertson col nome CBN Cable e si \u00e8 poi evoluta in The Family Channel. Nel 1998 \u00e8 stata venduta a Fox Kids Worldwide Inc (del gruppo News Corp.) e rinominata Fox Family. Il 24 ottobre 2001 Fox Family Worldwide Inc \u00e8 stata venduta a The Walt Disney Company, la vendita alla Disney ha incluso Saban Entertainment e Fox Family. Il canale, rinominato ABC Family, si propone come a target giovanile e familiare.\nNell'ottobre 2015 il presidente della rete televisiva Tom Ascheim annuncia che il nome del network verr\u00e0 rinominato come Freeform, a partire dal gennaio 2016, per meglio riflettere la cresciuta essenza del suo pubblico di giovani adulti. Freeform offre una programmazione contemporanea, trasmettendo serie televisive e film."}
{"id": "2701489", "revid": "125574264", "url": "https://it.wikipedia.org/wiki?curid=2701489", "title": "Kim Ryeo-wook", "text": "Insieme ad altri quattro membri dei Super Junior, \u00e8 tra i primi artisti provenienti dalla Corea del Sud ad apparire sui francobolli postali della Cina.\nKim Ryeo-wook fu scoperto nel 2004 durante il \"CMB Youth ChinChin Festival\", immediatamente dopo il quale ha firmato un contratto con l'etichetta discografica SM Entertainment. Kim \u00e8 stato sottoposto ad un allenamento specifico nella recitazione, nella danza e nel canto, specificandosi in quest'ultimo e nella composizione musicale.\nCarriera.\n2005\u2013presente: Super Junior.\nKim Ryeo-wook \u00e8 stato il penultimo membro ad unirsi alla boy band Super Junior, prima del compagno Kyuhyun, e non fu aggiunto al gruppo fino a poche settimane prima del loro debutto ufficiale, nel 2005.\nIl 6 novembre 2005, Kim Ryeo-wook ha debuttato insieme agli altri 11 membri dei Super Junior 05 nel programma televisivo del canale SBS \"Popular Songs\", cantando il primo singolo del gruppo \"TWINS (Knock Out)\". Un mese pi\u00f9 tardi il gruppo ha pubblicato il suo primo album studio, che ha debuttato direttamente in terza posizione nella classifica mensile di album K-Pop MIAK. Dopo la pubblicazione del secondo singolo del gruppo, \"Miracle\", fu aggiunto il tredicesimo membro ed il gruppo prese il nome definitivo di Super Junior, eliminando il suffisso \"05\" ad indicare l'anno. L'estate del 2006 fu un periodo di svolta per la boy band, che pubblic\u00f2 il suo primo CD singolo, \"U\", raggiungendo le prime posizioni nelle classifiche musicali della madrepatria. Nell'autunno del 2007 fu pubblicato il secondo album studio dei Super Junior, \"Don't Don\", che presto divenne l'album pi\u00f9 venduto del gruppo, oltre che il secondo pi\u00f9 venduto dell'anno in Corea del Sud.\nNel tardo 2006, Kim Ryeo-wook divenne membro della prima sotto-unit\u00e0 dei Super Junior, Super Junior-K.R.Y, un trio che ha debuttato il 5 novembre dello stesso anno nel programma \"Music Bank\", del canale televisivo KBS. All'inizio del 2008 fu la volta del suo piazzamento nei Super Junior-M, terzo sottogruppo dei Super Junior creato appositamente per sfondare nel mercato cinese cantando canzoni in cinese, principalmente cover in lingua delle canzoni di successo del gruppo principale. I Super Junior-M sono stati il primo gruppo internazionale nell'industria musicale cinese ad avere membri sia cinesi che sudcoreani. La boy band, composta da sette membri, ha debuttato in Cina l'8 aprile 2008, durante gli ottavi \"Annual Music Chart Awards\", pubblicando lo stesso giorno il loro primo video musicale, \"U\". Il loro primo album studio cinese \u00e8 stato pubblicato il 2 maggio 2008, con il titolo \"Me\". Esso ha debuttato in seconda posizione nella classifica G-music di Taiwan, ed ha ottenuto il primo posto in diverse altre classifiche musicali della Cina continentale e della Thailandia.\nCarriera da attore.\nKim Ryeo-wook ha debuttato come attore nel film \"Attack on the Pin-Up Boys\", commedia ambientata in una scuola superiore, nel quale egli interpreta l'eccentrico vicepresidente del consiglio studentesco. Grazie al ruolo interpretato in questo film, Kim Ryeo-wook \u00e8 stato nominato come \"Miglior Attore di Supporto\" e \"Miglior Esibizione Comica\" ai \"Korean Movie Awards\"."}
{"id": "2701490", "revid": "15756", "url": "https://it.wikipedia.org/wiki?curid=2701490", "title": "Antigonae", "text": "Antigonae \u00e8 un'opera del compositore tedesco Carl Orff che mise in musica la tragedia \"Antigone\" ( \u2013 \"Antig\u00f3n\u0113\"), risalente al 442 a.C., di Sofocle nella traduzione tedesca di Friedrich H\u00f6lderlin (1804). Siccome il testo del dramma fu musicalizzato nella sua forma linguistica originale, senza taglio n\u00e9 aggiunta, la partitura di Orff costituisce un modello per il genere della \u201cLiteraturoper\u201d. L\u2019opera fu presentata per la prima volta il 9 agosto 1949 sotto la direzione di Ferenc Fricsay con i Wiener Philharmoniker nella Felsenreitschule per il Festival di Salisburgo, in Austria. La messinscena della prima mondiale fu curata da Gustav Rudolf Sellner con scene e costumi di Caspar Neher.\nTrama.\nL'opera inizia la mattina presto dopo una battaglia nei pressi di Tebe tra gli eserciti dei due figli di Edipo: Eteocle e Polinice. Il re Creonte, che \u00e8 salto al trono di Tebe dopo la morte in battaglia dei due fratelli, decreta che Polinice non debba essere sepolto. Antigone, sua sorella, si oppone all'ordine, ma viene catturata. Creonte ordina che venga sepolta viva, nonostante sia promessa in sposa a suo figlio, Emone. Gli d\u00e8i, attraverso il profeta cieco Tiresia, esprimono la loro disapprovazione per la decisione di Creonte, che quindi annulla i suoi ordini e si accinge a seppellire Polinice.\nTuttavia, Antigone si \u00e8 gi\u00e0 impiccata, preferendo cos\u00ec suicidarsi piuttosto che essere sepolta viva. Quando Creonte giunge davanti alla tomba dove ella sarebbe dovuta essere sepolta, suo figlio, Emone, lo ferisce, quindi si uccide. Anche Euridice, la moglie di Creonte, quando viene informata dell'atto estremo di Emone e della morte di Antigone, si toglie la vita. Al termine dell'opera Creonte \u00e8 il solo ad essere rimasto in vita.\nLa musica.\nOrganico dell\u2019orchestra.\nLa partitura di \"Antigonae\" \u00e8 stata concepita per un'orchestra molto particolare con una sezione di percussioni molto variegata e numerosa.\nLa sezione di percussioni richiede 10-15 esecutori e comprende i seguenti strumenti:\nGli xilofoni tenori cromatici sono strumenti dell'Orff-Schulwerk. Poich\u00e9 non appartengono all\u2019organico regolare dell'orchestra sinfonica per via della disposizione cromatica delle barre, ma solo consentono l'esecuzione di glissandi cromatici, nella pratica orchestrale attuale vengono utilizzati i marimbafoni al posto degli strumenti dell\u2019Orff-Schulwerk. Soltanto i glissandi cromatici vengono ancora eseguiti sugli xilofoni tenori. L\u2019organico di \"Antigonae\" riflette dunque soltanto parzialmente la corrente pratica di esecuzione delle tre opere di Orff derivati dai drammi dell\u2019Antichit\u00e0 Greca.\nMentre al momento della premiere l\u2019esecuzione delle parti della batteria ha presentato notevoli difficolt\u00e0 per i percussionisti, grazie allo straordinario sviluppo del livello tecnico della percussione negli ultimi decenni, la partitura di Orff non offre pi\u00f9 ostacoli insormontabili.\nLinguaggio musicale.\nNella sua composizione fedelissima della traduzione del dramma di Sofocle che Friedrich H\u00f6lderlin aveva preparata del 1804, Orff seppe creare un nuovo genere di teatro musicale in cui il testo del dramma viene musicalizzato attraverso la declamazione delle voci canore. Una straordinaria riduzione delle strutture diastematiche in combinazione con la predominanza dell\u2019elemento ritmico costituiscono le caratteristiche essenziali dello stile maturo di Orff. Specialmente i grandi cori della partitura di \"Antigonae\", che spesso impiegano tutte le voci del coro all'unisono sulla base di complessi strati orchestrali caratterizzati dalla batteria predominante, dimostrano che il linguaggio musicale del compositore sfrutt\u00f2 la variet\u00e0 timbrica delle sue innovazioni nel campo dell\u2019organico, rinunciano invece alla sintassi traduzionale della tonalit\u00e0.\nLa rinuncia di Orff alla grammatica della tonalit\u00e0 armonica ha permesso al compositore, in quanto equivalente musicale del linguaggio arcaico di H\u00f6lderlin, di elevare la declamazione stessa delle voci soliste al veicolo dell'azione musicale. Come ha potuto dimostrare Pietro Massa, la ricezione della poesia di H\u00f6lderlin da parte della filologia classica nella Germania degli anni \u201950 sotto l\u2019influsso della filosofia di Martin Heidegger fu all\u2019origine della decisione di Orff di musicare le traduzioni di H\u00f6lderlin. Un intenso scambio di idee con il musicologo Thrasybulos Georgiades e con Wieland Wagner aveva accompagnato il processo di creazione della prima opera di Orff su un soggetto dell\u2019antichit\u00e0 greca, mentre l\u2019amicizia del compositore con il filologo classico Wolfgang Schadewaldt dovette nascere soltanto dopo la prima di \"Antigonae\".\nLa concentrazione del discorso muscale sull\u2019organico di strumenti a percussione con o senza definita altezza del suono, originariamente nato certamente dal fascino che l'unico gruppo dell'orchestra ancora in pieno sviluppo aveva esercitato su compositori del XX secolo, appare come un procedimento ideale per un compositore che, nella strattura derlla sua musica, non aveva mai posto l\u2019accento sull\u2019organizzazione diastematica. Nell\u2019organico dell\u2019orchestra delle opere basate sui drammi di Sofocle, pianoforti e xilofoni, pur avendo avuto un ruolo soltanto marginale nella cultura orchestrale europea, assumono il ruolo che il corpo di archi ha avuto nel musica per orchestra della musica classica viennese. D\u2019altra parte, nell\u2019orchestra della piena maturit\u00e0 di Orff, gli strumenti consueti della tradizione orchestrale europea \u2013 come flauti, oboi, trombe e contrabbassi \u2013 sembrano assumersi dei ruoli che sono state percepite dai rari strumenti a percussione nell'orchestra del XIX secolo.\nL'introduzione, nell\u2019organico dell\u2019orchestra, di alcuni strumenti extraeuropei raramente utilizzati nell'orchestra della musica d'arte europea non pu\u00f2 essere interpretata come esotismo musicale, poich\u00e9 il compositore non usa quasi mai i nuovi timbri non mescolati. Piuttosto, la combinazione di strumenti provenienti da tutte le parti del mondo, nell'orchestra dell\u2019unica opera di Orff composta in greco antico, serve a sottolineare l'universalit\u00e0 dell'antico mito greco, rispecchiando la natura umana generale del mito antico.\nNella storia della musica, le opere antiche di Orff appaiono come un percorso speciale straordinariamente originale del teatro musicale dopo il 1950; specialmente le sue partiture basate sui dramma dell\u2019Antichit\u00e0 Greca hanno ricevuto maggiore attenzione negli anni dal 2000, non da ultimo a causa del rapporto tra il linguaggio musicale di Orff e le tendenze della musica minimalista. Delle tre opere di Orff su soggetti dell\u2019Antichit\u00e0 Classica, \"Antigonae\" ebbe la maggior fortuna nel repertorio operistico, dal momento che l\u2019opera \"Antigone\" di Arthur Honegger (Br\u00fcssel, Th\u00e9\u00e2tre de la Monnaie, 1927), nonostante il suo libretto di Jean Cocteau, non fu mai accolta nel repertorio operistico mondiale."}
{"id": "2701492", "revid": "188116", "url": "https://it.wikipedia.org/wiki?curid=2701492", "title": "Igino Coffari", "text": "Biografia.\nPrefetto di carriera, ebbe come prima sede Trapani nel 1918. Fu poi prefetto a Reggio Calabria, Venezia, Napoli, Firenze. Consigliere di Stato dal 1931 al 1944. Nel 1939 fu nominato Senatore del Regno.\nAderito al Regno del Sud, fu senatore questore dal luglio 1944 e in quanto tale fece parte della Consulta Nazionale. Nel 1946 fu per alcuni mesi Alto commissario della Regione siciliana, fino a quando fu chiamato dal presidente provvisorio della Repubblica, Enrico De Nicola, a costituire gli uffici della Presidenza come segretario generale. Sotto la sua gestione fu emanato, il 15 maggio 1946, lo Statuto speciale della Sicilia.\nNel 1948 di diritto fu senatore della Repubblica nella prima legislatura, come previsto dalle disposizioni transitorie della Costituzione fino al 1953. Fu membro della prima commissione permanente."}
{"id": "2701493", "revid": "729019", "url": "https://it.wikipedia.org/wiki?curid=2701493", "title": "San Lorenzo (Suchitep\u00e9quez)", "text": "San Lorenzo \u00e8 un comune del Guatemala facente parte del dipartimento di Suchitep\u00e9quez."}
{"id": "2701494", "revid": "72431", "url": "https://it.wikipedia.org/wiki?curid=2701494", "title": "Sfinciuni", "text": ""}
{"id": "2701496", "revid": "767487", "url": "https://it.wikipedia.org/wiki?curid=2701496", "title": "Samayac", "text": "Samayac \u00e8 un comune del Guatemala facente parte del dipartimento di Suchitep\u00e9quez."}
{"id": "2701498", "revid": "72431", "url": "https://it.wikipedia.org/wiki?curid=2701498", "title": "Piduni", "text": ""}
{"id": "2701499", "revid": "287204", "url": "https://it.wikipedia.org/wiki?curid=2701499", "title": "Episodi di In Treatment (seconda stagione)", "text": "La seconda stagione della serie televisiva In Treatment \u00e8 stata trasmessa in prima visione negli Stati Uniti d'America da HBO dal 5 aprile al 25 maggio 2009.\nIn Italia \u00e8 stata trasmessa in prima visione satellitare da Cult dall'11 ottobre al 22 novembre 2009."}
{"id": "2701500", "revid": "28512820", "url": "https://it.wikipedia.org/wiki?curid=2701500", "title": "Funzione di errore", "text": ""}
{"id": "2701501", "revid": "486946", "url": "https://it.wikipedia.org/wiki?curid=2701501", "title": "Pizz\u00f2lu", "text": ""}
{"id": "2701502", "revid": "486946", "url": "https://it.wikipedia.org/wiki?curid=2701502", "title": "Pizzolu", "text": ""}
{"id": "2701503", "revid": "729019", "url": "https://it.wikipedia.org/wiki?curid=2701503", "title": "San Pablo Jocopilas", "text": "San Pablo Jocopilas \u00e8 un comune del Guatemala facente parte del dipartimento di Suchitep\u00e9quez."}
{"id": "2701505", "revid": "144796", "url": "https://it.wikipedia.org/wiki?curid=2701505", "title": "Frederick Roberts", "text": ""}
{"id": "2701509", "revid": "767487", "url": "https://it.wikipedia.org/wiki?curid=2701509", "title": "Bridgetown (Australia)", "text": "Bridgetown \u00e8 una citt\u00e0 situata nella regione di South West, in Australia Occidentale; essa si trova 270 chilometri a sud di Perth ed \u00e8 la sede della Contea di Bridgetown-Greenbushes. Bridgetown \u00e8 la pi\u00f9 antica citt\u00e0 dello Stato, con i primi insediamenti che risalgono al 1857.\nStoria.\nLe popolazioni aborigene di etnia Noongar che abitavano la zona prima dell'arrivo dei coloni europei usavano la parola \"guglies\" per riferirsi ai Cherax quinquecarinatus, piccoli crostacei d'acqua dolce che vivevano nel ruscello che si trova nei pressi dell'odierna Bridgetown. Questa parola venne trasformata in \"gilgies\" e successivamente in \"Geegelup\", il primo nome con cui venne battezzato l'abitato dell'odierna Bridgetown il 4 giugno 1868. Pochi anni dopo comunque il nome della citt\u00e0 venne cambiato in Bridgetown, grazie ad una richiesta avanzata alle autorit\u00e0 coloniali da parte del colono John Allnutt (che basava questa sua richiesta sul fatto che la lana prodotta dagli agricoltori locali veniva caricata a Bunbury su di una nave chiamata \"Bridgetown\" e sul fatto che in citt\u00e0 si trovava un ponte che attraversava il fiume Blackwood).\nLa citt\u00e0 basa principalmente la sua economia sull'agricoltura e conobbe un certo sviluppo per tutto il corso del XIX secolo, grazie anche all'aiuto della corsa all'oro in Australia Occidentale a partire dal 1892. A partire dalla fine del XX secolo si \u00e8 sviluppata anche dal punto di vista turistico, grazie soprattutto alla sua posizione geografica non troppo distante da Perth ed all'ambiente rurale che \u00e8 stato conservato nel corso degli anni."}
{"id": "2701510", "revid": "599013", "url": "https://it.wikipedia.org/wiki?curid=2701510", "title": "Giovanni Bolzoni (calciatore 1937)", "text": "Ala, era soprannominato \"Sconquasso\" per la sua irruenza non sempre ben tenuta sotto controllo.\nCarriera.\nPrelevato giovanissimo dalla dalle file della formazione dilettantistica del Guardamiglio, percorre coi blucerchiati la trafila delle giovanili aggiudicandosi nel 1958 il Torneo di Viareggio, ed esordisce in prima squadra il 2 febbraio 1958 in occasione della vittoria interna sulla Fiorentina, disputando poi quasi per intero il girone di ritorno del campionato 1957-1958 andando anche a segno. Le due annate successive in blucerchiato sono meno fortunate, chiuso nel ruolo di ala da Bruno Mora e Luigi Toschi, con 12 presenze e 2 reti complessive.\nNell'estate 1960 si trasferisce quindi ai rivali cittadini del Genoa, allora militanti in Serie B. In rossoblu Bolzoni disputa tre stagioni, contribuendo con 7 reti alla promozione in A della stagione 1961-1962, e realizzando 2 reti in 20 incontri nell'annata successiva in Serie A.\nA fine stagione su interessamento di Roberto Lerici si trasferisce al , primo acquisto della squadra in quella stagione, appena retrocessa in B. La prima stagione \u00e8 positiva sul piano personale (8 reti in 25 incontri), meno su quello di squadra coi partenopei che chiudono con l'ottavo posto. L'annata 1964-1965 vede il ritorno degli azzurri in A, a cui Bolzoni , alla sua seconda promozione personale, contribuisce per\u00f2 solo marginalmente con 9 presenze ed una rete.\nDopo 4 presenze in Serie A nella stagione 1965-1966, accetta di tornare in Serie B con la maglia della , segnando una rete in 14 presenze coi campani che chiudono il campionato all'ultimo posto. Resta a Salerno per altre due stagioni in Serie C per poi trasferirsi nel novembre 1968 al Rapallo Ruentes, sodalizio in cui chiude la carriera agonistica.\nIn carriera ha totalizzato complessivamente 48 presenze e 9 reti in Serie A e 105 presenze e 23 reti in Serie B."}
{"id": "2701511", "revid": "729019", "url": "https://it.wikipedia.org/wiki?curid=2701511", "title": "San Antonio Suchitep\u00e9quez", "text": "San Antonio Suchitep\u00e9quez \u00e8 un comune del Guatemala facente parte del dipartimento di Suchitep\u00e9quez.\nIl comune venne istituito il 16 giugno 1954."}
{"id": "2701512", "revid": "1543377", "url": "https://it.wikipedia.org/wiki?curid=2701512", "title": "Qualificazioni al campionato mondiale di calcio 1966", "text": "74 squadre partecipano alle qualificazioni per il Campionato mondiale di calcio 1966 per un totale di 16 posti disponibili per la fase finale. \u00c8 l'ultimo mondiale dove l'AFC e la CAF concorrono nello stesso percorso di qualificazione ed \u00e8 anche l'ultimo mondiale dove le squadre oceaniche sono iscritte all'AFC (dall'edizione successiva saranno iscritte all'OFC). L' (come paese ospitante) e il (come campione in carica) sono qualificate automaticamente, lasciando cos\u00ec solo 14 posti per la fase finale.\nI 16 posti disponibili per la Coppa del Mondo 1966 sono suddivisi tra le confederazioni nei seguenti modo:\nBen 51 squadre giocano almeno una partita di qualificazione. Sono giocati 127 incontri, e sono segnati 393 goal (con una media di 3,09 per partita)."}
{"id": "2701516", "revid": "5695", "url": "https://it.wikipedia.org/wiki?curid=2701516", "title": "Area marina protetta Isola dell'Asinara", "text": "L'area marina protetta Isola dell'Asinara \u00e8 un'area marina protetta della Sardegna istituita nel 2002. \nIl tratto di mare tutelato dall'area marina protetta ricade interamente nel territorio amministrativo del comune di Porto Torres. Occupa una superficie di 10.732 ha nel mare che circonda l'isola dell'Asinara e 79,64\u00a0km di costa.\nStoria.\nI decreti istitutivi del Parco nazionale, dell'Ente parco e dell'Area marina protetta \"Isola dell'Asinara\" sono stati emanati nel 2002.\nLa storia del Parco ha per\u00f2 inizio nel 1967, con un convegno tenutosi a Porto Torres e riguardante la possibilit\u00e0 della restituzione dell'isola al comune stesso. All'epoca il carcere era ancora in attivit\u00e0. Nel 1984 fu organizzato, sempre a Porto Torres, un convegno internazionale sui parchi durante il quale si medit\u00f2 sulla possibilit\u00e0 di istituire un parco naturale sull'isola. Alcuni rappresentanti politici nel 1988 proposero un disegno di legge nel quale si prevedeva il trasferimento dell'isola dal Demanio dello Stato alla Regione Sardegna.\nNel 1994, con l'approvazione della legge sui Parchi (la n. 394/91) viene creato il Parco nazionale del Golfo di Orosei e del Gennargentu\", e Isola dell'Asinara\" e, nel 1992 viene firmata l'intesa Stato-Regione che formalizza la creazione del Parco. Il decreto di perimetrazione provvisoria dell'area del parco sar\u00e0 emanato il 28 novembre del 1997. Il carcere sar\u00e0 ufficialmente chiuso il 31 dicembre dello stesso anno.\nNel maggio del 2009 il Comune di Stintino ha chiesto ufficialmente di essere inserito nell'Ente Parco. Stintino infatti \u00e8 la localit\u00e0 geograficamente pi\u00f9 vicina all'Asinara ed il centro dei maggiori traffici di passeggeri per l'isola. Gli stintinesi sono legati all'Asinara anche dalla storia: quando l'isola venne demanializzata nel 1885 per realizzare una colonia penale agricola ed un lazzareto, molti dei suoi abitanti scelsero di non allontanarsi trasferendosi nel neo-edificato borgo di Stintino.\nIl comune di Porto Torres si sta adoperando per la ripopolazione dell'Isola, con ricadute positive per il territorio di Porto Torres e per il rilancio turistico del Golfo.\nTerritorio.\nI fondali dell'area marina protetta si presentano, da un punto di vista geomorfologico, molto differenti. Il versante occidentale si presenta roccioso e con pendii che sprofondano ripidamente fino alla quota batimetrica dei 50 metri. Il versante orientale, invece, \u00e8 caratterizzato da fondali sabbiosi che degradano dolcemente per raggiungere, anch'essi, la profondit\u00e0 dei 50 metri. Le correnti marine del versante occidentale mostrano un andamento legato alla stagione, assumendo una direzione proveniente da nord-est e diretta verso sud-ovest durante l'estate, per poi invertirsi durante l'inverno. Nel versante orientale, all'interno del Golfo dell'Asinara, le correnti tendono ad assumere un moto orario, disponendosi pi\u00f9 o meno parallelamente alla linea di costa. I venti dominanti sono quelli provenienti dai quadranti occidentali, maestrale e ponente, e determinano, soprattutto nelle acque del mare occidentale, condizioni poco favorevoli alla navigazione specialmente nella stagione invernale. Le acque del golfo dell'Asinara sono invece pi\u00f9 tranquille, grazie all'effetto protettivo garantito delle alture dell'isola nei confronti dei venti.\nL'Area Marina Protetta \u00e8 suddivisa, a seconda del tipo di restrizioni adottate, in tre zone di rispetto.\nLe attivit\u00e0 di sorveglianza sono garantite dal Corpo Forestale e di Vigilanza Ambientale della regione Sardegna, che dispongono di apposite imbarcazioni. La stazione locale si trova presso il borgo di Cala d'Oliva, sull'isola dell'Asinara.\nFlora.\nLa distribuzione della flora marina \u00e8 ampiamente determinata dalla tipologia del fondale. Il piano sopralitorale risulta popolato in prevalenza da licheni appartenenti ai generi \"Ramalina\", \"Xantoria\", \"Roccella\" e \"Verrucaria\". Sul piano mesolitorale vegetano specie stagionali come l'alga incrostante \"Hapalospongidion macrocarpum\" e le alghe \"Rissoella verruculosa\" e l'alga spaghetto (\"Nemalion helminthoides\") che popolano le scogliere battute dalle onde. Nella costa orientale si notano popolazioni di \"Enteromorpha compressa\" e, nei luoghi frequentati dagli uccelli marini, si trova la specie \"Scytosiphon lomentaria\". Con l'aumento della profondit\u00e0 dell'acqua compaiono \"Lithophyllum byssoides\", \"Ralfsia verrucosa\", \"Rivularia bullata\", \"Rivularia atra\", \"Bryopsis muscosa\", \"Ceramium rubrum\", \"Gelidium spathulatum\", \"Lyngbia confervoides\", \"Rhizoclonium tortuosum\", \"Pseudochlorodesmis furcellata\", \"Gelidiella ramellosa\" e \"Neogoniolithon mamillosum\". Nelle grotte superficiali sommerse si osservano \"Valonia utricularis\", \"Hildenbrandia rubra\" e \"Phymatholiton lenormandii\".\nNel piano infralitorale, sui fondali rocciosi occidentali, compaiono specie come \"Cystoseira amentacea\", \"Laurencia obtusa\", \"Jania rubens\", \"Dilophus spiralis\", seguite dalla dicotoma (\"Dictyota dichotoma\"), dalla scopa di mare (\"Stypocaulon scoparium\"), dall'ombrellino di mare (\"Acetabularia acetabulum\"), dalla pavonia (\"Padina pavonica\"), dall'alga calcarea (\"Amphiroa rigida\") e \"Cladostephus spongiosus\", mentre tra gli anfratti vegetano lo sferococco coronato (\"Sphaerococcus coronopifolius\"), \"Peyssonnelia bornetii\", il ficodindia di mare (\"Halimeda tuna\"), \"Acrosymphytum purpuriferum\" e l'alga rossa (\"Plocamium cartilagineum\"). A profondit\u00e0 maggiori vegetano il sargasso comune (\"Sargassum vulgare\") e \"Dictyopteris polypodioides\". Nelle zone in cui il moto ondoso \u00e8 meno intenso si trovano \"Cystoseira brachycarpa\" e la corallina comune (\"Corallina elongata\"). Nei fondali sabbiosi orientali ed in piccole porzioni, ugualmente sabbiose, nel mare occidentale vegeta la posidonia (\"Posidonia oceanica\"), mentre nei bassi fondali si trovano la cimodocea (\"Cymodocea nodosa\") e la caulerpa fogliosa (\"Caulerpa prolifera\").\nFauna.\nAnche la fauna si distribuisce seguendo un gradiente di profondit\u00e0. Nelle aree rocciose prossime alla superficie vivono la littorina nera (\"Melaraphe neritoides\"), il porcellino degli scogli (\"Ligia italica\") e l'\"Euraphia depressa\". Con l'aumentare della profondit\u00e0 compaiono specie come il dente di cane (\"Chthamalus stellatus\"), la patella rugosa (\"Patella ulyssiponensis\"), la patella (\"Patella lusitanica\"), la patella cerulea (\"Patella caerulea\"), la chiocciola di mare (\"Monodonta turbinata\"), la chiocciola (\"Monodonta articulata\") e diverse specie di molluschi gasteropodi del genere \"Gibbula\". Tra gli anfratti si possono ritrovare piccoli mitili (\"Mytilus galloprovincialis\" e \"Mytilaster minimus\"), il pomodoro di mare (\"Actinia equina\"), il granchio corridore (\"Pachygrapsus marmoratus\") ed il granchio favollo (\"Eriphia verrucosa\"). \u00c8 importante anche la presenza della patella gigante (\"Patella ferruginea\"). Tra le concrezioni formate dall'alga incrostante \"Lithophyllum byssoides\" vivono specie come \"Lasaea adansoni\", \"Ammonicera fischeriana\", il porcellino di mare (\"Sphaeroma serratum\") e lo speudoscorpione (\"Pselaphochernes litoralis\").\nNelle scogliere costantemente sommerse vivono le aragoste (\"Palinurus elephas\"), la cicala di mare (\"Scyllarides latus\"), la granceola (\"Maja squinado\") e l'astice (\"Homarus gammarus\"). Tra i pesci vanno segnalati le corvine (\"Sciaena umbra\"), il dentice (\"Dentex dentex\"), il sarago maggiore (\"Diplodus sargus\"), lo sparaglione (\"Diplodus annularis\"), il sarago fasciato (\"Diplodus vulgaris\"), il sarago pizzuto (\"Diplodus puntazzo\"), la spigola (\"Dicentrarchus labrax\"), l'orata (\"Sparus aurata\"), l'occhiata (\"Oblada melanura\"), lo scorfano nero (\"Scorpaena porcus\"), lo scorfano rosso (\"Scorpaena scrofa\"), lo scorfanotto (\"Scorpaena notata\"), il tordo codanera (\"Centrolabrus melanocercus\"), il tordo merlo (\"Labrus merula\"), il tordo fischietto (\"Labrus mixtus\"), il tordo marvizzo (\"Labrus viridis\"), il tordo rosso (\"Symphodus mediterraneus\"), il tordo grigio (\"Symphodus cinereus\"), il tordo ocellato (\"Symphodus ocellatus\"), il tordo verde (\"Symphodus roissali\"), il tordo musolungo (\"Symphodus rostratus\"), il tordo pavone (\"Symphodus tinca\"), la cernia dorata (\"Epinephelus costae\"), la cernia canina (\"Epinephelus caninus\"), la cernia bruna (\"Epinephelus marginatus\"), la murena (\"Muraena helena\"), il gronco (\"Conger conger\") ed il polpo (\"Octopus vulgaris\"). Tra le specie rare nel Mediterraneo e presenti nel mare dell'Area Marina Protetta si segnalano la bavosa cervina (\"Parablennius zvonimiri\") e la bavosella d'alga (\"Clinitrachus argentatus\"). I fondali sabbiosi sommersi sono popolati da idrozoi dei generi \"Sertularia\", \"Campanularia\" e \"Plumaria\", oltre che dalla specie \"Electra posidoniae\" e dai gasteropodi appartenenti ai generi \"Rissoa\", \"Rissoina\" e \"Bittium\". Le praterie di alghe sono popolate da policheti, come lo spirografo (\"Sabella spallanzanii\"), e da foraminiferi come \"Miniacina miniacea\", oltre che dalla nacchera (\"Pinna nobilis\"), dal riccio femmina (\"Paracentrotus lividus\"), dal riccio maschio (\"Arbacia lixula\"), dal riccio di prateria (\"Sphaerechinus granularis\"), dal cetriolo di mare (\"Holothuria tubulosa\" ed \"Holothuria forskali\"), dalla stella marina spinosa (\"Marthasterias glacialis\") e dalla stella marina rossa (\"Echinaster sepositus\"). Vi si incontrano anche specie tropicali come il luccio di mare (\"Sphyraena viridensis\"), il granchio \"Percnon gibbesi\", il pesce balestra (\"Balistes capriscus\") e la lampuga (\"Coryphaena hippurus\"). A profondit\u00e0 di 40 metri ed oltre si trovano, lungo le pareti verticali, le gorgonie rosse (\"Paramuricea clavata\").\nAccessi.\nL'accesso al Parco Nazionale dell'Asinara ed all'Area Marina Protetta \u00e8 possibile grazie al collegamento marittimo effettuato grazie a battelli specificamente predisposti. I porti di partenza sono quelli di Stintino e Porto Torres ma, nel periodo estivo, esistono collegamenti marittimi con i porti di Castelsardo e Santa Teresa di Gallura."}
{"id": "2701518", "revid": "729019", "url": "https://it.wikipedia.org/wiki?curid=2701518", "title": "San Miguel Pan\u00e1n", "text": "San Miguel Pan\u00e1n \u00e8 un comune del Guatemala facente parte del dipartimento di Suchitep\u00e9quez.\nIl comune venne istituito il 7 maggio 1901 con il nome \"Estrada Cabreras\", ma venne mutato in quello attuale gi\u00e0 l'anno successivo."}
{"id": "2701519", "revid": "287204", "url": "https://it.wikipedia.org/wiki?curid=2701519", "title": "San Miguel Panan", "text": ""}
{"id": "2701520", "revid": "1052247", "url": "https://it.wikipedia.org/wiki?curid=2701520", "title": "Rohan Kishibe", "text": "Rohan Kishibe \u00e8 uno dei protagonisti della quarta serie del manga \"Le bizzarre avventure di JoJo\" di Hirohiko Araki, \"Diamond is Unbreakable\". Rohan ha avuto la sua prima apparizione nel capitolo 318 del manga e da allora \u00e8 diventato un personaggio principale, comparendo fino alla fine.\n\u00c8 anche l'unico personaggio della serie che ha avuto degli spin off a lui dedicati, tre in totale.\nStoria.\nAutore di manga (e alter ego dell'autore Araki), conduce una vita tranquilla nella piccola cittadina di Morio Cho. Quando Koichi Hirose, fan di una delle serie di maggior successo dell'autore (Pink Dark Boy) viene convinto da Hazamada di andare a far visita alla sua abitazione, Rohan sta vivendo un periodo di mancanza di creativit\u00e0. In realt\u00e0 il mangaka \u00e8 portatore dello Stand Heaven's Door, che permette di sfogliare le persone come libri, potendo leggere tutte le informazioni che le riguardano e modificare la loro stessa memoria/comportamento. Affascinato dai bizzarri eventi che hanno visto protagonista Koichi, il mangaka decide di usarlo come fonte d'ispirazione, manipolandolo allo stesso tempo affinch\u00e9 Kishibe non possa essere attaccato in nessun modo. Soltanto l'intervento di Josuke Higashikata salver\u00e0 l'amico in difficolt\u00e0, costringendo l'autore a un periodo di degenza in ospedale. Dopo questo avvenimento Rohan diverr\u00e0 amico di Koichi, nutrendo nei suoi confronti una grande stima, anche se manterr\u00e0 l'astio nei confronti di Josuke.\nIn seguito scoprir\u00e0 di essere stato, da bambino, l'unico sopravvissuto alla strage del killer Yoshikage Kira; avvisato dal fantasma di una della sua vittime, Reimi Sugimoto, collaborer\u00e0 con il gruppo di Josuke nel tentativo di fermare il killer di Morioh.\nPersonalit\u00e0.\nSolitamente non mostra alcun interesse nelle persone, che lo considerano pieno di s\u00e9 ed arrogante, ma per quelle che lo colpiscono in maniera particolare come Koichi, mostra un interesse patologico. La sua unica, vera passione \u00e8 scrivere manga, mettendo i soldi e la fama in secondo piano; per il suo senso di perfezionismo \u00e8 disposto a fare lunghe e dettagliate ricerche sul campo. Nonostante il suo egoismo, ha in fondo un senso di giustizia innato, in grado di portarlo a sposare la causa del bene e a scontrarsi con numerosi portatori di Stand privi di scrupoli.\nStand.\nHeaven's Door \u00e8 uno Stand dotato di abilit\u00e0 che ricalcano la passione di Rohan per i manga: partendo dall'idea che ogni nostra esperienza passata lasci un segno su di noi, chiunque osservi lo Stand ne rimane vittima e il corpo, in particolare il viso, pu\u00f2 essere sfogliato come un libro. Tutte le notizie che lo riguardano possono essere conosciute dal portatore, al quale basta aggiungere o cancellare informazioni alla storia della vittima per farlo comportare a suo piacere. Rohan strappa pagine intere a Koichi rendendolo sempre pi\u00f9 leggero. Tale \u00e8 l'abilit\u00e0 del mangaka che gli basta disegnare in aria, o mostrare una tavola creata da lui, per fare in modo che chiunque veda quei disegni diventi sua vittima. Acquisendo sempre maggior esperienza, Rohan potr\u00e0 evocare direttamente lo Stand (come Crazy Diamond di Josuke), il quale, toccando la vittima, la render\u00e0 automaticamente un libro aperto."}
{"id": "2701525", "revid": "729019", "url": "https://it.wikipedia.org/wiki?curid=2701525", "title": "San Gabriel (Guatemala)", "text": "San Gabriel \u00e8 un comune del Guatemala facente parte del dipartimento di Suchitep\u00e9quez."}
{"id": "2701527", "revid": "729019", "url": "https://it.wikipedia.org/wiki?curid=2701527", "title": "Premier League Malti 1993-1994", "text": "L'edizione 1993-1994 della Premier League maltese \u00e8 stata la settantanovesima edizione della massima serie del campionato maltese di calcio. Il titolo \u00e8 stato vinto dall'\nVerdetti finali.\nAlla fine della stagione, St. Andrews (Luxol) e Birkirkara confluiscono in un'unica societ\u00e0 chiamata Birkirkara Luxol, lasciando quindi un posto libero per una terza promossa."}
{"id": "2701531", "revid": "767487", "url": "https://it.wikipedia.org/wiki?curid=2701531", "title": "Chicacao", "text": "Chicacao \u00e8 un comune del Guatemala facente parte del dipartimento di Suchitep\u00e9quez."}
{"id": "2701533", "revid": "1651376", "url": "https://it.wikipedia.org/wiki?curid=2701533", "title": "Onorificenze sportive italiane", "text": "Le onorificenze sportive italiane sono riconoscimenti sportivi conferiti sia dal Comitato olimpico nazionale italiano (CONI) che dalle singole federazioni sportive italiane (civili e militari) ad atleti, personalit\u00e0 varie e societ\u00e0 che si siano distinti per le vittorie in campo nazionale e internazionale o che abbiano contribuito alla diffusione e al prestigio dello sport italiano in qualsiasi ambito.\nIl conferimento delle onorificenze stesse \u00e8 regolato dalle delibere che il CONI o le singole federazioni emettono al riguardo.\nOnorificenze conferite dalle federazioni sportive.\nFederazione Italiana di Atletica Leggera.\nIn base all'articolo 2 del proprio regolamento onorificenze, la Federazione Italiana di Atletica Leggera (FIDAL) conferisce:\nInoltre, in base all'articolo 8 (e art. 2.10) del \"Regolamento dei tecnici di atletica leggera\", approvato dalla Giunta Nazionale del CONI, pu\u00f2 essere conferito da parte del Consiglio Federale {comune anche nei rispettivi regolamenti della Federazione Italiana Pallacanestro (FIP) con gli \u00abartt. 15/15bis\u00bb, della Federazione Italiana Pallavolo (FIPAV) con l'\u00abart.104\u00bb, della Federazione Italiana Hockey (FIH) con l'\u00abart. 16\u00bb}: \na) requisiti minimi:\nb) in possesso di almeno uno dei seguenti requisiti:\nFederazione Italiana Rugby.\nLa F.I.R. (Federazione Italiana Rugby) conferisce, in ordine di rango:\nFederazione Italiana Tiro con l'arco.\nIn ordine di rango, le onorificenze conferite dalla FITArco (Federazione Italiana Tiro con l'arco) sono:\nUnione Italiana Tiro a Segno.\nLa Medaglia di benemerenza del tiro a segno nazionale fu istituita con l'articolo 20 della legge 17 aprile 1930, n. 479 \"Riforma della legge sul tiro a segno nazionale\" e la sua concessione era normata dagli articoli 87-91 del successivo regio decreto 2051/1933.\nSi trattava di un riconoscimento militare, in quanto la forma giuridica dell'Unione Italiana Tiro a Segno \u00e8 quella di ente pubblico sotto la vigilanza del ministero della difesa.\nConstava di due classi, medaglia d'oro e d'argento, e, come recitava l'art. 87 del regolamento di esecuzione, era riservata \u00ab[\u2026] alle sezioni che diano prova del miglior funzionamento, per organizzazione, per numero di iscritti, per i risultati delle gare da esse indette e per l'attivit\u00e0 e propaganda sportiva svolta [\u2026]; ai membri dei consigli direttivi o della direzione del tiro, compresi i commissari, e ai segretari, che per operosit\u00e0, spirito organizzativo e passione per l'istituzione siansi resi benemeriti della sezione e abbiano proficuamente contribuito, ciascuno nell'ambito delle proprie attribuzioni, ad assicurarne l'incremento; c) ai tiratori che eccellino in modo particolarmente distinto per valenza e per risultati conseguiti, specialmente nelle competizioni all'estero\u00bb.\nFu abrogata con il decreto legislativo 15 marzo 2010, n. 66, \"Codice dell'ordinamento militare\"."}
{"id": "2701534", "revid": "1788047", "url": "https://it.wikipedia.org/wiki?curid=2701534", "title": "Tornei di tennis maschili nel 1967", "text": "Il 1967 fu l'ultimo anno prima della nascita della cosiddetta \"Era Open\" del tennis, ossia l'apertura ai tennisti professionisti dei tornei che prima di quell'anno erano riservati ai tennisti dilettanti. In quell'anno i tornei si distinguevano in \"pro\" e \"amatoriali\":ai primi potevano partecipare solo i giocatori professionisti, mentre ai secondi potevano partecipare solo i tennisti dilettanti.\nPro tour.\nNel corso dell'anno si giocarono diversi tornei che facevano parte dei pro tour: un insieme di tornei composti da pochi partecipanti: da 2, 4 o 6 giocatori in cui i migliori tennisti si sfidavano in scontri diretti in varie localit\u00e0. Il vincitore del tour era il tennista che aveva un vantaggio nei testa a testa con gli altri giocatori."}
{"id": "2701539", "revid": "287204", "url": "https://it.wikipedia.org/wiki?curid=2701539", "title": "Juan Jos\u00e8 Campanella", "text": ""}
{"id": "2701540", "revid": "124033350", "url": "https://it.wikipedia.org/wiki?curid=2701540", "title": "Juan Jos\u00e9 Campanella", "text": "Biografia.\nRegista cinematografico, suo \u00e8 \"Il figlio della sposa (El hijo de la novia)\", nominato all'Oscar al miglior film straniero nel 2002, e il vincitore dell'Oscar al miglior film straniero del 2010 \"Il segreto dei suoi occhi (El secreto de sus ojos)\"; \u00e8 anche un regista televisivo. Ha diretto diversi episodi di \"Law &amp; Order - Unit\u00e0 vittime speciali\" e alcuni episodi di \"Dr. House - Medical Division\". Sua \u00e8 anche la serie televisiva argentina \"Vientos de agua\"."}
{"id": "2701541", "revid": "767487", "url": "https://it.wikipedia.org/wiki?curid=2701541", "title": "Patulul", "text": "Patulul \u00e8 un comune del Guatemala facente parte del dipartimento di Suchitep\u00e9quez."}
{"id": "2701542", "revid": "135224", "url": "https://it.wikipedia.org/wiki?curid=2701542", "title": "Mini-Mental State Examination", "text": "Il Mini-Mental State Examination, o MMSE (Folstein et al., 1975), \u00e8 un test neuropsicologico per la valutazione dei disturbi dell'efficienza intellettiva e della presenza di deterioramento cognitivo.\nIl MMSE \u00e8 spesso utilizzato come strumento di screening nell'indagine di soggetti con demenza, e con sindromi neuropsicologiche di natura differente.\nStruttura.\nIl test \u00e8 costituito da trenta \"item\" (domande), che fanno riferimento a sette aree cognitive differenti:\nInterpretazione.\nIl punteggio totale \u00e8 compreso tra un minimo di 0 ed un massimo di 30 punti. Un punteggio uguale o inferiore a 18 \u00e8 indice di una grave compromissione delle abilit\u00e0 cognitive; un punteggio compreso tra 18 e 24 \u00e8 indice di una compromissione da moderata a lieve, un punteggio pari a 25 \u00e8 considerato borderline, da 26 a 30 \u00e8 indice di normalit\u00e0 cognitiva.Le indicazioni sono comunque orientative, essendo presenti dei fattori di taratura legati all'et\u00e0 ed alla scolarit\u00e0 del soggetto.\nPresenta un forte \"effetto soffitto\": la maggior parte dei soggetti cognitivamente normali, e non, ottiene il punteggio maggiore. Anche persone con un iniziale deterioramento cognitivo, ma con un'alta scolarizzazione possono ottenere un punteggio pari a 29 e 30, non rivelando a questo test alcun deterioramento.\nInoltre \u00e8 stato costruito essenzialmente sulla base dei sintomi di patologie a esordio funzionale (come ad esempio la malattia di Alzheimer), in un soggetto affetto ad esempio da una patologia ad esordio disesecutivo (come ad esempio la malattia di Parkinson) pu\u00f2 non evidenziare alcun deterioramento, se non a stadi molto avanzati della malattia.\nLa somministrazione e interpretazione dei risultati deve essere effettuata solo da un medico o psicologo abilitato."}
{"id": "2701543", "revid": "697352", "url": "https://it.wikipedia.org/wiki?curid=2701543", "title": "USS Michigan", "text": ""}
{"id": "2701544", "revid": "256896", "url": "https://it.wikipedia.org/wiki?curid=2701544", "title": "Punta Goloritze", "text": "Il monumento naturale Punta Goloritze \u00e8 un'area naturale protetta della regione Sardegna istituita nel 1993.\nOccupa una superficie di 13,24\u00a0ha nella provincia di Nuoro.. Si trova nel territorio di Baunei. "}
{"id": "2701548", "revid": "247222", "url": "https://it.wikipedia.org/wiki?curid=2701548", "title": "Solid State", "text": "Solid State \u00e8 un album del gruppo musicale svedese di genere ambient techno Pluxus, pubblicato dall'etichetta discografica indipendente Pluxemburg nel 2006."}
{"id": "2701549", "revid": "438678", "url": "https://it.wikipedia.org/wiki?curid=2701549", "title": "Luna de Avellaneda", "text": "Luna de Avellaneda \u00e8 un film del 2004 diretto da Juan Jos\u00e9 Campanella."}
{"id": "2701550", "revid": "2091899", "url": "https://it.wikipedia.org/wiki?curid=2701550", "title": "Comino (Guardiagrele)", "text": "Comino \u00e8 una delle 24 frazioni del comune di Guardiagrele, in provincia di Chieti. Esso dispone di un centro abitato che trae origini dall'antica necropoli italica di \"Cominae\", dove nel Medioevo fu costruito il \"castrum Cominae\".\nStoria.\nL'antico \"Castrum Cominae\" fu fondato sopra l'antica necropoli italica, con fortificazioni e chiese. La prima menzione del castello risale al 1056, quando Raniero da Cono lo don\u00f2 al monastero di San Salvatore alla Majella (sopra la montagna del centro di Rapino), che aveva i diritti di imposizione di tasse sulla chiesetta di San Clemente in Badia. Anche nel 1183 Trasmondo di Chieti conferm\u00f2 questa possessione; mentre il conte Rainaldo da Letto esercitava il titolo di feudatario, il quale si trov\u00f2 in contrasti con Trasmondo, sanati da un atto di pace stipulato sempre nel 1183 presso il castello, alla presenza dei baroni del vicino feudo di Sant'Angelo in Trifinio. Nel 1238 il possedimento fu confermato da Federico II a Boemondo di Letto, nel 1280 Abamondo di Letto acquis\u00ec il feudo di Palombaro, e il figlio Gentile da Letto acquis\u00ec anche il feudo di Canosa Sannita. Andando avanti con gli anni, Iacopo e Matteo da Letto arrivarono a possedere sempre in minima parte dl feudo di Comino, fino ad arrivare a un terzo dell'intera terra; nel 1450 vivevano Alberto e Francesco di Letto, l'ultimo privilegio risale al 1497. Dopo il terremoto del 1706 il paese fu gravemente danneggiato, e perse gli antichi splendori, riducendosi a un gruppo di case sparse di contadini.\nOggi Comino \u00e8 una delle frazioni maggiori di Guardiagrele, nonch\u00e9 una delle pi\u00f9 compatte dal punto di vista dell'urbanistica, insieme a Villa San Vincenzo. Ha una scuola elementare nella parte moderna a valle, e una parrocchia nuova, dedicata a San Giuseppe artigiano. \nDescrizione della necropoli.\nLa necropoli \u00e8 stata scoperta da don Filippo Ferrari di Guardiagrele, curato e antiquario, nel 1913. Essa si trova al confine tra i due centri uniti di Comino Bassa e Raselli, lungo la strada che va per la chiesa di San Giuseppe. Dopo la seconda guerra mondiale ci furono scavi pi\u00f9 accurati, soprattutto negli anni '90, il cui patrimonio si un\u00ec a quello accumulato dal Ferrari nell'ex convento di San Francesco a Gurdiagrele, ora sede del museo archeologico e del Museo del costume popolare. \nTrattasi di una necropoli con oltre 54 tombe che spaziano in un periodo di tempo compreso tra il X e il II secolo a.C. Sono stati trovati, inoltre, vari corredi funebri tipo una spada italica con fodero, una punta di lancia, una fibula, un rasoio, un bracciale e dei vasi, mentre per i corredi femminili sono stati trovati gioielli tipo perle in pasta vitrea e qualche anello di bronzo. La zona era sita alla frontiera fra i Marrucini ed i Carecini. Le tombe femminili erano separate da quelle maschili. Le sepolture erano a circolo sotto un tumulo di pietre. Il periodo che spazia dall'VIII al VI secolo a.C. \u00e8 caratterizzato da tombe a tumulo, mentre il periodo che spazia dal V al III-II secolo a.C. \u00e8 caratterizzato da tombe a fossa.\nLe opere scultoree di maggior pregio sono state portate da don Ferrari nell'ex palazzo municipale di Guardiagrele, accanto al convento di San Francesco d'Assisi. Anche le scoperte degli scavi successivi degli anni '90 e 2000, dopo essere state esposte nel Museo archeologico nazionale d'Abruzzo a Chieti, sono state allestite definitivamente a Guardiagrele \nLa sala espositiva \u00e8 divenuta l'attuale Museo archeologico \"Don Filippo Ferrari\".\nMonumenti di Comino.\nIl centro storico, composto da Comino e Raselli, \u00e8 attraversato da una strada centrale, le case sono addossate le une alle altre, classiche plagiare pastorali e case di ex mezzadri.\nStrade.\nLa frazione \u00e8 accessibile per automobile da Guardiagrele, attraversando l'ex Strada statale 363 per Bocca di Valle, svoltando a destra per Comino, dalla zona del cimitero comunale, alle porte di Colle Barone. Comino \u00e8 accessibile anche dall'uscita omonima della strada statale, giungendo da Chieti, la cui superstrada termina alla rotatoria di Colle Barone.\nSport.\nEsiste l'ASD Comino, con un campo da calcio situato nella parte bassa della frazione."}
{"id": "2701551", "revid": "287204", "url": "https://it.wikipedia.org/wiki?curid=2701551", "title": "Brookton", "text": "Brookton \u00e8 una citt\u00e0 situata nella regione di Wheatbelt, in Australia Occidentale; essa si trova 138 chilometri a est di Perth ed \u00e8 la sede della Contea di Brookton.\nStoria.\nIl primo colono a costruire una casa qui fu John Seabrook (1818 - 1891) nel 1846, chiamando la propriet\u00e0 \"Brookton House\". Per molti anni rimase il solo abitante della zona, ma altri coloni cominciarono ad insediarsi qui a partire dal 1870 per sfruttare il commercio di Santalum spicatum, un tipo di sandalo che cresce in questa regione. A partire da quegli anni si svilupp\u00f2 anche l'agricoltura, con coltivazioni di grano e allevamenti di pecore.\nNel 1889 venne costruita la ferrovia che collegava la citt\u00e0 ad altri insediamenti sulla costa dell'Australia Occidentale, provocando un accrescimento della cittadina con l'arrivo di nuovi coloni; nel 1895 venne dichiarata \"town\" col nome di \"Seabrook\", ma la popolazione spinse per cambiare il nome in Brookton e questo venne formalizzato nel 1899."}
{"id": "2701552", "revid": "767487", "url": "https://it.wikipedia.org/wiki?curid=2701552", "title": "Il segreto dei suoi occhi", "text": "Il segreto dei suoi occhi (\"El secreto de sus ojos\") \u00e8 un film argentino del 2009 diretto da Juan Jos\u00e9 Campanella, basato sul romanzo \"La pregunta de sus ojos\" (2005) di Eduardo Sacheri.\nIl film ha vinto il premio come miglior film straniero agli Oscar 2010.\nTrama.\nLa storia, ambientata in Argentina nel 1999, \u00e8 raccontata tramite flashback per la scrittura di un romanzo: nel giugno 1974 un agente dei tribunali federali, Benjam\u00edn Esposito, inizia ad indagare sull'omicidio di una giovane donna, Lilliana Morales Colotto, brutalmente violentata e uccisa nella sua casa in un sobborgo di Buenos Aires. Suo marito Ricardo Morales \u00e8 devastato dalla notizia ed Esposito gli promette di trovare l'assassino e di consegnarlo alla giustizia. Viene aiutato dal suo assistente Pablo Sandoval, vittima dell'alcolismo, e dal nuovo cancelliere Irene Menendez-Hastings, donna rigorosa e affascinante. Un collega e rivale di Esposito, Romano, arresta due operai immigrati per l'efferato crimine; Esposito, quando scopre che entrambi sono stati torturati per estorcere la falsa confessione, si infuria, e una rissa tra Esposito e Romano viene impedita a fatica dai presenti.\nPresto Esposito trova un indizio guardando alcune vecchie foto della ragazza uccisa a casa di Morales; in molte delle foto un uomo, poi identificato come Isidoro G\u00f3mez, sembra fissare la vittima in maniera sospetta. Esposito indaga e scopre che G\u00f3mez vive e lavora a Buenos Aires, ma quest'ultimo fugge prima di essere rintracciato. Dopo che il giudice competente rifiuta di emettere un ordine di perquisizione Sandoval ed Esposito entrano, illegalmente, nella casa della madre di G\u00f3mez a Chivilcoy (la stessa citt\u00e0 di origine della vittima). Durante la perquisizione Esposito trova lettere di G\u00f3mez alla madre, che Sandoval porta con s\u00e9. Tornati nella capitale la perquisizione illegale provoca problemi con i superiori; inoltre sembra essere stata inutile, visto che i due non riescono a trarre alcun indizio utile dalle lettere. A seguito di questi eventi l'indagine sull'omicidio della giovane viene chiusa.\nCirca un anno dopo Esposito incontra Morales in una stazione ferroviaria e scopre che da un anno egli regolarmente passa il suo tempo libero dopo il lavoro in diverse stazioni ferroviarie della capitale, sperando di trovare G\u00f3mez. Commosso dalla determinazione di Morales e dal suo amore verso la defunta moglie, Esposito convince Irene a riaprire l'inchiesta. Presto, sebbene ubriaco, Sandoval fa una scoperta fondamentale: grazie ad un suo conoscente del bar riconosce i diversi nomi citati nelle lettere di G\u00f3mez come calciatori appartenenti al Racing Club de Avellaneda. Preso atto che G\u00f3mez \u00e8 fan dei Racing, Esposito e Sandoval si recano a diverse partite, sperando di trovarlo. Infatti, allo stadio Tom\u00e1s Adolfo Duc\u00f3, G\u00f3mez viene individuato tra la folla, ma sfrutta il caos seguito ad un gol per tentare la fuga. Dopo un inseguimento viene finalmente catturato, con l'aiuto della polizia, quando invade, accidentalmente, il terreno di gioco. In un audace interrogatorio Irene ed Esposito riescono a fare confessare G\u00f3mez, premendo sul suo orgoglio maschile.\nG\u00f3mez viene processato e condannato ma solo un mese dopo lo spregiudicato Romano riesce a farlo liberare per indispettire Esposito e lo assolda come guardia del corpo di Isabel Per\u00f3n. Benjam\u00edn e Irene cercano di riottenere giustizia, ma l'intervento di Romano rende vano ogni tentativo: a Esposito non rimane che informare Morales che l'assassino di sua moglie, seppure condannato all'ergastolo, rimarr\u00e0 libero. Settimane dopo Sandoval si ubriaca e litiga con un altro cliente del bar che frequenta; Esposito, come gi\u00e0 in passato, si prende cura di lui: porta l'amico a casa sua, mentre va in cerca di sua moglie per convincerla a riaccoglierlo in casa. Quando Esposito e la moglie di Sandoval tornano all'appartamento di Esposito, la porta \u00e8 stata forzata e Sandoval viene trovato assassinato a colpi di arma da fuoco nella stanza da letto. Temendo per la sua incolumit\u00e0 Esposito \u00e8 costretto all'esilio, lontano da Irene. Lascia cos\u00ec la citt\u00e0 grazie ad un trasferimento e soggiorna a Jujuy per dieci anni prima di tornare a Buenos Aires; Gomez \u00e8 nel frattempo sparito, Romano \u00e8 stato ucciso durante la dittatura nel 1976 e Irene si \u00e8 sposata e ha due figli.\nDopo altri venticinque anni Esposito va in pensione e inizia a scrivere un romanzo sul caso, confidandosi con la ritrovata Irene. Cercando di dare un senso alla sua vuota esistenza, Esposito va anche a trovare Morales, il quale dal '75 si \u00e8 trasferito in una casa di campagna, alla periferia di Buenos Aires. Durante la visita i due uomini discutono degli eventi verificatisi durante e dopo l'inchiesta. Morales presto si innervosisce e caccia Esposito, che insiste nel domandargli come sia riuscito a resistere dopo la morte della moglie e dopo l'ingiustizia subita. Dopo che Esposito rivela di essere determinato a trovare G\u00f3mez, se ancora vivo, Morales confessa di avere sequestrato G\u00f3mez nel bagagliaio della sua auto e di averlo ucciso poco dopo avere saputo della sua scarcerazione. Esposito, durante il viaggio di ritorno in macchina, riflette sulle parole di Sandoval (\"un uomo non abbandona mai la propria passione\"). Per Morales era importante che G\u00f3mez scontasse la giusta pena e non fosse immediatamente affrancato dalle sofferenze grazie alla condanna capitale: per questo Esposito non crede all'omicidio, ferma la macchina e torna di nascosto a casa di Morales.\nDopo avere atteso fino a sera egli vede Morales che si reca in un piccolo fienile con un piatto di bocconi di pane. Dietro la porta Esposito vede in una cella nell'oscurit\u00e0 un decrepito, malconcio G\u00f3mez. Morales lo ha rinchiuso per venticinque anni senza mai rivolgergli la parola. Quando Esposito si avvicina G\u00f3mez lo prega di chiedere a Morales di parlargli, ma Morales gli ricorda che la pena prevista per lui avrebbe dovuto essere l'ergastolo. Tornato a Buenos Aires e liberato dal senso di colpa per non avere mai chiarito quelle vicende Esposito visita finalmente la tomba di Sandoval e successivamente si reca in ufficio da Irene, ora pronto a confessare il suo amore per lei. Felice, seppure nella prospettiva delle molte difficolt\u00e0 che il loro amore causer\u00e0, Irene invita Esposito a rimanere in ufficio e chiudere la porta.\nProduzione.\nCampanella \u00e8 ritornato dagli Stati Uniti, dove aveva diretto alcuni episodi delle serie \"Dr. House - Medical Division\" e \"Law &amp; Order - I due volti della giustizia\", proprio per dirigere \"Il segreto dei suoi occhi\". Questa \u00e8 la sua quarta collaborazione con l'attore e amico Ricardo Dar\u00ecn, che aveva partecipato come protagonista nei tre film precedenti del regista, tutti prodotti in Argentina.\nIl suo fidato collaboratore Eduardo Blanco non \u00e8 tuttavia parte del film, poich\u00e9 la parte dell'amico del personaggio di Dar\u00edn \u00e8 interpretata dal comico Guillermo Francella.\nDistribuzione.\nIn Italia \u00e8 uscito il 4 giugno 2010, distribuito da Lucky Red.\nRemake.\nNel 2015 \u00e8 stata realizzata la versione statunitense del film, diretta da Billy Ray ed interpretata da Chiwetel Ejiofor, Nicole Kidman e Julia Roberts. Se resta la storia d'amore tra il poliziotto e il giudice, cambia invece il contesto e l'ambientazione: dalla dittatura argentina si passa alla lotta al terrorismo, mentre la vittima del delitto \u00e8 la figlia di una collega federale. Viene inoltre ridotto il salto temporale da 25 a 13 anni."}
{"id": "2701553", "revid": "767487", "url": "https://it.wikipedia.org/wiki?curid=2701553", "title": "3 volte lacrime", "text": "3 volte lacrime \u00e8 il secondo album del gruppo musicale italiano Diaframma, pubblicato il 22 ottobre 1986.\nTracce.\nTesti e musiche di Fiumani, tranne ove indicato."}
{"id": "2701554", "revid": "287204", "url": "https://it.wikipedia.org/wiki?curid=2701554", "title": "Perda Longa di Baunei", "text": "Perda Longa o Pedra Longa, \u00e8 un roccione calcareo a picco sul mare, sporgente rispetto al sovrastante monte Santu di Baunei, che raggiunge un'altezza di 128 metri. Pur avendo scarsa vegetazione, nasconde negli impluvi olivastri e carrubi.Per la rilevanza scientifica delle sue caratteristiche biologiche e paesaggistiche nel 1993 \u00e8 stato dichiarato monumento naturale; fa parte inoltre di un'area naturale protetta istituita della regione Sardegna e ricadente nel comune di Baunei che si estende di una superficie di 9,96 ha."}
{"id": "2701556", "revid": "729019", "url": "https://it.wikipedia.org/wiki?curid=2701556", "title": "Santa B\u00e1rbara (Suchitep\u00e9quez)", "text": "Santa B\u00e1rbara \u00e8 un comune del Guatemala facente parte del dipartimento di Suchitep\u00e9quez."}
{"id": "2701557", "revid": "729019", "url": "https://it.wikipedia.org/wiki?curid=2701557", "title": "SNCAO CAO-30", "text": "Lo SNCAO CAO-30 era un idrovolante da addestramento monomotore a scafo centrale realizzato dal consorzio francese Soci\u00e9t\u00e9 nationale des constructions a\u00e9ronautiques de l'ouest (SNCAO) negli anni trenta.\nCaratterizzato dalla configurazione ad ala alta a parasole motore spingente venne prodotto solo in due esemplari a causa dell'interruzione del programma dovuto all'occupazione tedesca durante la seconda guerra mondiale."}
{"id": "2701558", "revid": "628767", "url": "https://it.wikipedia.org/wiki?curid=2701558", "title": "Distretto di Dhankuta", "text": " \nIl distretto di Dhankuta \u00e8 uno dei 77 distretti del Nepal, in seguito alla riforma costituzionale del 2015 fa parte della provincia No. 1. Il capoluogo \u00e8 la citt\u00e0 di Dhankuta.\nGeograficamente il distretto appartiene alla zona collinare delle Mahabharat Lekh.\nIl principale gruppo etnico presente nel distretto sono i Rai.\nMunicipalit\u00e0.\nIl distretto \u00e8 diviso in sette municipalit\u00e0, tre sono urbane e quattro rurali. "}
{"id": "2701563", "revid": "767487", "url": "https://it.wikipedia.org/wiki?curid=2701563", "title": "El mismo amor, la misma lluvia", "text": "El mismo amor, la misma lluvia \u00e8 un film del 1999 diretto da Juan Jos\u00e9 Campanella."}
{"id": "2701565", "revid": "339392", "url": "https://it.wikipedia.org/wiki?curid=2701565", "title": "Tre volte lacrime", "text": ""}
{"id": "2701567", "revid": "729019", "url": "https://it.wikipedia.org/wiki?curid=2701567", "title": "San Juan Bautista (Guatemala)", "text": "San Juan Bautista \u00e8 un comune del Guatemala facente parte del dipartimento di Suchitep\u00e9quez."}
{"id": "2701569", "revid": "767487", "url": "https://it.wikipedia.org/wiki?curid=2701569", "title": "Icononzo", "text": "Icononzo \u00e8 un comune della Colombia facente parte del dipartimento di Tolima.\nL'abitato venne fondato da un gruppo di coloni nel 1875, mentre l'istituzione del comune \u00e8 del 1915."}
{"id": "2701571", "revid": "79227", "url": "https://it.wikipedia.org/wiki?curid=2701571", "title": "Tesmoforiazuse", "text": ""}
{"id": "2701573", "revid": "767487", "url": "https://it.wikipedia.org/wiki?curid=2701573", "title": "L\u00e9rida (Colombia)", "text": "L\u00e9rida \u00e8 un comune della Colombia facente parte del dipartimento di Tolima.\nL'abitato venne fondato da un gruppo di missionari francescani nel 1690, mentre l'istituzione del comune \u00e8 del 21 febbraio 1863."}
{"id": "2701574", "revid": "125302039", "url": "https://it.wikipedia.org/wiki?curid=2701574", "title": "Ricardo Dar\u00edn", "text": "Considerato uno degli attori pi\u00f9 prolifici e popolari del cinema argentino contemporaneo, \u00e8 noto a livello internazionale per le sue interpretazioni in film come \"Nove regine\" (2000), \"Il figlio della sposa\" (2001) e \"Il segreto dei suoi occhi\" (2009), vincitore nel 2010 dell'Oscar come miglior film straniero.\nHa vinto un Premio Goya per il miglior attore protagonista, la Concha de Plata al miglior attore e nel 2017 il Premio Donostia alla carriera.\nPu\u00f2 essere considerato un attore feticcio dei registi Juan Jos\u00e9 Campanella e Sebasti\u00e1n Borensztein.\nBiografia.\nRicardo Dar\u00edn nasce a Buenos Aires, Argentina, da Ricardo Darin e Ren\u00e9e Roxana, attori teatrali; la sua famiglia \u00e8 di origini venete, precisamente da Vigo di Cadore, e sirio-libanesi. Debutta in teatro a dieci anni con i suoi genitori. A partire dai sedici anni acquista una notevole popolarit\u00e0 per la sua partecipazione come protagonista a varie telenovelas argentine. Negli anni ottanta entra a far parte dei \"galancitos\", un gruppo di giovani attori argentini che raccolgono un enorme successo sia in televisione che in teatro. La grande fama arriva per\u00f2 negli anni novanta interpretando un ruolo comico nella serie televisiva \"Mi cu\u00f1ado. \"Nonostante il suo lavoro costante nel mondo della televisione, Darin in questi anni non lascer\u00e0 mai il teatro.\nA partire dalla fine degli anni novanta partecipa come attore in pellicole cinematografiche di successo, come \"El faro\", di Eduardo Mignogna e \"El mismo amor, la misma lluvia\" di Juan Jos\u00e9 Campanella, in cui riceve molti elogi dalla critica. Ma il successo internazionale viene raggiunto con l'interpretazione di Marcos, un ladruncolo in un'Argentina che inizia ad agonizzare economicamente, nel film \"Nove regine\", del regista argentino Fabi\u00e1n Bielinsky. Dopo il grande successo di \"Nove regine\", Dar\u00edn ha un ruolo piccolo ma efficace nel 2001 nel nuovo film di Mignogna \"La fuga\". Lo stesso anno \u00e8 protagonista nel film \"Il figlio della sposa\", di Juan Jos\u00e9 Campanella. Il film, spinto dal successo di box office e di critica, riceve la nomination per la categoria Miglior film straniero all'edizione 2002 degli Oscar.\nNegli anni duemila interpreta vari film, tra i quali \"Luna de Avellaneda\", sempre per la regia di Juan Jos\u00e9 Campanella, \"El aura\" del regista Fabi\u00e1n Bielinsky, \"XXY\", scritto e diretto da Luc\u00eda Puenzo, presentato al Festival di Taormina 2007 e vincitore della Settimana internazionale della critica di Cannes, in cui interpreta il padre di un adolescente ermafrodita. Intanto il film \"La se\u00f1al\" (2007) segna il suo debutto come regista. Nel 2009, insieme a Soledad Villamil e Guillermo Francella, \u00e8 il protagonista de \"Il segreto dei suoi occhi\", film drammatico di Juan Jos\u00e9 Campanella, premiato con l'Oscar per il Miglior film straniero del 2010.\nNegli anni duemiladieci compare nei film \"Carancho\", di Pablo Trapero,\" Cosa piove dal cielo?\", che viene premiato con il Marc'Aurelio d'Oro per il miglior film al Festival internazionale del film di Roma 2011, \"Elefante blanco\", dedicato alla memoria di Padre Carlos Mugica, assassinato nel 1974, e \"Storie pazzesche\", un'antologia di sei cortometraggi uniti dal tema comune della violenza e della vendetta, diretti da Dami\u00e1n Szifr\u00f3n e co-prodotti da Agust\u00edn Almod\u00f3var e Pedro Almod\u00f3var, che \u00e8 stato uno dei film col pi\u00f9 grande successo di pubblico in Argentina in quell'anno. Nel 2019 ha interpretato il film Criminali come noi.\nDal 2016 \u00e8 \"patron\" dell'associazione internazionale di cinema DreamAgo.\nVita privata.\nDal 1988 \u00e8 sposato con Florencia Bas, da cui ha avuto due figli; Ricardo \"Chino\" Dar\u00edn (1989) e Clara Dar\u00edn (1993)."}
{"id": "2701575", "revid": "729019", "url": "https://it.wikipedia.org/wiki?curid=2701575", "title": "Santo Tom\u00e1s la Uni\u00f3n", "text": "Santo Tom\u00e1s la Uni\u00f3n \u00e8 un comune del Guatemala facente parte del dipartimento di Suchitep\u00e9quez."}
{"id": "2701576", "revid": "79227", "url": "https://it.wikipedia.org/wiki?curid=2701576", "title": "La festa delle donne", "text": ""}
{"id": "2701577", "revid": "287204", "url": "https://it.wikipedia.org/wiki?curid=2701577", "title": "Santo Tomas la Union", "text": ""}
{"id": "2701578", "revid": "372624", "url": "https://it.wikipedia.org/wiki?curid=2701578", "title": "Monumento naturale Scala di San Giorgio di Osini", "text": "Il monumento naturale Scala di San Giorgio di Osini \u00e8 un'area naturale protetta della regione Sardegna istituita nel 1994. \nOccupa una superficie di 3,68 ha nella subregione barbaricina dell'Ogliastra, nella provincia di Nuoro.\nTradizione.\nCome attestato dalla prima fonte agiografica (\"Legenda Sanctissimi Georgii Presulis Suellinsis\") scritta da Paolo nel 1117, la gola sarebbe stata aperta da un miracolo del Vescovo San Giorgio, primo titolare dell\u2019antica Diocesi di Suelli.\nIn occasione di una visita pastorale a Osini, giunto ai piedi di un monte impenetrabile, pensando soprattutto ai disagi dei poveri viaggiatori, elev\u00f2 una preghiera a Dio e miracolosamente nel monte si apr\u00ec uno stretto varco che rendeva pi\u00f9 breve e facile il cammino. Il varco prese simbolicamente il suo nome per ricordarne il passaggio: la \u201cScala di San Giorgio\u201d.\nNei suoi pressi, inoltre, fece scaturire una sorgente d\u2019acqua per alleviare ulteriormente le fatiche dei viandanti.\nIn onore di questi miracoli, gli Osinesi edificarono, ai piedi della montagna della Scala di San Giorgio, una chiesetta campestre a lui intitolata e risalente, secondo alcuni studiosi, al 1300."}
{"id": "2701579", "revid": "767487", "url": "https://it.wikipedia.org/wiki?curid=2701579", "title": "L\u00edbano (Colombia)", "text": "L\u00edbano \u00e8 un comune della Colombia facente parte del dipartimento di Tolima.\nL'abitato venne fondato da Isidro Parra nel 1849."}
{"id": "2701581", "revid": "729019", "url": "https://it.wikipedia.org/wiki?curid=2701581", "title": "Premier League Malti 1992-1993", "text": "L'edizione 1992-1993 della Premier League maltese \u00e8 stata la settantottesima edizione della massima serie del campionato maltese di calcio. Il titolo \u00e8 stato vinto dal Floriana."}
{"id": "2701583", "revid": "1543377", "url": "https://it.wikipedia.org/wiki?curid=2701583", "title": "San Sebasti\u00e1n de Mariquita", "text": "San Sebasti\u00e1n de Mariquita, spesso semplicemente Mariquita, \u00e8 un comune della Colombia facente parte del dipartimento di Tolima. \nL'abitato venne fondato da Francisno Nu\u00f1ez Pedroso nel 1551."}
{"id": "2701585", "revid": "439868", "url": "https://it.wikipedia.org/wiki?curid=2701585", "title": "Melgar", "text": "Melgar \u00e8 un comune della Colombia nel dipartimento di Tolima.\nL'abitato venne fondato da un gruppo di missionari domenicani nel 1720."}
{"id": "2701588", "revid": "767487", "url": "https://it.wikipedia.org/wiki?curid=2701588", "title": "Zunilito", "text": "Zunilito \u00e8 un comune del Guatemala facente parte del dipartimento di Suchitep\u00e9quez.\nIl comune venne istituito il 12 giugno 1928."}
{"id": "2701589", "revid": "1543377", "url": "https://it.wikipedia.org/wiki?curid=2701589", "title": "Murillo (Colombia)", "text": "Murillo \u00e8 un comune della Colombia facente parte del dipartimento di Tolima."}
{"id": "2701590", "revid": "438678", "url": "https://it.wikipedia.org/wiki?curid=2701590", "title": "Monumento naturale Le Colonne", "text": "Il monumento naturale Le Colonne \u00e8 un'area naturale protetta della regione Sardegna istituita nel 1993, \u00e8 situata sull'isola di San Pietro.\nOccupa una superficie di 10,40 ha nella provincia del Sud Sardegna. Il 18 novembre 2013 una di queste colonne \u00e8 crollata a causa della burrasca del mare. "}
{"id": "2701593", "revid": "767487", "url": "https://it.wikipedia.org/wiki?curid=2701593", "title": "Natagaima", "text": "Natagaima \u00e8 un comune della Colombia facente parte del dipartimento di Tolima.\nL'abitato venne fondato da Juan de Borja nel 1608, mentre l'istituzione del comune \u00e8 del 21 febbraio 1863."}
{"id": "2701596", "revid": "767487", "url": "https://it.wikipedia.org/wiki?curid=2701596", "title": "Pueblo Nuevo (Guatemala)", "text": "Pueblo Nuevo \u00e8 un comune del Guatemala facente parte del dipartimento di Suchitep\u00e9quez.\nIl comune venne istituito il 16 ottobre 1867."}
{"id": "2701598", "revid": "110157", "url": "https://it.wikipedia.org/wiki?curid=2701598", "title": "Ortega (Colombia)", "text": "Ortega \u00e8 un comune della Colombia facente parte del dipartimento di Tolima.\nL'abitato venne fondato da Nicolas Ram\u00edrez nel 1821, mentre l'istituzione del comune \u00e8 del 21 febbraio 1863."}
{"id": "2701601", "revid": "767487", "url": "https://it.wikipedia.org/wiki?curid=2701601", "title": "Palocabildo", "text": "Palocabildo \u00e8 un comune della Colombia facente parte del dipartimento di Tolima.\nIl comune venine istituito il 17 novembre 1997."}
{"id": "2701602", "revid": "767487", "url": "https://it.wikipedia.org/wiki?curid=2701602", "title": "Pir\u00e1mide de Garcilaso", "text": "La Pir\u00e1mide de Garcilaso \u00e8 una montagna della Cordillera Blanca, nelle Ande peruviane.\nAspetto fisico.\nLa Pir\u00e1mide de Garcilaso (5.885\u00a0m) fa parte di un massiccio montuoso, chiamato \"Macizo del Huandoy\", situato nella parte centro-settentrionale della Cordillera Blanca. La montagna si presenta dal suo lato nord-ovest come un'imponente piramide; sulla sua cresta settentrionale si alza un'altra vetta dalla forma simile, la Pir\u00e1mide Norte (5.700\u00a0m). Nonostante sia attorniata nel massiccio da montagne pi\u00f9 alte, la sua fama \u00e8 dovuta alla spettacolare forma, al pari di altre montagne della stessa catena montuosa come l'Alpamayo, l'Artesonraju e il Taulliraju.\nOrigine del nome.\nIl suo nome deriva dalla sua particolare forma e da un omaggio allo scrittore di origine inca Garcilaso de la Vega, narratore della forma di vita e di governo del popolo inca.\nAlpinismo.\nI primi a raggiungere la cima furono i tedeschi G\u00fcnter Hauser, Bernhard Huhn e Horst Wiedmann il 29 maggio 1957 proprio dal lato nord-ovest."}
{"id": "2701604", "revid": "110157", "url": "https://it.wikipedia.org/wiki?curid=2701604", "title": "Monte Annaru", "text": "Il monte Annaru \u00e8 un rilievo montuoso dell'altezza di 491 metri situato in territorio di Giave, nella Sardegna nord-occidentale. \nDescrizione.\nCon il monte Poddighe che si eleva poco pi\u00f9 a sud forma un ampio e ben delimitato cratere vulcanico; attivo presumibilmente in epoca post-miocenica, la sua attivit\u00e0 eruttiva diede origine al vasto tavolato basaltico che si apre a nord-est dell'abitato e che coincide approssimativamente con l'area identificata con la denominazione moderna \"valle dei Nuraghi\". Spicca, nelle immediate vicinanze il collo vulcanico di Pedra Mendalza, formazione prodotta dalla solidificazione del magma all'interno del camino, riaffiorata a seguito dell'erosione del cono vulcanico.\nIl vulcano \u00e8 ricompreso in un'area sottoposta a tutela con decreto del Ministero dell'ambiente e della tutela del territorio e del mare, con denominazione \u00ab\"Monumento naturale crateri vulcanici del Meilogu - Monte Annaru\"\u00bb ."}
{"id": "2701605", "revid": "767487", "url": "https://it.wikipedia.org/wiki?curid=2701605", "title": "Piedras", "text": "Piedras \u00e8 un comune della Colombia facente parte del dipartimento di Tolima. \nL'origine dell'abitato risale ad un insediamento degli indigeni Itandaimas e Doimas certamente esistente nel 1552."}
{"id": "2701610", "revid": "2033069", "url": "https://it.wikipedia.org/wiki?curid=2701610", "title": "Kids Incorporated", "text": "Kids Incorporated (conosciuto anche come Kids Inc.) \u00e8 una serie televisiva statunitense, essenzialmente per bambini, che and\u00f2 in onda dal 1984 al 1994. Questa sitcom includeva anche performance musicali, che erano parte integrante dello show.\nTrama.\nLa serie segue le vicende di un gruppo di bambini e ragazzini che hanno composto il loro gruppo musicale personale rock, chiamato appunto \"Kids Incorporated\". I membri di questa band affrontano temi caratterizzanti ogni episodio, a partire dal divorzio fino ad arrivare alla violenza mentre eseguono delle performance musicali al loro teatro, nonch\u00e9 ristorante locale, \"The P*lace\" (chiamato \"The Malt Shop\" nel primo episodio). Non fu mai spiegato come il gruppo si \u00e8 riunito, proprio per non dare troppo spazio al realismo in senso stretto, tant'\u00e8 che la serie suddetta era composta da elementi fantasy in ogni episodio (fate, ballerini, dame, ecc.).\nCast.\nQuesti furono i membri del cast, che in alcuni casi, sono diventati attori e cantanti famosi ormai a livello mondiale come Jennifer Love Hewitt (Ghost Whisperer - Presenze), Eric Balfour e Fergie.\nProduttori.\nMolte compagnie produttive erano associate a \"Kids Incorporated\" come K-tel Entertainment, Lynch-Biller Productions (pi\u00f9 tardi Lynch Entertainment; adesso The Tom Lynch Company), RHI Entertainment, e MGM Television (MGM-Path\u00e9).\n\"Kids Incorporated\" lanci\u00f2 le carriere di molti produttori come Gary Biller e Thomas W. Lynch, (\"Il mondo segreto di Alex Mack\") e molti altri."}
{"id": "2701613", "revid": "767487", "url": "https://it.wikipedia.org/wiki?curid=2701613", "title": "Planadas", "text": "Planadas \u00e8 un comune della Colombia facente parte del dipartimento di Tolima.\nIl comune venne istituito il 25 novembre 1966."}
{"id": "2701614", "revid": "729019", "url": "https://it.wikipedia.org/wiki?curid=2701614", "title": "R\u00edo Bravo (Guatemala)", "text": "R\u00edo Bravo \u00e8 un comune del Guatemala facente parte del dipartimento di Suchitep\u00e9quez.\nIl comune venne istituito il 10 dicembre 1951."}
{"id": "2701620", "revid": "412743", "url": "https://it.wikipedia.org/wiki?curid=2701620", "title": "Yuka Osawa", "text": ""}
{"id": "2701621", "revid": "767487", "url": "https://it.wikipedia.org/wiki?curid=2701621", "title": "Prado (Colombia)", "text": "Prado \u00e8 un comune della Colombia facente parte del dipartimento di Tolima. \nL'abitato venne fondato da un gruppo di coloni nel 1781."}
{"id": "2701622", "revid": "413753", "url": "https://it.wikipedia.org/wiki?curid=2701622", "title": "3 Volte Lacrime", "text": ""}
{"id": "2701623", "revid": "984922", "url": "https://it.wikipedia.org/wiki?curid=2701623", "title": "Monumento naturale Domo Andesitico di Acquafredda", "text": "Il monumento naturale Domo Andesitico di Acquafredda \u00e8 un'area naturale protetta della regione Sardegna istituita nel 1993.\nOccupa una superficie di 20,88 ha nella provincia del Sud Sardegna."}
{"id": "2701627", "revid": "1543377", "url": "https://it.wikipedia.org/wiki?curid=2701627", "title": "Purificaci\u00f3n", "text": "Purificaci\u00f3n \u00e8 un comune della Colombia facente parte del dipartimento di Tolima. \nL'abitato venne fondato da Diego Ospina y Maldonado nel 1663."}
{"id": "2701632", "revid": "114183660", "url": "https://it.wikipedia.org/wiki?curid=2701632", "title": "Hernando's Hideaway", "text": "Hernando's Hideaway \u00e8 una celeberrima canzone, un tango scritto per il \"musical\" del 1954, \"The Pajama Game\", di Richard Adler, dal quale venne tratto, nel 1957, l'omonimo film.\nIl testo della canzone, in lingua inglese, tratta dell'atmosfera equivoca e oscura di un \"nightclub\" appartato, dove poter stare in completa \"privacy\" e dove si possono scorgere solo \"silhouette\" e sentire solo nacchere.\nCi sono stati numerosi artisti che hanno registrato versioni della canzone, tra i quali \u00e8 possibile citare Ella Fitzgerald, Franck Pourcel ed i Johnston Brothers. La versione dei Johnston Brothers \u00e8 stata inserita come brano nelle colonne sonore di film moderni come \"Snatch\" e \"Diverso da chi?\"."}
{"id": "2701634", "revid": "1543377", "url": "https://it.wikipedia.org/wiki?curid=2701634", "title": "Rioblanco", "text": "Rioblanco \u00e8 un comune della Colombia del dipartimento di Tolima. \nIl comune venne istituito nel 1984."}
{"id": "2701641", "revid": "287204", "url": "https://it.wikipedia.org/wiki?curid=2701641", "title": "Titusville (Pennsylvania)", "text": "Titusville \u00e8 una citt\u00e0 degli Stati Uniti d'America, nella Contea di Crawford, nello Stato della Pennsylvania.\nQuesta localit\u00e0 \u00e8 diventata famosa perch\u00e9 vi fu realizzato il primo pozzo petrolifero della storia, il 27 agosto 1859.\nStoria.\nL'industria petrolifera moderna \u00e8 nata come conseguenza della ricerca di illuminazione a buon mercato. Fino al 1859 la maggior parte della gente creava luce artificiale bruciando grassi di animali sotto forma di candele (cera d'api) oppure bruciando olio di balena.\nAllo scopo di trarre vantaggi dai prezzi elevati per l'illuminazione, un gruppo di investigatori assunse un conduttore ferroviario di nome Edwin Drake, per condurli in un luogo vicino agli avvistati affioramenti petroliferi. Dopo alcune concitate settimane nelle campagne della Pennsylvania, il 27 agosto del 1859 Drake trov\u00f2 un giacimento di petrolio alla profondit\u00e0 di 69 piedi l'equivalente di 21 metri. Tale pozzo rendeva intorno ai 15 barili/giorno.\nGrazie a questo avvenimento vedono la luce le fasi iniziali dell'industria petrolifera, dagli esordi turbolenti, fino all'arrivo di John D. Rockefeller (ai tempi il pi\u00f9 grande imprenditore della zona) che con la sua geniale strategia riusc\u00ec a creare dal nulla il pi\u00f9 grande \"monopolio\" privato della storia, la Standard Oil.\nLa scoperta di Drake ebbe effetti immediati e dirompenti.\nNel 1911 la \"Standard Oil\" fu divisa con la conseguenza della legislazione antimonopolista (\"Antitrust Act\") che prevedeva la formazione di tanti settori competenti tra le quali Esso (\"SO\" acronimo di \"Standard Oil\") che successivamente si trasform\u00f2 in Exxon e rimane tutt'oggi il pi\u00f9 noto \"figlio\" di questa frammentazione."}
{"id": "2701642", "revid": "767487", "url": "https://it.wikipedia.org/wiki?curid=2701642", "title": "Retalhuleu", "text": "Retalhuleu \u00e8 un comune del Guatemala, capoluogo del dipartimento omonimo."}
{"id": "2701647", "revid": "287204", "url": "https://it.wikipedia.org/wiki?curid=2701647", "title": "S\u00f8ren Ryge Petersen", "text": "Biografia.\nCresciuto ad Achtrup, nello Schleswig-Holstein, Petersen \u00e8 divenuto \"Master of Arts\" in lingua danese presso l'Universit\u00e0 di Aarhus. \u00c8 un autodidatta in orticoltura. Fu redattore della rivista \"Haven\" (\"Il giardino\") pubblicata dalla Danish Garden Society dal 1978 al 1990.\nNel 1988 ha ottenuto un proprio programma televisivo, \"DR-Derude\" (o \"DR Derude Direkte\") su DR1, una diretta televisiva incentrata sul giardinaggio che Petersen trasmette dal proprio giardino a Djursland. Durante lo spettacolo \u00e8 stato seguito da una telecamera presentando fiori e piante, e mostrando in che modo li conservava nel proprio giardino. Il programma fu in seguito rinominato \"S\u00f8ren Ryge\". L'episodio numero 100 \u00e8 stato trasmesso il 6 agosto 2008 e ha mostrato vari clip provenienti dagli episodi precedenti.\nCon il programma \"DR-Derude\" S\u00f8ren Ryge Petersen ha realizzato una lunga serie di episodi per la Danmarks Radio, mostrando la natura del mondo e le sue popolazioni. In particolare, ha incontrato alcuni esempi di semplici uomini nel mondo per poter ritrarre il loro modo di vivere.\nOltre al giardinaggio, la serie di documentari di Petersen ha abbracciato una vasta variet\u00e0 di argomenti. Tra questi vi \u00e8 l'arte e la pittura: diversi episodi trattano infatti la biografia di pittori come i danesi Per Kirkeby (in un episodio del 1995), Anders Glob (nel 1997), Tr\u00f3ndur Patursson (nel 1999) e l'australiano John Olsen (nel 2000)."}
{"id": "2701648", "revid": "6923", "url": "https://it.wikipedia.org/wiki?curid=2701648", "title": "European Community Championship", "text": "Lo European Community Championship era un torneo professionistico di tennis che si \u00e8 disputato dal 1982 al 1995 ad Anversa in Belgio.\nStoria.\nAll'inizio l'evento era una semplice esibizione nell'ambito del Grand Prix e non ha assegnato punti per le classifiche ATP\nfino al 1992 quando il torneo venne inserito nel circuito ATP Tour. Quando era un torneo di esibizione l'evento era aperto ai giocatori che avevano vinto almeno un torneo in Europa nel corso dell'anno. La superficie utilizzata era il sintetico indoor. L'edizione inaugurale si \u00e8 svolta nel dicembre del 1982, offriva un montepremi di 700.000 dollari e vi hanno partecipato 24 giocatori. Chiamato inizialmente European Champions' Championship, dal 1986 il torneo fu rinominato in European Community Championship (ECC).\nIl tornero era chiamato dai giocatori \"Gold Racquet\" perch\u00e9 se un giocatore avesse vinto per 3 volte in 5 anni avrebbe ricevuto uno speciale trofeo: una racchetta dorata con 1.420 diamanti che aveva un valore di un milione di dollari. Il Proximus Diamond Games, un evento del WTA Tour che si \u00e8 svolto ad Anversa fino al 2002, aveva un trofeo simile. Tra il 1982 e 1985 Ivan Lendl vinse il torneo per 3 volte e si aggiudic\u00f2 un montepremi di 200\u00a0000 dollari e la racchetta d'oro.\nAlbo d'oro.\nDoppio.\n "}
{"id": "2701652", "revid": "1543377", "url": "https://it.wikipedia.org/wiki?curid=2701652", "title": "Porfiria acuta intermittente", "text": "La porfiria acuta intermittente \u00e8 una malattia metabolica trasmessa con modalit\u00e0 autosomica dominante.\nEpidemiologia.\nLa porfiria acuta intermittente \u00e8 la seconda forma pi\u00f9 comune di porfiria e colpisce spesso giovani donne, tra i 25 e i 45 anni.\nNella storia.\nSecondo alcune ipotesi la pazzia di re Giorgio III sarebbe stata conseguente ad attacchi di porfiria acuta intermittente. \u00c8 possibile che anche i filosofi Jean-Jacques Rousseau e S\u00f8ren Kierkegaard, nonch\u00e9 il pittore Vincent van Gogh e suo fratello Theo ne soffrissero.\nFisiopatologia.\nLa disfunzione, come tutte le porfirie, riguarda la produzione del gruppo prostetico eme, il quale cattura l'ossigeno nell'emoglobina. In questo caso \u00e8 mancante l'enzima porfobilinogeno deaminasi.\nDiagnosi.\nLa diagnosi viene effettuata con uno scrupoloso esame delle porfirine nel sangue, nelle urine e nelle feci. Per la precisa analisi del tipo di porfiria si ricorre a esami pi\u00f9 specifici come la valutazione dell'attivit\u00e0 dei singoli enzimi nel sangue, anche se non tutti i saggi per ogni enzima sono disponibili. L'analisi genetica permette di confermare la diagnosi con sicurezza. La diagnosi delle fasi acute si effettua attraverso il dosaggio di ALA (acido delta-aminolevulinico) e di PBG (porfobilinogeno) nelle urine.\nSintomatologia.\nSolitamente si hanno attacchi ricorrenti di dolore addominale intenso, talora crampiforme o accompagnato da distensione addominale. \nCome le altre porfirie acute, manifesta anche una sintomatologia neurologica. Gli attacchi di porfiria acuta sono scatenati, nei soggetti affetti, dall'assunzione di sostanze (tuttavia non si tratta di una reazione autoimmune o allergica), da variazioni ormonali o condizioni nutrizionali particolari. Se si riesce a controllare l'assunzione dell'agente che risulta tossico, la malattia rimane nel 90% dei casi allo stato di latenza.\nLa sostanza tossica scatenante solitamente \u00e8 un alimento o l'alcool, come anche un agente chimico o un farmaco. Altri fattori scatenanti possono essere: infezioni, diete povere di zuccheri, gli steroidi e, secondo alcuni, fumo. Anche i sovraccarichi ormonali, specialmente nelle donne dopo la pubert\u00e0 o nella fase premestruale, sono fattori scatenanti. Allo stesso modo, lo stress \u00e8 incluso tra i fattori scatenanti.\nFra i segni e sintomi pi\u00f9 frequenti delle porfirie acute vi sono: dolori addominali, febbre, leucocitosi (aumento dei globuli bianchi), vomito, stitichezza, tachicardia e ipertensione labile, ritenzione urinaria, sudorazione abbondante, riflessi tendinei profondi diminuiti, carenza di sodio nel sangue (iponatriemia), fotofobia (non fotosensibilit\u00e0 grave immediata come nelle porfirie croniche) perdita della sensibilit\u00e0, iperestesie e parestesie, instabilit\u00e0 emotiva, tetania, convulsioni simili all'epilessia; nei casi pi\u00f9 gravi: coma, paralisi, atrofia del nervo ottico o uditivo, allucinazioni e disturbi comportamentali, paralisi respiratoria, morte.\nQuesta serie di sintomi, alcuni dei quali comuni anche all'avvelenamento da piombo (saturnismo), alla sindrome di Korsakoff, all'occlusione intestinale, a malattie autoimmuni o ad un quadro di appendicite acuta le hanno valso il soprannome di \"the little imitator\".\nLa patologia causa problemi neurologico-psichiatrici che possono essere scambiati per problemi comportamentali o malattie mentali.\nTrattamento.\nConsiste nel trattare i sintomi, nell'astenersi dalle sostanze che causano gli attacchi e nell'instaurare una dieta ricca di zuccheri e carboidrati. Ci sono alcune terapie farmacologiche che sono in grado di contenere le crisi acute, come la somministrazione endovenosa di emina o ematina, unite a glucosio. Nel caso pazienti affetti da porfirie acute debbano essere sottoposti ad anestesia \u00e8 controindicato l'uso di tiopental e dei barbiturici in generale, perch\u00e9 sono in grado di provocare una crisi acuta di porfiria a causa dell'induzione enzimatica che producono nel fegato. In questi pazienti viene di norma preferito il propofol come induttore di anestesia."}
{"id": "2701654", "revid": "827882", "url": "https://it.wikipedia.org/wiki?curid=2701654", "title": "Circondario di Breno", "text": "Il circondario di Breno era uno dei circondari in cui era suddivisa la provincia di Brescia.\nStoria.\nIn seguito all'annessione della Lombardia dal Regno Lombardo-Veneto al Regno di Sardegna (1859), fu emanato il decreto Rattazzi, che riorganizzava la struttura amministrativa del Regno, suddiviso in province, a loro volta suddivise in circondari. Il circondario di Breno fu creato come suddivisione della provincia di Brescia, e comprendeva la Val Camonica, gi\u00e0 appartenuta alla provincia di Bergamo.\nCon l'Unit\u00e0 d'Italia (1861) la suddivisione in province e circondari fu estesa all'intera Penisola, lasciando invariate le suddivisioni stabilite dal decreto Rattazzi.\nIl circondario di Breno comprendeva i mandamenti di Breno ed Edolo, a cui pochi anni dopo venne aggiunto Pisogne.\nIl circondario di Breno fu abolito, come tutti i circondari italiani, nel 1927, nell'ambito della riorganizzazione della struttura statale voluta dal regime fascista. Tutti i comuni che lo componevano rimasero in provincia di Brescia.\nSuddivisione amministrativa.\nNel 1863, la composizione del circondario era la seguente:"}
{"id": "2701660", "revid": "372624", "url": "https://it.wikipedia.org/wiki?curid=2701660", "title": "Santuario dei Cetacei", "text": ""}
{"id": "2701664", "revid": "287204", "url": "https://it.wikipedia.org/wiki?curid=2701664", "title": "Massa esatta", "text": "In chimica la massa esatta (o massa esatta calcolata) di una molecola si riferisce alla somma delle masse degli atomi che la compongono considerando per ogni atomo la massa non approssimata dell'isotopo pi\u00f9 presente in natura. Si misura in u.m.a. o Dalton. \u00c8 diversa dalla massa nominale che viene determinata considerando, anche per essa, gli isotopi pi\u00f9 presenti in natura ma il valore delle masse viene approssimato."}
{"id": "2701665", "revid": "203752", "url": "https://it.wikipedia.org/wiki?curid=2701665", "title": "Chrysler Viper", "text": ""}
{"id": "2701666", "revid": "1851137", "url": "https://it.wikipedia.org/wiki?curid=2701666", "title": "Diaframma 8183", "text": "Diaframma 8183 \u00e8 un album antologico del 1989 dei Diaframma.\nIl CD ha un errore sulla copertina posteriore: al posto della canzone \"Pioggia\" compare il titolo \"Effetto notte\"."}
{"id": "2701667", "revid": "547034", "url": "https://it.wikipedia.org/wiki?curid=2701667", "title": "Circondario di Monza", "text": "Il circondario di Monza era uno dei circondari in cui era suddivisa la provincia di Milano.\nStoria.\nIn seguito all'annessione della Lombardia dal Regno Lombardo-Veneto gi\u00e0 incluso nell'Impero austriaco, al Regno di Sardegna (1859), fu emanato il decreto Rattazzi, che riorganizzava la struttura amministrativa del Regno, suddiviso in province, a loro volta suddivise in circondari. Il circondario di Monza fu creato come suddivisione della provincia di Milano.\nCon l'Unit\u00e0 d'Italia (1861) la suddivisione in province e circondari fu estesa all'intera Penisola, lasciando invariate le suddivisioni stabilite dal decreto Rattazzi.\nIl circondario di Monza venne soppresso nel 1926 e il territorio assegnato al circondario di Milano.\nL'attuale provincia di Monza e della Brianza, istituita nel 2004 ma entrata in funzione nel 2009, comprende quasi tutti i comuni che furono del circondario di Monza, esclusi alcuni rimasti in provincia di Milano.\nSuddivisione amministrativa.\nNel 1863, la composizione del circondario era la seguente:"}
{"id": "2701668", "revid": "287204", "url": "https://it.wikipedia.org/wiki?curid=2701668", "title": "Soren Ryge Petersen", "text": ""}
{"id": "2701676", "revid": "729019", "url": "https://it.wikipedia.org/wiki?curid=2701676", "title": "Massa accurata", "text": "In chimica si definisce massa accurata (o massa accurata misurata) di una molecola la massa molecolare di quella molecola misurata sperimentalmente. \u00c8 un'approssimazione della massa esatta."}
{"id": "2701677", "revid": "124931454", "url": "https://it.wikipedia.org/wiki?curid=2701677", "title": "Stazione di Crotone", "text": "La stazione di Crotone \u00e8 una delle pi\u00f9 importanti ed estese dell'intera Ferrovia Jonica. Situata a nord della citt\u00e0, a 6 metri s.l.m., rappresenta uno dei maggiori scali merci della regione.\nStoria.\nLa stazione della citt\u00e0 di Crotone, alla fine dell'Ottocento, ebbe una grande importanza nel progetto della ferrovia Jonica da parte della Societ\u00e0 Mediterranea. La stazione venne collocata a nord della citt\u00e0, oltre il fiume Esaro, in un'area che stava conoscendo un importante sviluppo industriale. Questa posizione, tuttavia obbligata dato lo sviluppo urbano della citt\u00e0, limit\u00f2 di molto gli scambi con il Porto di Crotone, scambi che verranno garantiti qualche anno dopo dalla ferrovia a scartamento ridotto proveniente da Petilia Policastro. Negli anni l'importanza della stazione di Crotone and\u00f2 ad aumentare, facendola divenire il principale scalo della Jonica dopo i capolinea Taranto e Reggio Calabria Centrale.\nMovimento.\nLa stazione \u00e8 servita dai treni InterCity operanti sulla relazione Reggio Calabria-Taranto e dai treni regionali operati da Trenitalia nell'ambito del contratto di servizio stipulato con la regione Calabria\nStruttura.\nLa stazione di Crotone possiede uno degli impianti pi\u00f9 grandi dell'intera regione, sebbene fortemente sottoutilizzato. Oltre ai 5 binari di corsa per servizio viaggiatori, possiede un ulteriore fascio binari di corsa/ricovero, oltre il quale si hanno le due platee di lavaggio, alcuni tronchini e l'ormai ex-piano caricatore delle tramogge.\nDal lato opposto, invece, si hanno le strutture che accoglievano i carri dedicati al trasporto merci diffuso, altri binari tronchi di sosta (un tempo utilizzati per l'interscambio con le Ferrovie Calabro Lucane) e un piano per il carico/scarico dei carri bisarca tipo DDM, in composizione ad alcuni Espressi con servizio auto al seguito (AutoZug) fino alla fine degli anni novanta.\nServizi.\nLa stazione di Crotone dispone di:"}
{"id": "2701678", "revid": "310175", "url": "https://it.wikipedia.org/wiki?curid=2701678", "title": "Doretta Graneris", "text": ""}
{"id": "2701680", "revid": "827882", "url": "https://it.wikipedia.org/wiki?curid=2701680", "title": "Acad\u00e9mie Colarossi", "text": "LAcad\u00e9mie Colarossi era una scuola d'arte fondata dallo scultore italiano Filippo Colarossi, originario di Picinisco (Frosinone) e trasferitosi in Francia nel 1855, che si trovava al numero 10 della \"rue de la Grande-Chaumiere\" nel VI \"arrondissement\" di Parigi.\nL'accademia era stata creata nel XIX secolo come alternativa all'\u00c9cole nationale sup\u00e9rieure des beaux-arts, la scuola ufficiale, divenuta troppo conservatrice agli occhi di molti promettenti giovani artisti del tempo.\nInsieme all'Acad\u00e9mie Julian, l'accademia Colarossi accettava studentesse e permetteva loro di dipingere modelli maschili nudi. Rinomata per la sua classe di scultura dal vivo, la scuola attir\u00f2 nel tempo un gran numero di studenti stranieri, molti dei quali dagli Stati Uniti.\nPoco tempo dopo che Madame Colarossi ebbe bruciato i registri scolastici come rappresaglia alle infedelt\u00e0 del marito, la scuola chiuse intorno al 1930."}
{"id": "2701692", "revid": "30232", "url": "https://it.wikipedia.org/wiki?curid=2701692", "title": "Guido Badini", "text": ""}
{"id": "2701693", "revid": "287204", "url": "https://it.wikipedia.org/wiki?curid=2701693", "title": "24 Ore di Le Mans 1998", "text": "La 24 Ore di Le Mans 1998 \u00e8 stata la 66\u00aa maratona automobilistica svoltasi sul Circuit de la Sarthe di Le Mans, in Francia, il 6 e il 7 giugno 1998. Hanno gareggiato assieme quattro classi di automobili da competizione, ognuna delle quali ha avuto il suo vincitore. Le vetture, appartenenti alle classi LMP1 e LMP2, erano sportprototipi di categoria Le Mans Prototype appositamente progettati e costruiti per le gare, mentre le classi GT1 e GT2 comprendevano vetture derivate da automobili GT stradali.\nContesto.\nNell'edizione del 1998, sono presenti in veste ufficiale diverse case automobilistiche per contendersi la vittoria assoluta: Porsche, Mercedes-Benz, Toyota, Nissan e Panoz che schierano delle GT1 mentre la BMW e la Porsche-Joest gareggiano con sport LMP1; inoltre diverse squadre private schierano vetture competitive come Ferrari 333 SP, Courage e McLaren F1 GTR. Nella classe GT2 la sfida \u00e8 tra le Chrysler Viper GTS-R ufficiali e le numerose Porsche 911 GT2 schierate da team privati.\nQualifiche.\nDurante le prove di qualifica del gioved\u00ec le vetture pi\u00f9 veloci sembrano le Toyota GT-One, ma la pole position viene conquistata dalla Mercedes-Benz CLK-LM di Bernd Schneider, segnando un tempo di 8 secondi inferiore rispetto alla pole GT1 dell'anno precedente, grazie ad una vettura assettata per compiere un giro secco e dotata di copricerchioni aerodinamici.\nGara.\nIn gara, nelle fasi iniziali, le Toyota vanno al comando imprimendo un ritmo elevato, dopo appena 75 minuti dal via, sulla Mercedes di Bernd Schneider mentre \u00e8 in seconda posizione insorgono problemi di affidabilit\u00e0, un guasto elettrico all'idroguida compromette la pompa del sistema di raffreddamento del motore, causandone il surriscaldamento e la rottura. Un'ora pi\u00f9 tardi la stessa sorte condanna anche l'altra Mercedes.\nAnche le 2 sport BMW escono di scena anzitempo per futili inconvenienti tecnici, per grippaggio dei cuscinetti delle ruote; anche le Porsche-Joest vincitrici delle due edizioni precedenti si ritirano entrambe, la vettura di Michele Alboreto dopo un terzo di gara per guasto elettrico e la vettura gemella per incidente.\nLe stesse Toyota che conducono una gara all'attacco, non sono indenni da problemi, dopo poche ore la #28 di \u00c9ric H\u00e9lary perde 8 giri ai box per problemi all'impianto frenante, la #29 al comando per diverse ore deve invece sostituire il cambio perdendo in questa operazione 4 giri.\nAll'imbrunire vanno in testa le Porsche 911 GT1-98, alternandosi al comando per tutta la notte fino all'alba. La Toyota #28 esce di pista e resta distrutta. Alle ore 6.00 del mattino la Porsche #26 di Allan McNish, si ferma ai box per problemi di surriscaldamento al motore, pochi minuti dopo anche l'altra 911 GT1 rientra ai box per riparare i danni causati da un fuoripista. McNish torna in pista dopo uno stop di 20 minuti, entrambe le Porsche hanno un gap di 3 giri dalla Toyota #29 nel frattempo risalita al 1\u00ba posto in classifica. Le Porsche riagguantano il 2\u00ba e il 3\u00ba posto superando le Nissan R390 GT1.\nAlle ore 8.00 sulla Toyota di testa si manifestano nuovamente problemi al cambio che la rallentano, ne approfittano le Porsche che riducono il margine di svantaggio. Nelle ultime ore di gara la Toyota #29 e la Porsche #26 si alternano al comando dopo ogni rifornimento, ma quando manca meno di un'ora e mezza alla fine, la Toyota GT-One di Thierry Boutsen che guida la corsa con 45 secondi di vantaggio sulla Porsche 911 GT1, si ferma improvvisamente alla curva Arnage per la rottura del cambio, le Porsche vanno quindi in testa e terminano la gara al 1\u00ba e al 2\u00ba posto, vince l'equipaggio Laurent Aiello, Allan McNish e St\u00e9phane Ortelli. \nL'unica Toyota rimasta in gara condotta da piloti giapponesi, si classifica nona a 25 giri dalla vincitrice, la Porsche 911 GT1-98. Le 4 Nissan R390 GT1 in gara mantengono un ritmo regolare ma non molto veloce, senza problemi di rilievo, tanto da arrivare tutte al traguardo.\nNel complesso la gara ha visto un predominio delle vetture GT1 suo prototipi LMP1, di cui la migliore classificata \u00e8 la Ferrari 333 SP del team MOMO arrivata 8\u00aa assoluta. In classe GT2 vittoria per la Chrysler Viper GTS-R del team Oreca.\nClassifica finale.\nI vincitori di classe sono scritti in grassetto e ombreggiati in giallo. Le vetture che non hanno coperto almeno il 70% della distanza coperta dal vincitore non vengono classificate.\n\"Leggenda:\""}
{"id": "2701697", "revid": "30926722", "url": "https://it.wikipedia.org/wiki?curid=2701697", "title": "Trecchio", "text": ""}
{"id": "2701699", "revid": "110157", "url": "https://it.wikipedia.org/wiki?curid=2701699", "title": "In perfetta solitudine", "text": "In perfetta solitudine \u00e8 un album del 1990 dei Diaframma prodotto da Vince Tempera."}
{"id": "2701701", "revid": "1494169", "url": "https://it.wikipedia.org/wiki?curid=2701701", "title": "USS Brooklyn", "text": "Tre navi della US Navy sono state battezzate Brooklyn, in onore dell'omonimo borough della citt\u00e0 di New York"}
{"id": "2701702", "revid": "1568601", "url": "https://it.wikipedia.org/wiki?curid=2701702", "title": "Tavurvur", "text": "Il Tavurvur \u00e8 uno stratovulcano nei pressi di Rabaul, in Papua Nuova Guinea, nella provincia della Nuova Britannia Est. \u00c8 un vulcano sorto all'interno della caldera di Rabaul: questa formazione vulcanica antica e in parte sommersa ha formato sui suoi bordi vari nuovi coni vulcanici, tra cui il molto attivo Tavurvur.\nStoria.\nNel 1937, Tavurvur, assieme a un altro vulcano attivo della caldera, erutt\u00f2 provocando la morte di 507 persone e causando enormi danni alla citt\u00e0 di Rabaul. Nel 1994 una nuova forte eruzione, ancora in congiunzione con il vicino vulcano, forzarono le popolazioni della regione ad abbandonare completamente la citt\u00e0 e a portare la capitale della regione a Kokopo.\nIl 7 ottobre 2006 una nuova forte eruzione esplosiva con un pennacchio di ceneri raggiunse un'altezza di 18 km. In questa occasione le ceneri ricaddero in mare.\nNel 2009 ci fu una nuova attivit\u00e0 che non si \u00e8 ancora conclusa."}
{"id": "2701703", "revid": "1543377", "url": "https://it.wikipedia.org/wiki?curid=2701703", "title": "Carl Axel Magnus Lindman", "text": "Figlio di Carl Christian Lindman e di Sophie Fredrique L\u00f6hr. \u00c8 molto conosciuto come illustratore botanico per la sua opera \"Bilder ur Nordens Flora\", pubblicata tra il 1901 ed il 1905.\nBiografia.\nSuo padre mor\u00ec quando Carl era ancora un bambino e sua sorella aveva pochi mesi. Sua madre, con i due bambini, si trasfer\u00ec a V\u00e4xj\u00f6 nel 1864, dove Carl frequenter\u00e0 la scuola primaria. Nonostante il suo talento artistico e musicale, sua madre lo spinse verso una carriera da tecnico. Si immatricola nel 1874 ed entra nell'Universit\u00e0 di Uppsala, intraprendendo gli studi di Botanica e Zoologia. Dieci anni pi\u00f9 tardi \u00e8 nominato Professore Associato di Botanica, dopo aver conseguito il Dottorato.\nNel 1887 Lindman inizia la sua carriera di \"Regnellian Amanuensis\" presso il Museo svedese di storia naturale, occupando gran parte del suo tempo come assistente presso il Bergianska tr\u00e4dg\u00e5rden (giardino botanico Bergius) ed insegnando storia naturale e fisica presso la scuola superiore \"H\u00f6gre Latinl\u00e4roverket\", a Stoccolma.\nNel 1892 Lindman e Gustaf Malme vincono la prima borsa di studio \"Regnellian\". Dopo una spedizione scientifica in Brasile e Paraguay, rinuncia al suo posto di docente rassegnando le proprie dimissioni. Dal 1896 al 1900 \u00e8 nominato precettore dei figli del principe Gustavo. Nel 1905 Lindman \u00e8 nominato Professore di Botanica presso il \"Museo Svedese di Storia Naturale\" ed occupa la cattedra fino al suo pensionamento, avvenuto nel 1923. Lindman mor\u00ec il 21 giugno del 1928, all'et\u00e0 di 72 anni."}
{"id": "2701712", "revid": "599013", "url": "https://it.wikipedia.org/wiki?curid=2701712", "title": "Endless (Toto)", "text": "Endless \u00e8 una canzone della rock band Toto, ultimo singolo estratto dall'album Isolation.\nInformazioni.\nIl brano fu scritto da David Paich, ebbe un buon successo come singolo, infatti si posizion\u00f2 ventiseiesimo nella Official Singles Chart. Il brano presenta un classico ritmo anni ottanta, ed \u00e8 l'ultimo singolo in cui compare Fergie Frederiksen come voce primaria, infatti sar\u00e0 sostituito alla fine del tour del 1985, da Joseph Williams, nonostante tutto Fergie ricomparir\u00e0 nel singolo di \"Could This Be Love\", come voce secondaria. Molti pensano che il brano \u00e8 la massima espressione vocale di Fergie. Della canzone non fu per\u00f2 girato il videoclip."}
{"id": "2701713", "revid": "767487", "url": "https://it.wikipedia.org/wiki?curid=2701713", "title": "The Chaplin Revue", "text": "The Chaplin Revue \u00e8 una raccolta del 1959 comprendente tre film muti di Charlie Chaplin: \"Vita da cani\", \"Charlot soldato\" e \"Il pellegrino\". Chaplin vi compone una colonna sonora e, fra un film e l'altro, fa una breve presentazione allo spettatore di quel che vedr\u00e0 e, con tono divertito e a volte amaro, ricorda i tempi d'oro del cinema muto, e di quella societ\u00e0 vittoriana ormai dimenticata, il tutto accompagnato da alcune sequenze girate nel 1918 negli \"studi Chaplin\" (appartenenti al cortometraggio inedito: \"How to Make Movies\") e delle riprese dei cinegiornali risalenti alla prima guerra mondiale.\nRecensioni.\nAl suo rilascio commerciale, nel 1959, The Revue Chaplin fu ampiamente acclamato da critica e pubblico; il critico Robert Horton disse: \"Questo box set \u00e8 pi\u00f9 di storia del cinema: \u00e8 un tesoro vivente\".\nTuttavia, alcuni critici contestarono le modifiche apportate sui tre cortometraggi. Per consentire alla colonna sonora di sposarsi meglio con le immagini, i filmati originali sono stati talvolta allungati di alcuni fotogrammi, e altri di essi sono stati duplicati per allungarne la durata. Walter Kerr in \"The Clowns Silent\" dichiara che \"la grazia di tutti e tre i film, e del lavoro di Chaplin, \u00e8 completamente andato distrutto: non fate s\u00ec che giungano cos\u00ec ai posteri, ma offrite loro il lavoro originario di Chaplin\"."}
{"id": "2701716", "revid": "339392", "url": "https://it.wikipedia.org/wiki?curid=2701716", "title": "Chavacano de Zamboanga", "text": ""}
{"id": "2701722", "revid": "767487", "url": "https://it.wikipedia.org/wiki?curid=2701722", "title": "Circondario di Sciacca", "text": "Il circondario di Sciacca era uno dei circondari in cui era suddivisa la provincia di Girgenti.\nStoria.\nCon l'Unit\u00e0 d'Italia (1861) la suddivisione in province e circondari stabilita dal Decreto Rattazzi fu estesa all'intera Penisola.\nIl circondario di Sciacca fu abolito, come tutti i circondari italiani, nel 1927, nell'ambito della riorganizzazione della struttura statale voluta dal regime fascista. Tutti i comuni che lo componevano rimasero in provincia di Girgenti, contemporaneamente ribattezzata \"provincia di Agrigento\"."}
{"id": "2701725", "revid": "287204", "url": "https://it.wikipedia.org/wiki?curid=2701725", "title": "A. Thirumuruganpoondi", "text": " \nA. Thirumuruganpoondi (o Thirumuruganpoondi) \u00e8 una suddivisione dell'India, classificata come \"town panchayat\", di 18.459 abitanti, situata nel distretto di Tirupur, nello stato federato del Tamil Nadu. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 11\u00b0 10' 44 N e 77\u00b0 18' 52 E.\nSociet\u00e0.\nEvoluzione demografica.\nAl censimento del 2001 la popolazione di A. Thirumuruganpoondi assommava a 18.459 persone, delle quali 9.563 maschi e 8.896 femmine. I bambini di et\u00e0 inferiore o uguale ai sei anni assommavano a 2.236, dei quali 1.115 maschi e 1.121 femmine. Infine, coloro che erano in grado di saper almeno leggere e scrivere erano 12.681, dei quali 7.307 maschi e 5.374 femmine."}
{"id": "2701727", "revid": "287204", "url": "https://it.wikipedia.org/wiki?curid=2701727", "title": "A. Vellalapatti", "text": " \nA. Vellalapatti (o Vellalapatti) \u00e8 una suddivisione dell'India, classificata come \"town panchayat\", di 7.068 abitanti, situata nel distretto di Madurai, nello stato federato del Tamil Nadu. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 10\u00b0 04' 40 N e 78\u00b0 13' 29 E.\nSociet\u00e0.\nEvoluzione demografica.\nAl censimento del 2001 la popolazione di A. Vellalapatti assommava a 7.068 persone, delle quali 3.529 maschi e 3.539 femmine. I bambini di et\u00e0 inferiore o uguale ai sei anni assommavano a 862, dei quali 443 maschi e 419 femmine. Infine, coloro che erano in grado di saper almeno leggere e scrivere erano 4.089, dei quali 2.383 maschi e 1.706 femmine."}
{"id": "2701728", "revid": "767487", "url": "https://it.wikipedia.org/wiki?curid=2701728", "title": "Circondario di Girgenti", "text": "Il circondario di Girgenti era uno dei circondari in cui era suddivisa l'omonima provincia.\nStoria.\nCon l'Unit\u00e0 d'Italia (1861) la suddivisione in province e circondari stabilita dal Decreto Rattazzi fu estesa all'intera Penisola.\nIl circondario di Girgenti fu abolito, come tutti i circondari italiani, nel 1927, nell'ambito della riorganizzazione della struttura statale voluta dal regime fascista. Tutti i comuni che lo componevano rimasero in provincia di Girgenti, contemporaneamente ribattezzata \"provincia di Agrigento\"."}
{"id": "2701734", "revid": "287204", "url": "https://it.wikipedia.org/wiki?curid=2701734", "title": "Abiramam", "text": " \nAbiramam \u00e8 una suddivisione dell'India, classificata come \"town panchayat\", di 6.636 abitanti, situata nel distretto di Ramanathapuram, nello stato federato del Tamil Nadu. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 9\u00b0 28' 0 N e 78\u00b0 27' 0 E e ha un'altitudine di 40 .\nSociet\u00e0.\nEvoluzione demografica.\nAl censimento del 2001 la popolazione di Abiramam assommava a 6.636 persone, delle quali 3.243 maschi e 3.393 femmine. I bambini di et\u00e0 inferiore o uguale ai sei anni assommavano a 691, dei quali 331 maschi e 360 femmine. Infine, coloro che erano in grado di saper almeno leggere e scrivere erano 5.157, dei quali 2.753 maschi e 2.404 femmine."}
{"id": "2701735", "revid": "287204", "url": "https://it.wikipedia.org/wiki?curid=2701735", "title": "Achampudur", "text": " \nAchampudur \u00e8 una suddivisione dell'India, classificata come \"town panchayat\", di 12.407 abitanti, situata nel distretto di Tirunelveli, nello stato federato del Tamil Nadu. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 09\u00b0 03' 46 N e 77\u00b0 16' 30 E.\nSociet\u00e0.\nEvoluzione demografica.\nAl censimento del 2001 la popolazione di Achampudur assommava a 12.407 persone, delle quali 6.457 maschi e 5.950 femmine. I bambini di et\u00e0 inferiore o uguale ai sei anni assommavano a 1.270, dei quali 660 maschi e 610 femmine. Infine, coloro che erano in grado di saper almeno leggere e scrivere erano 7.922, dei quali 4.738 maschi e 3.184 femmine."}
{"id": "2701736", "revid": "287204", "url": "https://it.wikipedia.org/wiki?curid=2701736", "title": "Acharapakkam", "text": " \nAcharapakkam (o Achcharapakkam, Acharapokam) \u00e8 una suddivisione dell'India, classificata come \"town panchayat\", di 9.013 abitanti, situata nel distretto di Kanchipuram, nello stato federato del Tamil Nadu. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 12\u00b0 25' 0 N e 79\u00b0 49' 0 E e ha un'altitudine di 53 .\nSociet\u00e0.\nEvoluzione demografica.\nAl censimento del 2001 la popolazione di Acharapakkam assommava a 9.013 persone, delle quali 4.491 maschi e 4.522 femmine. I bambini di et\u00e0 inferiore o uguale ai sei anni assommavano a 937, dei quali 491 maschi e 446 femmine. Infine, coloro che erano in grado di saper almeno leggere e scrivere erano 6.553, dei quali 3.663 maschi e 2.890 femmine."}
{"id": "2701738", "revid": "287204", "url": "https://it.wikipedia.org/wiki?curid=2701738", "title": "Anderson Polga", "text": ""}
{"id": "2701742", "revid": "767487", "url": "https://it.wikipedia.org/wiki?curid=2701742", "title": "Premier League Malti 1991-1992", "text": "L'edizione 1991-1992 della Premier League maltese \u00e8 stata la settantasettesima edizione della massima serie del campionato maltese di calcio. Il titolo \u00e8 stato vinto dal Valletta, alla sua quattordicesima affermazione."}
{"id": "2701747", "revid": "287204", "url": "https://it.wikipedia.org/wiki?curid=2701747", "title": "Acharipallam", "text": "Acharipallam \u00e8 una suddivisione dell'India, classificata come \"town panchayat\", di 12.743 abitanti, situata nel distretto di Kanyakumari, nello stato federato del Tamil Nadu. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 08\u00b0 10' 49 N e 77\u00b0 23' 33 E.\nSociet\u00e0.\nEvoluzione demografica.\nAl censimento del 2001 la popolazione di Acharipallam assommava a 12.743 persone, delle quali 6.391 maschi e 6.352 femmine. I bambini di et\u00e0 inferiore o uguale ai sei anni assommavano a 1.226, dei quali 596 maschi e 630 femmine. Infine, coloro che erano in grado di saper almeno leggere e scrivere erano 10.441, dei quali 5.350 maschi e 5.091 femmine."}
{"id": "2701750", "revid": "287204", "url": "https://it.wikipedia.org/wiki?curid=2701750", "title": "Achipatti", "text": " \nAchipatti \u00e8 una suddivisione dell'India, classificata come \"census town\", di 7.459 abitanti, situata nel distretto di Coimbatore, nello stato federato del Tamil Nadu. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 10\u00b0 42' 15 N e 77\u00b0 00' 49 E.\nSociet\u00e0.\nEvoluzione demografica.\nAl censimento del 2001 la popolazione di Achipatti assommava a 7.459 persone, delle quali 3.770 maschi e 3.689 femmine. I bambini di et\u00e0 inferiore o uguale ai sei anni assommavano a 726, dei quali 362 maschi e 364 femmine. Infine, coloro che erano in grado di saper almeno leggere e scrivere erano 5.581, dei quali 3.048 maschi e 2.533 femmine."}
{"id": "2701751", "revid": "88740", "url": "https://it.wikipedia.org/wiki?curid=2701751", "title": "Letteratura elettronica", "text": "La letteratura elettronica, anche conosciuta come letteratura digitale, e-Literature o eLiterature, \u00e8 un particolare fenomeno intersettoriale, ascrivibile a diversi ambiti, in primo luogo letterario, che tramite l'uso di innovative metodologie creative e dei mezzi offerti dall'evoluzione tecnologica, ivi incluso il computer, il web e le TIC (tecnologie dell'informazione e della comunicazione), produce lavori letterari innovativi.\nDefinizioni.\nCon il suo lavoro di ricerca sulla eLiterature, Fabio De Vivo attraverso la realizzazione di interviste personaggi direttamente attivi nell'ambito della Letteratura Elettronica e attraverso la diffusione di un questionario multilingua ha raccolto, e tuttora continua a raccogliere dati qualitativi e quantitativi sulla eLiterature e, tra questi, i diversi punti di vista su come il concetto di eLiterature \u00e8 percepito da coloro - scrittori, studiosi, critici o semplici interessati - che si trovano ad operare direttamente in quest'ambito. Tra le varie definizioni raccolte eccone una breve selezione:\nDa questa panoramica di definizioni raccolte da persone attive nell'ambito della Letteratura Elettronica e di diverse nazionalit\u00e0 appare chiaro come esistono diversi punti di vista sull'argomento che, comunque, risulta troppo vasto e omnicomprensivo e ci\u00f2 rendere difficile una definizione che calzi per tutte le sue forme espressive. A supporto di quanto detto N. Katherine Hayles nel suo saggio \"Electronic Literature: what is it? \" insieme alla Electronic Literature Organization, attualmente diretta da Joseph Tabbi (2009), sono arrivati alla seguente definizione di Electronic Literature:\nClassificazione.\nLa Letteratura Elettronica, oltre ad essere intersettoriale e pluri-definibile, raccoglie in s\u00e9 diverse forme, a volte anche molto distanti l'una dall'altra, da rendere ostica anche una generica classificazione. Nel suo sito ufficiale, la ELO ha provveduto a dare una generale schematizzazione di quelle che possono essere considerate le principali forme di Electronic Literature:\nTale classificazione se pur utile e autorevole non risulta del tutto esaustiva e in alcuni punti approssimativa, in particolar modo per ci\u00f2 che concerne la Poesia Elettronica, o ePoetry. In quest'ambito, infatti, sono ascrivibili non solo il genere della Poesia Ipertestuale (Hypertext Poetry), ma anche altre forme di ePoetry, piuttosto differenti l'una dall'altra, come ci spiega Caterina Davinio, pioniere del genere a livello internazionale, nella sua intervista con Fabio De Vivo . Nella ePoetry infatti si possono distinguere almeno tre macro-insiemi quali la \u201cComputer Poetry\u201d la \u201cVideopoesia\u201d e la \u201cNet-Poetry\u201d.\nInoltre, alcune contraddizioni si presentano nel momento in cui si scorrono le varie catalogazioni individuabili nei testi critici, in particolar modo per forme quali il \u201ccyber testo\u201d, i \u201cchatterbots\u201d e la \u201cMUVELiterature\u201d. Nel primo caso, leggendo \"Cybertext. Perspectives on Ergodic Literature\", Aarseth non cataloga il \u201ccyber testo\u201d tra le forme di Electronic Literature, mentre i \u201cChatterbots\u201d vengono catalogati dalla ELO come eLiterature, nonostante questa seconda forma e la prima risultino essere molto affini, in particolar modo nelle dinamiche di produzione. Il terzo caso, infine, sembra che non sia ancora stato preso in considerazione dalla critica ufficiale, anche se la cifra distintiva delle narrazioni che avvengono negli ambienti MUVE (Multi-User Virtual Environment) sembrano avvicinarsi molto al concetto di Narrativa Interattiva (Interactive Fiction).\nDiffusione.\nSe ci si sofferma sulla quantit\u00e0 e qualit\u00e0 di opere disponibili e ascrivibili alla Letteratura Elettronica e ci si sofferma ad analizzare il lavoro di diffusione operato da editori quali Eastgate Systems, la Narrativa Ipertestuale risulta essere la forma pi\u00f9 diffusa e praticata. Eastgate Systems con Mark Bernstein e la ELO con Joseph Tabbi, operano un forte stimolo alla raccolta e diffusione di opere di questo tipo, in particolar modo in America. Uno dei pionieri di questo genere letterario \u00e8 infatti l'americano Michael Joyce. Il suo \"Afternoon, a story\" (1987) \u00e8 infatti il primo ipertesto narrativo che ha assunto una seria valenza letteraria che, congiuntamente all'acclamato \"Patchwork Girl\" (1995), della scrittrice statunitense di narrativa ipertestuale Shelley Jackson, risulta essere uno dei capolavori di questo genere letterario. Ma non sono solo le fonti primarie ad evidenziare la fortuna di questo genere, anche il lavoro critico e di ricerca che ruota intorno alla Narrativa Ipertestuale \u00e8 infatti serio ed esteso. Anche in Italia ci sono state alcune sperimentazioni del genere, Filippo Rosso con \"s000t000d\" \u00e8 uno di questi giovani esempi. Il panorama italiano, comunque, sembra per lo pi\u00f9 proteso verso la ePoetry, ci\u00f2 probabilmente dovuto al fatto che tale forma espressiva ha le sue radici proprio in Italia. A testimonianza c'\u00e8 l'opera pi\u00f9 che ventennale di Caterina Davinio che ha anche il merito di aver fatto approdare la ePoetry, in vari e cangianti forme, alla Biennale di Venezia. Il mercato degli ebook ha portato nuovi lavori di letteratura elettronica italiana. Tra questi sono da ricordare le collane di Quintadicopertina (2010) con diversi testi di hypertext fiction e il testo di electronic poetry \"Poesie Elettroniche\" (2016) di Fabrizio Venerandi, menzione speciale premio M\u00f6bius nel 2018.\nIl 20 - 21 gennaio 2011 a Napoli si \u00e8 tenuto il Convegno Officina di Letteratura Elettronica organizzato dalla OLE. All'evento hanno partecipano: Prof. Derrick de Kerckhove, Prof. Loss Paqueno Glazier, Prof. John Cayley, Artista Mohsen Emadi, Prof. Alessandro Zinna, Dear Patricia Tomaszek, Prof. Janez Strehovec, Prof. Scott Rettberg, Prof. Raffaele Pinto, Artista Ottar Ormstad, Prof. Maria Mencia, Dr. Markku Eskelinen, Dear Talan Memmott, Prof. Serge Bouchardon, Prof. Philippe Bootz, Prof. Maria Engberg, Prof. Simon Biggs, Prof. Jerome Fletcher, Prof. Matteo D'Ambrosio, Prof. Pedro Barbosa, Prof. Laura Borras, Prof. Raine Koskima, Prof. Asun Lopez-Varela, Prof.Alexandra Saemmer, Prof. Rui Torres, Dear J.R. Carpenter, Prof. Jason Nelson, Prof. Matteo D'Ambrosio, Artista Lello Masucci, Prof. Giovanna Di Rosario, Prof. Fabio De Vivo, Prof. Celestino Soddu, Artista Caterina Davinio, Artista Tommaso Tozzi, Prof. Paolo Granata, Prof. Mario Franco, Prof. Lorenza Colicigno, Prof. Luigi Frezza, Artista Agata Chiusano."}
{"id": "2701752", "revid": "110157", "url": "https://it.wikipedia.org/wiki?curid=2701752", "title": "Singapore Open", "text": "Il Singapore Open era un torneo di tennis sia maschile e femminile facente parte del WTA Tour, del Grand Prix e dell'ATP Tour che si \u00e8 giocato a Singapore dal 1986 al 1999. \nLa superficie usata \u00e8 stata il cemento indoor nel 1986 e il cemento outdoor dal 1987 al 1999."}
{"id": "2701753", "revid": "56620", "url": "https://it.wikipedia.org/wiki?curid=2701753", "title": "Universit\u00e0 di Gerusalemme", "text": ""}
{"id": "2701755", "revid": "287204", "url": "https://it.wikipedia.org/wiki?curid=2701755", "title": "Adikaratti", "text": " \nAdikaratti \u00e8 una suddivisione dell'India, classificata come \"town panchayat\", di 15.996 abitanti, situata nel distretto dei Nilgiri, nello stato federato del Tamil Nadu. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 11\u00b0 20' 22 N e 76\u00b0 42' 50 E.\nSociet\u00e0.\nEvoluzione demografica.\nAl censimento del 2001 la popolazione di Adikaratti assommava a 15.996 persone, delle quali 7.745 maschi e 8.251 femmine. I bambini di et\u00e0 inferiore o uguale ai sei anni assommavano a 1.451, dei quali 711 maschi e 740 femmine. Infine, coloro che erano in grado di saper almeno leggere e scrivere erano 11.544, dei quali 6.266 maschi e 5.278 femmine."}
{"id": "2701756", "revid": "438678", "url": "https://it.wikipedia.org/wiki?curid=2701756", "title": "San Francisco (Be Sure to Wear Flowers in Your Hair)", "text": "San Francisco (Be Sure to Wear Flowers in Your Hair) \u00e8 una canzone scritta da John Phillips e cantata da Scott McKenzie. \u00c8 stata scritta e pubblicata nel giugno del 1967 per promuovere il Festival di Monterey.\nIl brano.\n\"San Francisco\" fu inserita nell'album di debutto dell'artista, \"The Voice of Scott McKenzie\", nel 1967 e poi nella prima raccolta, \"dal titolo omonimo\".\nLa canzone di McKenzie fu subito una hit. Il testo diceva \"If you're going to San Francisco, be sure to wear some flowers in your hair\" (\"Se stai andando a San Francisco, sii sicuro di avere qualche fiore tra i capelli\"). San Francisco, dal 13 maggio del 1967, fu quarta tra le hit del Billboard Hot 100, negli Stati Uniti. Nel frattempo la canzone sal\u00ec al primo posto in Inghilterra e nella maggior parte dell'Europa. Il singolo raggiunse i cinque milioni di copie in tutto il mondo.\nLa canzone \u00e8 apparsa in molti film, tra i quali \"Frantic\", \"The Rock\" e \"Forrest Gump\".\nCover.\n\"San Francisco\" \u00e8 stata incisa anche da Petula Clark per il suo album del 1967, \"These Are My Songs\". \u00c8 stata inoltre usata dai Led Zeppelin estensivamente durante l'esecuzione di \"Dazed and Confused\" in un loro concerto; e l'hanno rifatta allo stesso modo per il loro concert film dal titolo \"The Song Remains the Same\".\nNel 1967, Bobby Solo incise la versione italiana \"San Francisco\", inclusa nell'omonimo album, con testo di Mogol.\nNel 2004 il DJ Benny Benassi con i Global Deejays pubblic\u00f2 un remix dal titolo \"The Sound of San Francisco\", contenente un missaggio del brano con \"California Dreamin\"' dei Mamas and Papas.\nI Me First and the Gimme Gimmes hanno inserito una cover punk di questa canzone nel loro album \"Blow in the Wind\".\nUn'altra versione, dell'orchestra 101 Strings, \u00e8 stata usata nel film \"Nato il quattro luglio\", di Oliver Stone (1989)."}
{"id": "2701758", "revid": "599013", "url": "https://it.wikipedia.org/wiki?curid=2701758", "title": "Ge\u014drgios Sa\u00efti\u014dt\u012bs", "text": "Carriera.\nClub.\nSa\u00efti\u014dt\u012bs debutta nel per una stagione e totalizzando 30 presenze e segnando 7 reti\nNella stagione successiva passa al Kassandra totalizzando 23 presenze e segnando 3 reti\nNell'estate 2002 passa allo Skoda Xanthi, l'ex-squadra di una vecchia conoscenza del calcio italiano Z\u012bs\u012bs Vryzas e campione d'europa. Qui forse per la sua giovane et\u00e0 e essendo la Souper Ligka Ellada totalizzando solo 6 presenze e 0 reti.\nNella stessa stagione non trova spazio nello Skoda Xanthi e ritorna al Kassandra, nella Beta Ethniki totalizzando 15 presenze e segnando 4 goal.\nNella stagione 200372004 ritorna allo Skoda Xanthi, ma forse in vista degli Europei in Portogallo, c'\u00e8 molta concorrenza e Sa\u00efti\u014dt\u012bs totalizzando 4 presenze e segnando 0 reti.\nNell'estate 2004 passa all'Olympiakos Volou, che poi sar\u00e0 allenata per un breve periodo da Giuseppe Materazzi. Qui gioca nella seconda divisione greca totalizzando 28 presenze e segnando 15 reti, traguardo finora mai raggiunto dal giocatore.\nNell'estate 2005 viene acquisto dal Niki Volou, sempre nella Beta Ethniki dove totalizzando 30 presenze e segnando 13 reti\nPAS Giannina.\nNell'estate 2006, Ge\u014drgios Sa\u00efti\u014dt\u012bs viene acquistato dal PAS Giannina nella Gamma Ethniki e riesce subito a totalizzare 31 presenze e 19 reti contribuendo alla promozione del PAS Giannina nell Beta Ethniki. La stagione successiva contribuisce a sfiorare la promozione nella Alpha Ethniki e con i suoi goal riesce a portare la sua nuova squadra alla semifinale della Coppa di Grecia. Incredibile la doppietta contro l'Atromitos, la sua punizione a Salonicco contro l'Iraklis e contribuisce alla eliminazione dell'Olympiakos Pireo detentore delle due passate edizioni. Nella stagione 2008/2009 totalizza 33 presenze e 20 goal contribuendo alla promozione del PAS Giannina alla Super League greca. Il 3 ottobre 2009 Saiotis segna una doppietta contro il Kavala, squadra dove milita Fan\u012bs Katergiannak\u012bs permettendo al PAS Giannina di imporsi per 2-1 e conquistare tre punti preziosi. Il 6 dicembre 2009 Ge\u014drgios Sa\u00efti\u014dt\u012bs, Nella partita contro l'Iraklis Super League greca segna due goal raggiungendo le 54 reti con la maglia del PAS Giannina diventando il 4 capocannoniere della storia del club, alle spalle dei famosi Alfredo Glasman, Edouardo Rigani, Oscar Alvarez, che fecero la storia del club dell'Ajax dell'Epiro.\nIl 2 febbraio 2010 con il PAS Giannina allenato da una vecchia conoscenza del campionato italiano N\u00edkos Anast\u00f3poulos accede per la seconda volta alla semifinale di Coppa di Grecia. Il PAS Giannina infligge un 4-0 al PAOK FC degli italiani Bruno Cirillo e Mirko Savini e di altre due conoscenze italiane Zizis Vryzas e Theod\u014dros Zagorak\u012bs."}
{"id": "2701762", "revid": "219355", "url": "https://it.wikipedia.org/wiki?curid=2701762", "title": "Monte Corchia", "text": "Il Monte Corchia \u00e8 un rilievo montuoso italiano del Parco regionale delle Alpi Apuane, situato nella Toscana settentrionale, in provincia di Lucca; \u00e8 alto 1677 metri sul livello del mare e riveste un notevole interesse soprattutto speleologico, ma anche alpinistico, paesaggistico e naturalistico.\nGeografia.\nIl Monte Corchia \u00e8 ad ovest del gruppo delle Panie: \u00e8 separato dalla Pania della Croce da una profonda sella, la Foce di Mosceta, dove \u00e8 situato il Rifugio del Freo, alto 1180 metri s.l.m.. Il rifugio \u00e8 uno dei punti di partenza per le salite sullo stesso Corchia, nonch\u00e9 al gruppo delle Panie: Pania della Croce, Pania Secca, Naso dell\u2019Uomo Morto e Pizzo delle Saette.\nA nord-ovest del Corchia lo spartiacque principale della catena delle Apuane prosegue verso il Colle Cipollaio e quindi il Monte Altissimo, alto 1589 metri s.l.m.. Sotto il Colle Cipollaio si trova la secolare e buia galleria del Cipollaio: l'antica strada che l'attraversa mette ancora oggi in comunicazione la Garfagnana ad est con la Versilia ad ovest.\nA nord del Corchia, oltre il Valico di Fociomboli, c'\u00e8 il Monte Freddone, presso cui si trova la Baita Ciampi; procedendo oltre si scende nella valle del Torrente Turrite Secca, dove si trova il borgo di Isola Santa con il lago artificiale omonimo, valle questa aperta ad est verso la Valle del Serchio e Castelnuovo di Garfagnana.\nA sud del Corchia il versante degrada verso i paesi di Terrinca e Levigliani: quest'ultimo borgo \u00e8 facilmente raggiungibile da Forte dei Marmi, salendo le Alpi Apuane verso Pietrasanta e Seravezza: Levigliani rappresenta la base di partenza per raggiungere il monte Corchia ed il Gruppo delle Panie.\nLa vetta del Corchia costituisce un punto panoramico per ammirare il Monte Altissimo, il Monte Fiocca, la Penna di Sumbra, la valle della Turrite Secca, il gruppo delle Panie, il Monte Matanna, la riviera della Versilia e l'Alto Tirreno. Nelle belle giornate si scorgono anche alcune isole dell'arcipelago toscano: la Gorgona, la Capraia e l'isola d'Elba. \nSu questa montagna insistono alcune cave di marmo, duramente criticate dal movimento No Cav.\nSpeleologia.\nIl complesso carsico del monte Corchia, di cui fanno parte l'Antro del Corchia, l'abisso Fighier\u00e0 e l'abisso Farolfi, \u00e8 il secondo pi\u00f9 vasto complesso carsico d'Italia ed anche uno dei maggiori del mondo con i suoi 53\u00a0km di cunicoli, grotte e gallerie. Gli speleologi hanno gi\u00e0 visitato 53\u00a0km di grotte e cunicoli, dei quali circa 2\u00a0km possono essere visitati liberamente da tutti.\nNon lontano dal Corchia si trova altres\u00ec la grotta denominata Tana dell\u2019Uomo Selvatico.\nL'Antro del Corchia \u00e8 la maggiore grotta della zona e fu scoperta nel 1840 dal naturalista Simi Emilio di Levigliani che la chiam\u00f2 buca di Eolo dato che all'entrata si avverte un vento fresco che richiama la non lontana grotta del Vento di Fornovolasco. Nella grotta s'incontrano maestose stalattiti e stalagmiti, colate, crostoni, concrezioni subacquee multicolori e concrezioni fossili della \u201cForesta pietrificata\u201d, specchi d'acqua e cascatelle che scendono lungo camini ed una \u201cGalleria della neve\u201d. Nella grotta, la temperatura di 8 gradi resta costante tutto l'anno."}
{"id": "2701765", "revid": "62244", "url": "https://it.wikipedia.org/wiki?curid=2701765", "title": "Premier League Malti 1990-1991", "text": "L'edizione 1990-1991 della Premier League maltese \u00e8 stata la settantaseiesima edizione della massima serie del campionato maltese di calcio. Il titolo \u00e8 stato vinto dagli \u0126amrun Spartans."}
{"id": "2701766", "revid": "287204", "url": "https://it.wikipedia.org/wiki?curid=2701766", "title": "Adiramapattinam", "text": " \nAdiramapattinam (o Atirampattinam, Adirampatnam, Adirampattinam, Attirampattinam) \u00e8 una suddivisione dell'India, classificata come \"town panchayat\", di 27.697 abitanti, situata nel distretto di Thanjavur, nello stato federato del Tamil Nadu. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 10\u00b0 20' 60 N e 79\u00b0 24' 0 E al livello del mare.\nSociet\u00e0.\nEvoluzione demografica.\nAl censimento del 2001 la popolazione di Adiramapattinam assommava a 27.697 persone, delle quali 13.218 maschi e 14.479 femmine. I bambini di et\u00e0 inferiore o uguale ai sei anni assommavano a 3.687, dei quali 1.907 maschi e 1.780 femmine. Infine, coloro che erano in grado di saper almeno leggere e scrivere erano 19.178, dei quali 10.129 maschi e 9.049 femmine."}
{"id": "2701768", "revid": "1702319", "url": "https://it.wikipedia.org/wiki?curid=2701768", "title": "Provincia del Friuli (Lombardo-Veneto)", "text": "La provincia del Friuli era una provincia del Regno Lombardo-Veneto, esistita dal 1815 al 1866.\nCapoluogo era la citt\u00e0 di Udine.\nStoria.\nLa provincia fu creata nel 1815 all'atto della costituzione del Regno Lombardo-Veneto, succedendo al dipartimento di Passariano di epoca napoleonica e riacquisendo i distretti di Pordenone e Spilimbergo dal dipartimento del Tagliamento.\nNel 1838 la zona di Portogruaro fu scorporata dalla provincia di Udine e assegnata a quella di Venezia.\nSuddivisione amministrativa.\nLa provincia era suddivisa in 21 distretti e 174 comuni:\nPassaggio al Regno d'Italia (1866).\nNel 1866, in seguito alla terza guerra d'indipendenza, il Veneto fu annesso al Regno d'Italia, lasciando invariata la perimetrazione delle province, ordinate secondo le disposizioni del Decreto Rattazzi emanato nel 1859 dal governo sabaudo.\nIl suo territorio \u00e8 oggi amministrato dalle provincie italiane di Udine e di Pordenone."}
{"id": "2701770", "revid": "287204", "url": "https://it.wikipedia.org/wiki?curid=2701770", "title": "Aduthurai", "text": " \nAduthurai (o Maruthuvakudi, Aduturai) \u00e8 una suddivisione dell'India, classificata come \"town panchayat\", di 11.455 abitanti, situata nel distretto di Thanjavur, nello stato federato del Tamil Nadu. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 11\u00b0 1' 60 N e 79\u00b0 28' 60 E e ha un'altitudine di 17 .\nSociet\u00e0.\nEvoluzione demografica.\nAl censimento del 2001 la popolazione di Aduthurai assommava a 11.455 persone, delle quali 5.726 maschi e 5.729 femmine. I bambini di et\u00e0 inferiore o uguale ai sei anni assommavano a 1.136, dei quali 591 maschi e 545 femmine. Infine, coloro che erano in grado di saper almeno leggere e scrivere erano 8.669, dei quali 4.720 maschi e 3.949 femmine."}
{"id": "2701775", "revid": "793215", "url": "https://it.wikipedia.org/wiki?curid=2701775", "title": "Palazzo Asmundo", "text": "Palazzo Asmundo si trova nel centro di Palermo.\nStoria.\nLa costruzione di questo edificio risale al 1615.\nIniziato da un certo dottor Baliano, sull'antica \"strada del Cassaro\" (odierno Corso Vittorio Emanuele, l'asse pi\u00f9 importante della citt\u00e0 da cui si dipartivano in et\u00e0 fenicia e romana delle strette stradine allineate ortogonalmente) dopo l'allargamento e la rettifica, avvenuti nel 1567 per volont\u00e0 del vicer\u00e9 Gar\u00e7ia de Toledo. Solo nel 1767 l'edificio fu ultimato: \"Compita videsi la nobile casa del cassaro di Giuseppe Asmundo\" cos\u00ec dice il marchese di Villabianca ne \"Il Palermo d'oggigiorno\".\nL'edificio prima che ne venisse in possesso il Presidente di Giustizia Giuseppe Asmundo Patern\u00f2, marchese di Sessa, era appartenuto alla famiglia Joppolo dei principi di S. Elia. Il palazzo (ce lo ricorda la lapide ivi collocata) accolse Maria Cristina, figlia di Ferdinando III di Sicilia, profuga da Napoli assieme al marito Carlo, duca di Genova e di Sardegna.\nUn'altra lapide, posta sulla facciata principale testimonia che in questo palazzo, nacquero, rispettivamente nel 1821 e nel 1822, Anna Turrisi Colonna e la sorella Giuseppina, pittrice e critica d'arte la prima, poetessa la seconda.\nIl francese Gastone Vuiller che ivi soggiorn\u00f2 per breve tempo menziona questo palazzo nel suo libro \"La Sicilia\", impressioni del presente e del passato pubblicata a Milano da Treves nel 1897, con queste parole: \"sulle pareti tinte di un verde pallido, delle volute leggere s'intrecciano capricciosamente e vanno a svolgersi sul soffitto, in una cupola ornata di pitture aeree. Le porte hanno ornamenti d'oro opaco e d'oro lucido. La bellezza decorativa di questa sala che ha un'alcova con tende ermeticamente chiuse,mi sorprende. Questo evidentemente \u00e8 un antico palazzo. La sua bellezza un po' appassita alla luce viva, conserva tutto il suo splendore nella semioscurit\u00e0. Apro la finestra e mi avanzo sul balcone, che gira tutto il piano e rimango abbagliato...\".\nMolteplici sono le testimonianze artistiche che fanno di questo Palazzo uno dei pi\u00f9 belli della Palermo Barocca. Basti ricordare gli affreschi con allegorie di Gioacchino Martorana, pittore siciliano del \u2018700; gli arredi fissi e mobili, che formano delle vere e proprie collezioni d'arte come quadri, cassapanche maritali del XVI e XVII secolo, ceramiche siciliane, porcellane napoletane e francesi, ricami e merletti. Queste testimonianze oggi costituiscono una interessante esposizione che ripropone quella \"Palermo Felicissima\" esaltata dai \"viaggiatori\", che in questo Palazzo negli anni vi hanno soggiornato.\nGli affreschi e le decorazioni.\nL'aristocrazia palermitana nel XVIII secolo si concedeva una concorrenziale ostentazione di lusso che rasentava l'esibizione, rendendo l'intero percorso del Cassaro la sede pi\u00f9 ambita delle grandi costruzioni ecclesiastiche e aristocratiche. Se da un lato la vita sociale si esprimeva attraverso feste, galanterie e sfarzi, il contesto architettonico e decorativo in cui questi si realizzavano non poteva non tradursi in forme estetiche ridondanti e di ampio respiro, concretizzandosi soprattutto in due forme di notevole duttilit\u00e0 materico-plastica da un lato e cromatico-spaziale dall'altro, come lo stucco e l'affresco. In questo contesto che nel 1764 il Presidente di Giustizia Giuseppe Asmundo fece affrescare i saloni del piano nobile dal noto artista siciliano Gioacchino Martorana. Il pittore sia pure adattando le proprie capacit\u00e0 e le proprie cognizioni tecniche-artistiche alla necessit\u00e0 dell'ambiente e della committenza, ripete talora schemi e personaggi, soluzioni cromatiche e attributi iconografici nei diversi palazzi in cui opera. Cos\u00ec essendo Giuseppe Asmundo uomo di giustizia, Gioacchino Martorana, per esaltarne le doti, si prodiga in tematiche allegoriche inerenti alla sua attivit\u00e0.\nAffresca scene simboliche di vario soggetto, con magniloquenti divinit\u00e0 pagane e figure allegoriche, talora riconducibili al ruolo sociale del marchese di Sessa e alla sua meritoria professione.\nUn palazzo nobiliare, unico complesso artistico, viene in genere nella totalit\u00e0 delle parti ideato da un architetto che ne fornisce i disegni non soltanto per lo sviluppo strutturale e compositivo ma, talora coadiuvato da un pittore, talora da uno scultore, anche per la contestuale finitura degli apparati decorativi.\nI pittori che realizzavano gli affreschi delle volte, seguendo le indicazioni dei committenti, insieme ai loro aiuti, non disdegnavano infatti solitamente di dipingere anche le sovraporte e talora persino le porte; queste venivano in genere inserite in pareti riccamente coperte di tappezzerie e a volte rivestite di legno, magistralmente dorato e finemente intagliato da abili artigiani o dipinto da valenti maestri specializzati.\nLe collezioni.\nInteressante e varia \u00e8 la raccolta delle mattonelle devozionali e di censo, dense di storia e di messaggi iconografici, legati ai pi\u00f9 venerati Santi di Sicilia.\nSi segnala inoltre una ricca collezione di porcellane, per la massima parte ottocentesche.\nA Palazzo Asmundo sono inoltre raccolte armi di diverse tipologie, tra cui armi in asta, armi da botta, cannoni, fucili di vario tipo, pistole e rivoltelle, fiasche da polvere, scudi, arnesi vari.\nInteressante e di elevato livello artistico \u00e8 la raccolta di cartoline."}
{"id": "2701776", "revid": "287204", "url": "https://it.wikipedia.org/wiki?curid=2701776", "title": "Agaram", "text": " \nAgaram \u00e8 una suddivisione dell'India, classificata come \"town panchayat\", di 12.784 abitanti, situata nel distretto di Dindigul, nello stato federato del Tamil Nadu. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 10\u00b0 28' 25 N e 77\u00b0 55' 56 E.\nSociet\u00e0.\nEvoluzione demografica.\nAl censimento del 2001 la popolazione di Agaram assommava a 12.784 persone, delle quali 6.355 maschi e 6.429 femmine. I bambini di et\u00e0 inferiore o uguale ai sei anni assommavano a 1.426, dei quali 685 maschi e 741 femmine. Infine, coloro che erano in grado di saper almeno leggere e scrivere erano 7.444, dei quali 4.301 maschi e 3.143 femmine."}
{"id": "2701777", "revid": "6923", "url": "https://it.wikipedia.org/wiki?curid=2701777", "title": "Broome", "text": "Broome \u00e8 una citt\u00e0 situata nella regione di Kimberley, in Australia Occidentale; essa si trova 2.100 chilometri a nord-est di Perth ed \u00e8 la sede della Contea di Broome. La citt\u00e0 si affaccia su di una baia chiamata Roebuck Bay.\nStoria.\nI primi abitanti della regione furono gli aborigeni appartenenti alla popolazione Yawuru.\nIl primo europeo a visitare la zona dove sorger\u00e0 Broome fu William Dampier nel 1688 a bordo della nave Roebuck: molti siti nei pressi di Broome hanno preso nome da Dampier o dalla sua nave, a cominciare da Roebuck Bay. Nel 1861 vennero scoperte le ostriche della specie \"Pinctada maxima\", le pi\u00f9 grandi fra quelle che producono le perle, il che fece sviluppare un insediamento con lo scopo della pesca delle perle. Nel 1883 venne fondato un insediamento che avrebbe dovuto servire i luoghi dove si pescavano le perle, chiamato Broome in onore di Frederick Broome, a quel tempo governatore dell'Australia Occidentale.\nIl lavoro del pescatore di perle era molto rischioso e i primi pescatori erano uomini e donne delle trib\u00f9 aborigene che vivevano nei dintorni di Broome. Fra la fine del XIX e l'inizio del XX secolo molti coloni vennero in citt\u00e0 per pescare perle, la maggior parte di essi dal Giappone (a Broome si trova ancor oggi un cimitero giapponese con 919 tombe, la sepoltura di alcuni di coloro che morirono pescando le perle). Fino allo scoppio della Prima guerra mondiale Broome produceva l'80% della madreperla venduta in tutto il mondo. Le cose cambiarono dopo la guerra, con il calo del commercio e la grande depressione del 1929 che causarono un calo nella richiesta di perle a livello globale, congiuntamente con la concorrenza del Giappone in mari pi\u00f9 a nord.\nIl 3 marzo 1942 Broome venne attaccata dall'aviazione giapponese: alcune navi che si trovavano in mare vennero affondate e 6 aerei dell'aviazione australiana vennero abbattuti (se ne salv\u00f2 soltanto uno), causando circa un centinaio di morti. Durante le fasi di bassa marea \u00e8 a volte possibile vedere i rottami di alcuni aerei che escono dalle acque dell'Oceano Indiano. Alla fine della Seconda guerra mondiale, con la flotta di pescherecci giapponesi completamente spazzata via dagli eventi bellici, Broome si ritrov\u00f2 senza concorrenti e ridivent\u00f2 il principale porto mondiale ove praticare la pesca delle perle. Tutto questo fin\u00ec negli anni cinquanta del secolo scorso allorch\u00e9 negli Stati Uniti vennero inventate materie plastiche che potevano sostituire la madreperla ad un costo notevolmente inferiore e presentando anche caratteristiche di durezza molto maggiori.\nNegli anni sessanta venne sviluppata l'industria della coltivazione delle perle, in modo da poter sfruttare le perle stesse e non le conchiglie delle ostriche: si spostarono a Broome numerosi immigrati giapponesi (maestri in questo tipo di acquacoltura), riuscendo cos\u00ec a riportare in auge l'economia della citt\u00e0. Negli anni settanta oltre il 60% delle perle coltivate nel mondo proveniva da Broome. A partire dagli anni settanta, l'economia di Broome ha cominciato a diversificarsi, godendo della scoperta di minerali in zone pi\u00f9 interne del Kimberley ed avendo (soprattutto a partire dalla fine del XX secolo) un notevole sviluppo turistico, portandola ad essere una delle citt\u00e0 australiane con pi\u00f9 crescita del XXI secolo.\nCable Beach e Roebuck Bay.\nBroome sta avendo un notevole sviluppo turistico, grazie alla sua posizione geografica ed alle bellezze naturali del Kimberley. La spiaggia pi\u00f9 famosa della citt\u00e0 \u00e8 \"Cable Beach\", cos\u00ec chiamata perch\u00e9 qui venne posato nel 1889 il cavo telegrafico sottomarino che collegava l'Australia a Singapore e quindi all'Inghilterra, la madrepatria per la maggioranza dei coloni australiani. Cable Beach si trova a 7 chilometri da Broome ed \u00e8 lunga circa 22,5 chilometri, con maree che possono raggiungere anche i 9 metri di estensione. Per sviluppare ulteriormente il turismo, in alcune zone sono state poste reti a protezione dei bagnanti contro squali e cubomeduse.\nMentre Cable Beach si sviluppa a nord di Broome, nella parte sud si apre la Roebuck Bay (Broome infatti sorge su di una penisola che divide le due zone). La baia ha una notevole importanza in quanto ospita numerose specie di uccelli migratori, come ad esempio i chionidi, che si fermano in queste acque durante gli spostamenti fra il continente australiano e quello asiatico.\nTrenta metri al largo della costa presso Gantheaume Point (l'estremo sud-occidentale di Cable Beach) si trovano delle impronte di dinosauro risalenti a circa 130 milioni di anni fa. Visto il loro posizionamento, esse sono visibili solamente durante le fasi di bassa marea.\nGeografia fisica.\nClima.\nBench\u00e9 si trovi nella fascia dei tropici, Broome ha un clima di tipo semiarido. Come molte altre zone australiane della fascia tropicale, ha due distinte stagioni: quella secca (soprattutto da maggio a novembre, con giorni quasi esclusivamente soleggiati e temperature massime nell'ordine dei 30 gradi o poco pi\u00f9) e quella umida (soprattutto da gennaio a marzo, con frequenti piogge, alta umidit\u00e0 e temperature massime spesso nell'ordine dei 35 gradi). La media delle precipitazioni \u00e8 di circa 600\u00a0mm l'anno, con un massimo nel 2000 pari a 1.496\u00a0mm; circa i tre quarti della pioggia cade nei primi 3 mesi dell'anno.\nBench\u00e9 la media delle temperature minime sia comunque superiore ai 13 gradi, il 21 luglio 1965 venne registrata la temperatura pi\u00f9 bassa da quando si tengono le misurazioni (cio\u00e8 dal 1939), pari a 3,3 gradi. Non \u00e8 mai stata registrata una temperatura inferiore allo zero centigrado. I dati della seguente tabella sono stati presi dalla stazione meteorologica dell'aeroporto di Broome (l'umidit\u00e0 relativa \u00e8 calcolata alle 9 del mattino)."}
{"id": "2701779", "revid": "108678", "url": "https://it.wikipedia.org/wiki?curid=2701779", "title": "Roebuck Bay", "text": ""}
{"id": "2701781", "revid": "986213", "url": "https://it.wikipedia.org/wiki?curid=2701781", "title": "Odet de Coligny", "text": "Biografia.\nEra figlio di Gaspard I de Coligny, primo maresciallo di Francia della casa di Coligny e di Louise de Montmorency, era fratello dell'ammiraglio Gaspard de Ch\u00e2tillon e di Fran\u00e7ois de Coligny d'Andelot, uno dei capi della rivolta degli ugonotti.\nFu creato cardinale da papa Clemente VII il 7 novembre 1533 all'et\u00e0 di 16 anni. Il 10 novembre dello stesso anno ricevette la diaconia dei Santi Sergio e Bacco.\nFu amministratore apostolico dell'arcidiocesi di Tolosa dal 29 aprile 1534 fino al 20 ottobre 1550, fu anche vescovo-conte di Beauvais e pari di Francia a partire dal 20 ottobre 1535. In un primo tempo lott\u00f2 contro l'insorgere del calvinismo nella diocesi di Beauvais, organizzando ad esempio alcune processioni.\nNel 1560 o nel 1561 si convert\u00ec alla Riforma. Nel 1562 l'Inquisizione lo dichiar\u00f2 eretico. Dovette attendere il 31 marzo 1563 perch\u00e9 papa Pio IV confermasse la condanna per eresia, lo scomunicasse e lo privasse del cardinalato e della cattedra vescovile di Beauvais.\nNel 1564 prese in moglie Isabeau de Hauteville. Allo sposalizio indoss\u00f2, su richiesta degli ugonotti, gli abiti cardinalizi.\nDurante le guerre di religione, funse spesso da intermediatore fra la monarchia e i capi protestanti fra i quali figuravano i suoi due fratelli. Nel 1568, fu costretto a riparare in Inghilterra, dove mor\u00ec nel 1570, avvelenato dal suo cameriere personale secondo una tradizione non verificata.\nFu sepolto nella cattedrale di Canterbury a titolo provvisorio in attesa del trasferimento dei suoi resti in Francia, che ancor oggi non \u00e8 avvenuto.\nConclavi.\nDurante il suo periodo di cardinalato, Odet de Coligny partecip\u00f2 ai seguenti conclavi:\nNon partecip\u00f2 invece al conclave del 1559, che elesse papa Pio IV."}
{"id": "2701784", "revid": "1870773", "url": "https://it.wikipedia.org/wiki?curid=2701784", "title": "Ordine della Corona Preziosa", "text": "L' \u00e8 un'onorificenza giapponese femminile fondata dall'Imperatore Meiji del Giappone.\nStoria.\nL'Ordine della Corona Preziosa fu fondato il 4 gennaio 1888 (Meiji 21) come ordine cavalleresco femminile. Nel 1875 (Meiji 8), infatti, fu fondato l'Ordine del Sol Levante e, nel 1876 (Meiji 9), l'Ordine del Crisantemo, ma entrambi erano riservati agli uomini. Per mantenere una certa equit\u00e0, il popolo chiese un ordine femminile, e l'Imperatore concesse l'Ordine della Corona Preziosa, considerata la versione femminile dell'Ordine del Sol Levante. Nel 1888 fu fondato anche l'Ordine del Sacro Tesoro, anch'esso riservato ai soli uomini, cos\u00ec l'Ordine della Corona Preziosa rimase l'unico ordine accessibile alle donne fino al 1919 (Taish\u014d 8), quando l'Ordine del Sacro Tesoro fu aperto alle donne. Al momento della fondazione, l'ordine disponeva di soli cinque gradi, mentre altri tre gradi furono aggiunti il 13 aprile 1896 (Meiji 29), ma le ultime due classi furono nuovamente rimosse con la revisione del sistema di onorificenze del 3 novembre 2003 (Heisei 15). Sempre nel 2003, l'Ordine del Sol Levante venne aperto anche alle donne. Come tale l'Ordine della Corona Preziosa venne destinato unicamente alle donne straniere.\nL'Onorificenza \u00e8 convenzionalmente riservata alle donne, anche se si sono registrati conferimenti particolari a uomini meritevoli (ad ogni modo molto rari, pi\u00f9 spesso gli uomini ottengono l'Ordine del Sol Levante). Nel 1917, alcune medaglie dell'Ordine della Corona Preziosa vennero conferite per la prima volta a personalit\u00e0 non giapponesi, e nello specifico a 29 soldati americani che presero parte alla Guerra Russo-Giapponese: il gruppo era composto da dieci infermiere volontarie e diciannove corrispondenti di giornali americani.\nLa prima classe dell'Ordine viene conferita solitamente ai membri femminili della casata reale. A differenza di quasi tutti gli altri ordini al mondo, esso come altre onorificenze giapponesi pu\u00f2 essere conferito anche postumo.\nClassi.\nL'Ordine era nato con cinque classi, ma fu in seguito portato a otto per uniformarlo all'Ordine del Sol Levante e all'Ordine del Sacro Tesoro. Le medagliette che reggevano le medaglie dalla I alla VI classe riprendevano dei motivi comunemente usati sugli abiti delle donne di corte. Attualmente l'Ordine possiede sei classi.\nCriteri di assegnazione.\nFino al 2003, l'Ordine della Corona Preziosa si classificava pi\u00f9 in basso rispetto all'Ordine del Sol Levante, ma pi\u00f9 in alto rispetto all'Ordine del Sacro Tesoro, pertanto le destinatarie dell'Ordine si potevano intendere come \"donne pi\u00f9 che degne di ricevere l'Ordine del Sacro Tesoro\", e l'Ordine poteva essere inteso come la versione femminile dell'Ordine del Sol Levante. Nonostante fosse un ordine civile ordinario, quali erano l'Ordine del Sacro Tesoro e l'Ordine del Sol Levante, il Gran Cordone non poteva essere assegnato a donne che non appartenevano alla Famiglia Imperiale e, ad oggi, nessuna cittadina giapponese ha mai ricevuto il Gran Cordone dell'Ordine. La disuguaglianza di genere a cui portavano queste leggi fu uno dei fattori che contribu\u00ec alla riforma del 2003.\nLa medaglia pu\u00f2 essere assegnata agli stranieri non solo per motivi cerimoniali, ma anche per notevoli contributi allo stato e alla societ\u00e0 giapponese.\nDal 2003, l'Ordine del Sol Levante, l'Ordine dei Fiori di Paulonia e l'Ordine del Crisantemo sono assegnati indistintamente a uomini e donne, prendendo gradualmente il posto dell'Ordine della Corona Preziosa, che ad oggi rimane uno degli ordini ufficiali del paese, ma \u00e8 strettamente limitato alle donne straniere e ai membri della Famiglia Imperiale.\nCome gli altri ordini giapponesi, l'Ordine della Corona Preziosa pu\u00f2 essere conferito postumo.\nInsigniti notabili.\nVII Classe.\nInfermiere:\nCorrispondenti di guerra:"}
{"id": "2701785", "revid": "287204", "url": "https://it.wikipedia.org/wiki?curid=2701785", "title": "Agastheeswaram", "text": " \nAgastheeswaram (o Agastiswaram, Agasteeswaram) \u00e8 una suddivisione dell'India, classificata come \"town panchayat\", di 8.978 abitanti, situata nel distretto di Kanyakumari, nello stato federato del Tamil Nadu. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 8\u00b0 5' 60 N e 77\u00b0 31' 60 E e ha un'altitudine di 11 .\nSociet\u00e0.\nEvoluzione demografica.\nAl censimento del 2001 la popolazione di Agastheeswaram assommava a 8.978 persone, delle quali 4.399 maschi e 4.579 femmine. I bambini di et\u00e0 inferiore o uguale ai sei anni assommavano a 885, dei quali 469 maschi e 416 femmine. Infine, coloro che erano in grado di saper almeno leggere e scrivere erano 7.572, dei quali 3.780 maschi e 3.792 femmine."}
{"id": "2701786", "revid": "6923", "url": "https://it.wikipedia.org/wiki?curid=2701786", "title": "Provincia di Venezia (Lombardo-Veneto)", "text": "La provincia di Venezia era una provincia del Regno Lombardo-Veneto, esistita dal 1816 al 1866.\nCapoluogo era la citt\u00e0 di Venezia, capitale del Regno dal 1859 al 1866.\nStoria.\nLa provincia fu creata nel 1816 all'atto della costituzione del Regno Lombardo-Veneto, succedendo al dipartimento dell'Adriatico di epoca napoleonica.\nSuddivisione amministrativa.\nLa provincia era suddivisa in otto distretti e cinquantasei comuni:\nVariazioni.\nNel 1838 la provincia di Venezia acquis\u00ec dalla provincia del Friuli il distretto di Portogruaro.\nNel 1851 cedette alla provincia di Rovigo i distretti di Loreo e Ariano.\nDal 1853 vi entr\u00f2 a far parte il distretto di Mirano (comprensivo anche dell'ex distretto di Noale), proveniente dalla provincia di Padova.\nPassaggio al Regno d'Italia (1866).\nNel 1866, in seguito alla terza guerra d'indipendenza, il Veneto fu annesso al Regno d'Italia, lasciando invariata la perimetrazione delle province, ordinate secondo le disposizioni del Decreto Rattazzi emanato nel 1859 dal governo sabaudo."}
{"id": "2701787", "revid": "2131089", "url": "https://it.wikipedia.org/wiki?curid=2701787", "title": "Eccellenza Campania", "text": "L'Eccellenza Campania \u00e8 un torneo che si disputa a livello regionale e rappresenta il quinto livello del campionato italiano di calcio.\n\u00c8 la categoria maggiore per ci\u00f2 che riguarda i campionati organizzati dal Comitato Regionale Campania della Lega Nazionale Dilettanti.\nIl campionato venne istituito nel 1991, a seguito della riforma nazionale dei campionati dilettanti, andando cos\u00ec a sostituire come importanza quello di Promozione Campania, che venne declassato.\nFormula.\nSono iscritte alla competizione trentadue squadre divise in due gironi da 16 squadre. Le compagini disputano un torneo articolato in un girone di andata che va, solitamente, da settembre a dicembre ed un girone di ritorno che si protrae da gennaio ad aprile: sono assegnati tre punti per la vittoria (fino al 1994-1995 due) e un punto per il pareggio. Nel caso in cui si verifichino le condizioni necessarie, il campionato di Eccellenza Campania prevede inoltre la disputa di play-off e play-out che vengono disputati a maggio. Le partite della stagione regolare sono disputate solitamente la domenica, con anticipi al sabato.\nIl regolamento attuale prevede la promozione in Serie D di un numero di squadre che varia da un minimo di due ad un massimo di quattro: la prima classificata di ciascun girone accede direttamente alla categoria superiore, mentre sono previsti dei play-off (prima a livello di girone, poi a livello nazionale) per le quattro squadre classificatesi dalla seconda alla quinta posizione.\nSono previste sei retrocessioni in Promozione: l'ultima classificata di ciascun girone retrocede direttamente alla categoria inferiore, mentre vengono disputati dei play-out di girone per designare le rimanenti quattro squadre (due per girone).\nTuttavia, il meccanismo delle promozioni e delle retrocessioni \u00e8 un sistema flessibile, in quanto influenzato dal numero di squadre campane retrocesse dalla Serie D: nel caso in cui il numero di tali squadre retrocesse differisca dal numero di squadre promosse nella stessa serie, sono possibili differenti soluzioni come le riammissioni o l'aumento del numero di squadre retrocesse in Promozione.\nIn caso di arrivo in parit\u00e0, per determinare il piazzamento nella classifica finale si tiene conto dei seguenti criteri:\nSquadre partecipanti.\nSono 208 i club che hanno preso parte alle 31 edizioni del campionato di Eccellenza Campania giocate dal 1991-1992 al 2021-2022 (della quale si riportano in grassetto le squadre militanti)."}
{"id": "2701791", "revid": "287204", "url": "https://it.wikipedia.org/wiki?curid=2701791", "title": "Alagappapuram", "text": " \nAlagappapuram \u00e8 una suddivisione dell'India, classificata come \"town panchayat\", di 8.101 abitanti, situata nel distretto di Kanyakumari, nello stato federato del Tamil Nadu. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 08\u00b0 09' 19 N e 77\u00b0 33' 18 E.\nSociet\u00e0.\nEvoluzione demografica.\nAl censimento del 2001 la popolazione di Alagappapuram assommava a 8.101 persone, delle quali 3.760 maschi e 4.341 femmine. I bambini di et\u00e0 inferiore o uguale ai sei anni assommavano a 791, dei quali 396 maschi e 395 femmine. Infine, coloro che erano in grado di saper almeno leggere e scrivere erano 6.645, dei quali 3.187 maschi e 3.458 femmine."}
{"id": "2701793", "revid": "1573940", "url": "https://it.wikipedia.org/wiki?curid=2701793", "title": "Globorotalia", "text": "Globorotalia \u00e8 un genere di foraminifero planctonico con guscio calcareo, presente dall'Oligocene in tutti gli oceani del mondo. \u00c8 una forma molto utilizzata in campo biostratigrafico per la datazione delle rocce e dei sedimenti.\nDescrizione.\nGuscio calcareo ialino, traslucido. Parete finemente perforata da pori, priva di spine. Avvolgimento trocospirale a spira generalmente bassa. Profilo del guscio piano-convesso o biconvesso. Ombelico stretto e profondo. Le suture tra le camere risultano ispessite; il margine periferico \u00e8 arrotondato, talora lobato, dotato di una tipica singola carena pi\u00f9 o meno angolosa, non perforata da pori. Apertura da ombelicale a extra-ombelicale (estesa al margine laterale), ad arco, delimitata da un labbro imperforato pi\u00f9 o meno sviluppato; pori assenti nella regione prossima all'apertura.\nDistribuzione.\nIn senso stretto, il genere Globorotalia compare nell'Oligocene ed \u00e8 presente attualmente in tutti i mari e gli oceani del globo. Sono forme molto utilizzate in campo biostratigrafico, e varie specie costituiscono indici di biozona.\nIl genere comprende attualmente sette specie accettate.\nHabitat.\n\"Globorotalia\" \u00e8 un organismo planctonico, di habitat meso-batipelagico. Si tratta di un predatore di zooplancton."}
{"id": "2701794", "revid": "287204", "url": "https://it.wikipedia.org/wiki?curid=2701794", "title": "Alampalayam", "text": "Alampalayam \u00e8 una suddivisione dell'India, classificata come \"town panchayat\", di 15.823 abitanti, situata nel distretto di Namakkal, nello stato federato del Tamil Nadu. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 11\u00b0 22' 05 N e 77\u00b0 45' 29 E.\nSociet\u00e0.\nEvoluzione demografica.\nAl censimento del 2001 la popolazione di Alampalayam assommava a 15.823 persone, delle quali 8.163 maschi e 7.660 femmine. I bambini di et\u00e0 inferiore o uguale ai sei anni assommavano a 1.688, dei quali 905 maschi e 783 femmine. Infine, coloro che erano in grado di saper almeno leggere e scrivere erano 9.787, dei quali 5.690 maschi e 4.097 femmine."}
{"id": "2701797", "revid": "119848725", "url": "https://it.wikipedia.org/wiki?curid=2701797", "title": "Il giro del mio mondo", "text": "Il giro del mio mondo, pubblicato nel 1989, \u00e8 un album della cantante italiana Ornella Vanoni.\nIl disco.\nIn quasi tutto l'album figura Gino Paoli tra gli autori. Fa eccezione solo il terzo brano, scritto interamente da Teresa De Sio. Ornella partecipa al Festival di Sanremo 1989 con il brano \"Io come far\u00f2\" classificandosi in decima posizione. La stessa \"Questa volta no\", inizialmente pensata per Ornella, \u00e8 stata scelta da Paoli per la sua partecipazione alla stessa edizione sanremese."}
{"id": "2701798", "revid": "287204", "url": "https://it.wikipedia.org/wiki?curid=2701798", "title": "Alandur", "text": " \nAlandur (o Alandoor) \u00e8 una suddivisione dell'India, classificata come \"municipality\", di 146.154 abitanti, situata nel distretto di Kanchipuram, nello stato federato del Tamil Nadu. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 13\u00b0 0' 9 N e 80\u00b0 12' 22 E e ha un'altitudine di 12 .\nSociet\u00e0.\nEvoluzione demografica.\nAl censimento del 2001 la popolazione di Alandur assommava a 146.154 persone, delle quali 74.784 maschi e 71.370 femmine. I bambini di et\u00e0 inferiore o uguale ai sei anni assommavano a 13.986, dei quali 7.214 maschi e 6.772 femmine. Infine, coloro che erano in grado di saper almeno leggere e scrivere erano 123.368, dei quali 65.489 maschi e 57.879 femmine."}
{"id": "2701800", "revid": "287204", "url": "https://it.wikipedia.org/wiki?curid=2701800", "title": "Alanganallur", "text": " \nAlanganallur (o Alanganallori) \u00e8 una suddivisione dell'India, classificata come \"town panchayat\", di 11.064 abitanti, situata nel distretto di Madurai, nello stato federato del Tamil Nadu. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 10\u00b0 4' 0 N e 78\u00b0 2' 60 E e ha un'altitudine di 184 .\nSociet\u00e0.\nEvoluzione demografica.\nAl censimento del 2001 la popolazione di Alanganallur assommava a 11.064 persone, delle quali 5.574 maschi e 5.490 femmine. I bambini di et\u00e0 inferiore o uguale ai sei anni assommavano a 1.334, dei quali 712 maschi e 622 femmine. Infine, coloro che erano in grado di saper almeno leggere e scrivere erano 6.616, dei quali 3.839 maschi e 2.777 femmine."}
{"id": "2701801", "revid": "123836413", "url": "https://it.wikipedia.org/wiki?curid=2701801", "title": "Lingua baschira", "text": "La lingua baschira o ba\u0161kira (\u0411\u0430\u0448\u04a1\u043e\u0440\u0442 \u0442\u0435\u043b\u0435, \"Ba\u015fqort tele\") \u00e8 una lingua turca parlata in Russia, in Baschiria.\nDistribuzione geografica.\n\u00c8 la lingua parlata dai Baschiri, una minoranza di origine asiatica stanziata in Russia, principalmente nella repubblica di Baschiria (Ba\u0161kortostan). Al censimento russo del 2010 risultavano 1.150.000 locutori; secondo \"Ethnologue\", la lingua \u00e8 attestata anche in altre ex-repubbliche sovietiche, dove conta qualche decina di migliaia di locutori, per un totale complessivo di 1.221.340 persone che parlano baschiro.\nLingua ufficiale.\n\u00c8 lingua ufficiale in Baschiria.\nDialetti e lingue derivate.\nOggi la lingua ha molti dialetti, similmente al tataro.\nClassificazione.\nSecondo \"Ethnologue\", la classificazione della lingua baschira \u00e8 la seguente:\nStoria.\nDopo l'invasione della Russia da parte dei Mongoli, le lingue kip\u010dake iniziarono a divenire comuni, essendo questo il gruppo linguistico parlato dalla maggioranza delle trib\u00f9 che componevano l'Orda d'oro.\nLa moderna lingua baschira, molto simile al tataro, trae origine dal gruppo di lingue kip\u010dake.\nSistema di scrittura.\nIn passato, il baschiro usava il ciagatai come lingua scritta. Verso la fine del XIX secolo quest'ultima \u00e8 stato rimpiazzato dal tataro, che \u00e8 rimasto in uso fino al 1923.\nSia il ciagatai che il tataro erano scritti usando una variante della scrittura araba.\nNel 1923 un sistema di scrittura, sempre basato sull'alfabeto arabo, fu creato specificatamente per il baschiro. Nello stesso periodo, sotto l'influenza tatara, prese forma una lingua letteraria baschira, inizialmente utilizzando un arabo modificato, che poi, dal 1930, venne rimpiazzato da un alfabeto basato su quello latino, a sua volta sostituito, nell'inverno 1938 da un alfabeto cirillico adattato; in particolare sono state aggiunte le seguenti lettere: "}
{"id": "2701802", "revid": "125620451", "url": "https://it.wikipedia.org/wiki?curid=2701802", "title": "Provincia di Belluno (Lombardo-Veneto)", "text": "La provincia di Belluno era una provincia del Regno Lombardo-Veneto, esistita dal 1816 al 1866.\nCapoluogo era la citt\u00e0 di Belluno.\nStoria.\nLa provincia fu creata nel 1816 all'atto della costituzione del Regno Lombardo-Veneto, succedendo al dipartimento del Piave di epoca napoleonica.\nSuddivisione amministrativa.\nLa provincia era suddivisa in otto distretti e sessantasei comuni:\nVariazioni.\nNel 1843 veniva istituito il nuovo comune di Danta, prima di allora frazione di San Niccol\u00f2.\nNel 1852 la provincia di Belluno acquisiva Sappada dalla provincia del Friuli.\nInfine, prima dell'Unit\u00e0 d'Italia, sono stati soppressi i comuni di Villabruna e Zermen, divenuti frazioni di Feltre.\nPassaggio al Regno d'Italia (1866).\nNel 1866, in seguito alla terza guerra d'indipendenza, il Veneto fu annesso al Regno d'Italia, lasciando invariata la perimetrazione delle province, ordinate secondo le disposizioni del Decreto Rattazzi emanato nel 1859 dal governo sabaudo."}
{"id": "2701803", "revid": "287204", "url": "https://it.wikipedia.org/wiki?curid=2701803", "title": "Alangayam", "text": " \nAlangayam \u00e8 una suddivisione dell'India, classificata come \"town panchayat\", di 16.846 abitanti, situata nel distretto di Vellore, nello stato federato del Tamil Nadu. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 12\u00b0 35' 60 N e 78\u00b0 45' 0 E e ha un'altitudine di 571 .\nSociet\u00e0.\nEvoluzione demografica.\nAl censimento del 2001 la popolazione di Alangayam assommava a 16.846 persone, delle quali 8.384 maschi e 8.462 femmine. I bambini di et\u00e0 inferiore o uguale ai sei anni assommavano a 2.148, dei quali 1.070 maschi e 1.078 femmine. Infine, coloro che erano in grado di saper almeno leggere e scrivere erano 10.620, dei quali 5.938 maschi e 4.682 femmine."}
{"id": "2701804", "revid": "6923", "url": "https://it.wikipedia.org/wiki?curid=2701804", "title": "Ordine dei Fiori di Paulonia", "text": "L' \u00e8 un'onorificenza giapponese fondata dall'Imperatore Meiji del Giappone. L'Ordine nacque come classe pi\u00f9 alta dell'Ordine del Sol Levante.\nStoria.\nIl 10 aprile 1875 (Meiji 8) fu istituito l'Ordine del Sol Levante, il primo ordine cavalleresco dell'Impero del Giappone. Circa 15 anni dopo, nel 1888 (Meiji 21), fu istituito il come grado superiore al . Fino alla revisione del sistema di onorificenze del 3 novembre 2003 (Heisei 15), l'Ordine dei Fiori di Paulonia era la classe pi\u00f9 alta dell'Ordine del Sol Levante e non poteva essere indossato insieme ad esso, ma adesso possono essere indossati insieme, poich\u00e9 sono due ordini separati. Sempre dal 2003, l'ordine \u00e8 aperto anche alle donne.\nClassi.\nL'Ordine possiede una sola classe, il , nato come classe pi\u00f9 alta dell'Ordine del Sol Levante. Per quanto ormai sia un Ordine completamente indipendente, viene ancora trattato come classe superiore del Sol Levante: non \u00e8 consuetudine, infatti, che si indossino contemporaneamente le insegne dell'Ordine dei Fiori di Paulonia e del Sol Levante, poich\u00e9 \u00e8 buona regola indossare solo le insegne della classe pi\u00f9 alta di un determinato ordine.\nCriteri di assegnazione.\nAttualmente, l'Ordine dei Fiori di Paulonia segue i criteri di assegnazione dell'Ordine del Sol Levante e dell'Ordine del Sacro Tesoro, e viene assegnato a coloro che hanno compiuto un servizio molto superiore a quello necessario per ottenere i due Ordini inferiori.\nGeneralmente l'Ordine viene assegnato a Primi Ministri, Presidenti di una delle due Camere della Dieta Nazionale o Giudici Capo della Corte Suprema, mentre nell'ambito privato pu\u00f2 essere assegnato a dirigenti aziendali di particolare successo o a presidenti della Japan Business Federation che hanno ottenuto risultati significativi.\nCome gli altri ordini giapponesi, l'Ordine dei Fiori di Paulonia pu\u00f2 essere conferito postumo."}
{"id": "2701811", "revid": "287204", "url": "https://it.wikipedia.org/wiki?curid=2701811", "title": "Alangudi", "text": " \nAlangudi \u00e8 una suddivisione dell'India, classificata come \"town panchayat\", di 10.742 abitanti, situata nel distretto di Pudukkottai, nello stato federato del Tamil Nadu. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 10\u00b0 22' 58 N e 78\u00b0 58' 29 E.\nSociet\u00e0.\nEvoluzione demografica.\nAl censimento del 2001 la popolazione di Alangudi assommava a 10.742 persone, delle quali 5.429 maschi e 5.313 femmine. I bambini di et\u00e0 inferiore o uguale ai sei anni assommavano a 1.339, dei quali 571 maschi e 768 femmine. Infine, coloro che erano in grado di saper almeno leggere e scrivere erano 8.248, dei quali 4.501 maschi e 3.747 femmine."}
{"id": "2701814", "revid": "332343", "url": "https://it.wikipedia.org/wiki?curid=2701814", "title": "Provincia di Padova (Lombardo-Veneto)", "text": "La provincia di Padova era una provincia del Regno Lombardo-Veneto, esistita dal 1816 al 1866.\nCapoluogo era la citt\u00e0 di Padova.\nStoria.\nLa provincia fu creata nel 1816 all'atto della costituzione del Regno Lombardo-Veneto, succedendo al dipartimento del Brenta di epoca napoleonica.\nSuddivisione amministrativa.\nLa provincia era suddivisa in dodici distretti e centotr\u00e9 comuni:\nVariazioni.\nL'8 luglio 1818, la Notificazione 17497/1883 disponeva che la provincia di Vicenza cedesse a Padova il distretto di Noale in cambio del distretto di Cittadella.\nIl 7 maggio 1853 il distretto di Noale veniva accorpato al distretto di Mirano, passando alla provincia di Venezia (con l'eccezione del comune di Zero Branco, assegnato alla provincia di Treviso); al contempo, a Padova tornava il distretto di Cittadella da Vicenza.\nPassaggio al Regno d'Italia (1866).\nNel 1866, in seguito alla terza guerra d'indipendenza, il Veneto fu annesso al Regno d'Italia, lasciando invariata la perimetrazione delle province, ordinate secondo le disposizioni del Decreto Rattazzi emanato nel 1859 dal governo sabaudo."}
{"id": "2701815", "revid": "1305772", "url": "https://it.wikipedia.org/wiki?curid=2701815", "title": "La Commedia", "text": ""}
{"id": "2701816", "revid": "287204", "url": "https://it.wikipedia.org/wiki?curid=2701816", "title": "Alangulam (Tirunelveli)", "text": " \nAlangulam \u00e8 una suddivisione dell'India, classificata come \"town panchayat\", di 17.922 abitanti, situata nel distretto di Tirunelveli, nello stato federato del Tamil Nadu. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 08\u00b0 52' 43 N e 77\u00b0 29' 40 E.\nSociet\u00e0.\nEvoluzione demografica.\nAl censimento del 2001 la popolazione di Alangulam assommava a 17.922 persone, delle quali 8.813 maschi e 9.109 femmine. I bambini di et\u00e0 inferiore o uguale ai sei anni assommavano a 2.474, dei quali 1.233 maschi e 1.241 femmine. Infine, coloro che erano in grado di saper almeno leggere e scrivere erano 12.413, dei quali 6.756 maschi e 5.657 femmine."}
{"id": "2701817", "revid": "404338", "url": "https://it.wikipedia.org/wiki?curid=2701817", "title": "Deficit di polso", "text": ""}
{"id": "2701820", "revid": "298229", "url": "https://it.wikipedia.org/wiki?curid=2701820", "title": "Vela ai XIII Giochi paralimpici estivi", "text": "Le regate veliche dei XIII Giochi paralimpici estivi si sono tenute a Qingdao nel Qingdao International Sailing Centre tra il 7 e il 15 settembre 2008. \nHanno partecipato 80 atleti di 25 paesi diversi nelle tre categorie 2.4mR, SKUD 18, e Sonar.\nRegolamento per la partecipazione.\nSono state svolte tre regate, una per ciascuna categoria. Le regate erano miste, ovvero uomini e donne potevano competere assieme.\nLa classificazione delle disabilit\u00e0 \u00e8 stata fatta da un comitato che ha assegnato a ciascun partecipante un punteggio, tale per cui a punteggi pi\u00f9 bassi corrispondessero disabilit\u00e0 pi\u00f9 gravi. Le classificazioni sono state effettuate seguendo la IFDS Functional Classification System 2005 (FCS 2005). Per partecipare alla gara ciascun partecipante doveva aver un punteggio di 7 o minore."}
{"id": "2701821", "revid": "287204", "url": "https://it.wikipedia.org/wiki?curid=2701821", "title": "Alangulam (Virudhunagar)", "text": " \nAlangulam \u00e8 una suddivisione dell'India, classificata come \"town panchayat\", di 4.965 abitanti, situata nel distretto di Virudhunagar, nello stato federato del Tamil Nadu. In base al numero di abitanti la citt\u00e0 rientra nella classe VI (meno di 5.000 persone).\nGeografia fisica.\nLa citt\u00e0 \u00e8 situata a 09\u00b0 22' 30 N e 77\u00b0 41' 22 E.\nSociet\u00e0.\nEvoluzione demografica.\nAl censimento del 2001 la popolazione di Alangulam assommava a 4.965 persone, delle quali 2.540 maschi e 2.425 femmine. I bambini di et\u00e0 inferiore o uguale ai sei anni assommavano a 382, dei quali 193 maschi e 189 femmine. Infine, coloro che erano in grado di saper almeno leggere e scrivere erano 3.838, dei quali 2.172 maschi e 1.666 femmine."}
{"id": "2701823", "revid": "580", "url": "https://it.wikipedia.org/wiki?curid=2701823", "title": "Provincia di Treviso (Lombardo-Veneto)", "text": "La provincia di Treviso era una provincia del Regno Lombardo-Veneto, esistita dal 1816 al 1866.\nCapoluogo era la citt\u00e0 di Treviso.\nStoria.\nLa provincia fu creata nel 1816 all'atto della costituzione del Regno Lombardo-Veneto, succedendo al dipartimento del Tagliamento di epoca napoleonica.\nSuddivisione amministrativa.\nLa provincia era suddivisa in dieci distretti e centoquattro comuni:\nInizialmente, la provincia and\u00f2 a coincidere con l'antico dipartimento del Tagliamento, ma l'8 febbraio 1818 si ebbe una generale riorganizzazione del Veneto che port\u00f2 alla situazione sopra descritta.\nNel 1853 vi furono ulteriori modifiche, con la riduzione a otto i distretti (con la scomparsa di Motta e di Serravalle, passate rispettivamente a Oderzo e a Ceneda) e l'aggregazione del comune di Zero Branco, gi\u00e0 in provincia di Padova.\nPassaggio al Regno d'Italia (1866).\nNel 1866, in seguito alla terza guerra d'indipendenza, il Veneto fu annesso al Regno d'Italia, lasciando invariata la perimetrazione delle province, ordinate secondo le disposizioni del Decreto Rattazzi emanato nel 1859 dal governo sabaudo."}
{"id": "2701829", "revid": "287204", "url": "https://it.wikipedia.org/wiki?curid=2701829", "title": "Alanthurai", "text": " \nAlanthurai \u00e8 una suddivisione dell'India, classificata come \"town panchayat\", di 7.173 abitanti, situata nel distretto di Coimbatore, nello stato federato del Tamil Nadu. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 10\u00b0 55' 36 N e 76\u00b0 46' 29 E.\nSociet\u00e0.\nEvoluzione demografica.\nAl censimento del 2001 la popolazione di Alanthurai assommava a 7.173 persone, delle quali 3.554 maschi e 3.619 femmine. I bambini di et\u00e0 inferiore o uguale ai sei anni assommavano a 810, dei quali 379 maschi e 431 femmine. Infine, coloro che erano in grado di saper almeno leggere e scrivere erano 3.965, dei quali 2.286 maschi e 1.679 femmine."}
{"id": "2701830", "revid": "98991871", "url": "https://it.wikipedia.org/wiki?curid=2701830", "title": "Provincia di Vicenza (Lombardo-Veneto)", "text": "La provincia di Vicenza era una provincia del Regno Lombardo-Veneto, esistita dal 1816 al 1866.\nCapoluogo era la citt\u00e0 di Vicenza.\nStoria.\nLa provincia fu creata nel 1816 all'atto della costituzione del Regno Lombardo-Veneto, succedendo al dipartimento del Bacchiglione di epoca napoleonica.\nSuddivisione amministrativa.\nLa provincia era suddivisa nei seguenti 13 distretti:\nVariazioni.\nL'8 luglio 1818, la Notificazione 17497/1883 disponeva che la provincia di Vicenza cedesse a quella di Padova il distretto di Noale, in cambio del distretto di Cittadella.\nIl 7 maggio 1853 il distretto di Noale veniva accorpato al distretto di Mirano, passando alla provincia di Venezia (con l'eccezione del comune di Zero Branco, assegnato alla provincia di Treviso); al contempo, a Padova tornava il distretto di Cittadella da Vicenza.\nPassaggio al Regno d'Italia (1866).\nNel 1866, in seguito alla terza guerra d'indipendenza, il Veneto fu annesso al Regno d'Italia, lasciando invariata la perimetrazione delle province, ordinate secondo le disposizioni del Decreto Rattazzi emanato nel 1859 dal governo sabaudo."}
{"id": "2701832", "revid": "599013", "url": "https://it.wikipedia.org/wiki?curid=2701832", "title": "Richard Anderson (cestista 1977)", "text": ""}
{"id": "2701840", "revid": "287204", "url": "https://it.wikipedia.org/wiki?curid=2701840", "title": "Alapakkam", "text": " \nAlapakkam \u00e8 una suddivisione dell'India, classificata come \"census town\", di 5.421 abitanti, situata nel distretto di Kanchipuram, nello stato federato del Tamil Nadu. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 12\u00b0 41' 35 N e 79\u00b0 59' 55 E.\nSociet\u00e0.\nEvoluzione demografica.\nAl censimento del 2001 la popolazione di Alapakkam assommava a 5.421 persone, delle quali 2.871 maschi e 2.550 femmine. I bambini di et\u00e0 inferiore o uguale ai sei anni assommavano a 531, dei quali 265 maschi e 266 femmine. Infine, coloro che erano in grado di saper almeno leggere e scrivere erano 3.912, dei quali 2.261 maschi e 1.651 femmine."}
{"id": "2701843", "revid": "287204", "url": "https://it.wikipedia.org/wiki?curid=2701843", "title": "Allapuram", "text": " \nAllapuram \u00e8 una suddivisione dell'India, classificata come \"town panchayat\", di 26.660 abitanti, situata nel distretto di Vellore, nello stato federato del Tamil Nadu. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 12\u00b0 54' 06 N e 79\u00b0 08' 01 E.\nSociet\u00e0.\nEvoluzione demografica.\nAl censimento del 2001 la popolazione di Allapuram assommava a 26.660 persone, delle quali 13.215 maschi e 13.445 femmine. I bambini di et\u00e0 inferiore o uguale ai sei anni assommavano a 2.804, dei quali 1.379 maschi e 1.425 femmine. Infine, coloro che erano in grado di saper almeno leggere e scrivere erano 20.139, dei quali 10.661 maschi e 9.478 femmine."}
{"id": "2701848", "revid": "124521725", "url": "https://it.wikipedia.org/wiki?curid=2701848", "title": "AV idol", "text": "Con il termine si intende una idol giapponese che lavora nel campo del cinema pornografico. Sin dall'alba dell'industria dei film pornografici giapponesi nei primi anni ottanta, centinaia di AV idol hanno debuttato ogni anno, con una carriera della durata media di un anno e con l'apparizione in un numero di video dai 5 ai 10. Le AV Idol pi\u00f9 prestigiose, invece, posseggono una carriera pi\u00f9 longeva e/o dei riconoscimenti di alto livello da parte del pubblico.\nL'industria video pornografica in Giappone.\nIn Giappone la linea di demarcazione tra l'intrattenimento per \"adulti\" e quello dedicato alla \"famiglia\" non \u00e8 cos\u00ec chiara come in altri paesi. Non \u00e8 difficile trovare esempi di celebrit\u00e0 apparse in film pornografici che hanno avuto in passato una carriera nell'industria televisiva, come non \u00e8 raro che un'attrice AV possa diventare in futuro una celebrit\u00e0 in TV. Fornander afferma che \"un passato nell'industria pornografica non \u00e8 pi\u00f9 necessariamente uno scheletro nell'armadio. In alcuni casi \u00e8 una mossa per fare carriera\".\nIl mercato degli AV, o \"Adult Video\", \u00e8 una delle maggiori industrie in Giappone incassando una cifra pari a circa 400 miliardi di yen all'anno. Nel 1992 \u00e8 stato riportato che oltre 11 film pornografici venivano girati ogni giorno da oltre 70 sole produzioni residenti a Tokyo. \u00c8 stato stimato che l'industria AV costituisce circa il 30% dei video noleggiati in Giappone, e che nel 1994, tra video legali e non, circa 14\u00a0000 video AV all'anno erano stati girati in Giappone in contrasto con i circa 2500 degli Stati Uniti.\nLe attrici AV.\nLe performer AV erano spesso delle attrici che non riuscivano ad affermarsi e che non riuscivano a trovare lavoro nei Pinku eiga o come ragazze delle soapland. Alla star AV Kaoru Kuroki \u00e8 stato attribuito l'aumento dello \"stato\" delle AV Idol agli occhi del pubblico. Secondo Rosemary Iwamura, \"non sembrava che lei facesse video per mancanza di opzioni ma piuttosto per scelta\".\nLe attrici AV in Giappone vengono spesso reclutate da scout in giro per Tokyo e dintorni, ad esempio nei quartieri di Roppongi, Shinjuku e Shibuya. Tali scout sono affiliati ad agenzie di talento che prestano le attrici alle compagnie produttrici di AV. Alcune donne desiderano apparire in video essendo associate alle compagnie di produzione, ma di solito invece appartengono alle agenzie di talento. Tipicamente alla compagnia di produzione costa 1,5 milioni di yen, o pi\u00f9, l'apparizione di un'attrice in un video. Le attrici AV guadagnano tra i \u00a5200\u00a0000 e i 4 milioni di yen per video. Steve Scott, presidente della Third World Media, compagnia importatrice di film per adulti giapponesi negli Stati Uniti, ha stimato che una \"AV Star\" di buon livello potrebbe guadagnare vicino ai \u00a536 milioni.\nI fan delle attrici AV sono invitati a seguire il progresso delle loro carriere dopo l'apparizione in molti video. Nel loro \"video di debutto\" le attrici vengono introdotte come \"new face\" (nuovo volto), e la loro inesperienza viene messa in primo piano in un'intervista che precede la performance e le scene di sesso. In seguito, il pubblico segue il cammino dell'attrice, e la sua eventuale specializzazione, dopo l'apparizione in cinque video, in uno specifico genere, come quello lesbico o SM. Una volta che l'attrice si \u00e8 dimostrata una \"mature AV star\", allora ha l'opzione di continuare con altri generi AV pi\u00f9 estremi, ritirarsi, oppure riemergere sotto un nuovo nome come nuovo volto.\nTipi di AV idol.\nBornoff identifica alcuni stereotipi di AV giapponesi come, \"la segretaria puritana, la vergine della porta accanto, la contadina selvatica, la ragazza che pratica aerobica col body aderente, il predatore sessuale delle Onsen\" e, ultimo ma non meno importante, \"la sgualdrina autoritaria che ha un rapporto sessuale con una gang bang sul pavimento\". Inoltre, \"Tarzan\" Yagi, un noto direttore di AV, afferma che un'attrice AV di successo dovrebbe adattarsi in un ruolo facilmente identificabile nel quale, \"pu\u00f2 essere identificata con uno sguardo, rendendo facile per il pubblico l'identificazione del tipo che preferisce\". Per Yagi tali tipi sono \"la ragazza esile, la 'Lolita', la prosperosa e cos\u00ec via...\".\nAlcuni tipi di AV idol pi\u00f9 importanti includono:\nProsperose.\nQuando AV idol dal grande seno come Ky\u014dko Nakamura ed Eri Kikuchi scomparvero dalle scene, Noriuki Adachi lanci\u00f2 nel 1989 il debutto di Kimiko Matsuzaka in un periodo nel quale ebbero un grande successo i titoli del genere , ovvero film con attrici dalle tette \"esplosive\". Negli anni dopo il debutto di Matsuzaka, il mondo degli AV non si fece mancare altre AV idol prosperose come Hitomi Tanaka, Marina Matsushima, Miki Sawaguchi, Mariko Morikawa Rin Aoki e Anna Ohura. Dalla met\u00e0 degli anni novanta, il genere \"Big Bust\" divenne il principale per l'industria AV.\nMature.\nLa maggior parte delle attrici AV debuttano nell'industria AV giapponese nella tarda adolescenza. Comunque, nella met\u00e0 degli anni novanta, ci fu un'evidente tendenza verso titoli con \"donne mature\". Mentre i debutti giovanili restano la norma, questa tendenza apr\u00ec la strada a futuri debutti di AV mature come Aki Tomosaki nel 2000, Asuka Y\u016bki nel 2005 e Maki Tomoda nel 2006, che avevano tutte e tre debuttato dopo i trent'anni. Codeste divennero popolari con la partecipazione in titoli del genere \"incesto\". In altri casi attrici con carriere particolarmente lunghe, come ad esempio Aika Miura, possono con il tempo modificare il proprio personaggio interpretando donne via via pi\u00f9 mature e dalla sessualit\u00e0 pi\u00f9 complessa rispetto a quella delle esordienti."}
{"id": "2701849", "revid": "56620", "url": "https://it.wikipedia.org/wiki?curid=2701849", "title": "Gioacchino Martorana", "text": "Biografia.\nGioacchino Martorana, figlio del pittore Pietro Martorana, dal quale ricevette i primi insegnamenti, \u00e8 stato un pittore italiano del classicismo e rococ\u00f2 a Roma e in Sicilia.\nNel 1749 si rec\u00f2 a Roma per apprendere nella bottega artistica di Sebastiano Conca, indirizzato da Giuseppe Vasi, discepolo del padre. Fu poi allievo del Marco Benefial, che era Accademico di San Luca, sempre grazie alla segnalazione del Vasi, di cui spos\u00f2 la figlia Caterina. \nA Roma esegue i dipinti su tavola della Chiesa di Santa Dorotea.\nNel 1759 ritorn\u00f2 a Roma per rimanervi fino ai primi anni sessanta, per tornare poi in Sicilia. Dal 1764 risulta attivo nel capoluogo isolano dove ha commissioni per chiese e palazzi nobiliari. \u00c8 l'anno in cui firma e data gli affreschi allegorici di Palazzo Asmundo, i quali inneggiano alla giustizia terrena e divina, con intento di magnificare il ruolo di presidente di giustizia del committente Giuseppe Asmundo Patern\u00f2. Realizza anche gli affreschi di Palazzo Natoli, in cui rappresenta il periplo eroico della famiglia del marchese Vincenzo Natoli, che li far\u00e0 realizzare in onore della moglie.\nStile.\nInizialmente basato sul classicismo romano di Carlo Maratta e Sebastiano Conca, si trasferisce a uno stile di pittura che unisce il rococ\u00f2 francese sensuale ed elegante con la robustezza dell'arte siciliana."}
{"id": "2701850", "revid": "125244933", "url": "https://it.wikipedia.org/wiki?curid=2701850", "title": "Ordine del Sol Levante", "text": "L' \u00e8 un'onorificenza giapponese fondata dall'Imperatore Meiji del Giappone. L'Ordine fu la prima decorazione nazionale concessa direttamente dal governo giapponese.\nStoria.\nVenne creato il 10 aprile 1875 (Meiji 8) per decreto del Consiglio di Stato come primo ordine cavalleresco dell'Impero del Giappone. All'epoca l'ordine possedeva otto gradi. Nel 1876 (Meiji 9) fu istituito il Supremo Ordine del Crisantemo come ordine pi\u00f9 alto del Giappone e, nel 1888 (Meiji 21), all'Ordine del Crisantemo fu aggiunto il grado di Collare. Sempre nel 1888 all'Ordine del Sol Levante fu aggiunto un grado: il , che divenne poi l'Ordine dei Fiori di Paulonia, il secondo pi\u00f9 importante ordine cavalleresco del Giappone. Dopo la revisione del sistema di onorificenze del 3 novembre 2003 (Heisei 15), l'Ordine fu aperto anche alle donne (precedentemente avevano accesso unicamente al corrispettivo femminile, l'Ordine della Corona Preziosa).\nIl tema del sole nascente simboleggia l'energia e la forza dello stato giapponese, chiamato anche \"Terra del Sol levante\".\n\u00c8 il terzo ordine cavalleresco giapponese in ordine di prestigio dopo l'Ordine del Crisantemo e l'Ordine dei fiori di Paulonia, anche se \u00e8 in genere destinato, quasi esclusivamente, alla classe civile comune.\nLa moderna versione di questa onorificenza viene concessa anche ai non giapponesi a partire dal 1981 (anche se gi\u00e0 alcuni stranieri ne furono decorati prima e durante la Seconda Guerra Mondiale).\nIl tenente Giuseppe Vigo di Torre Bairo fu insignito dell'ordine del Sol Levante nel 1900. L\u2019anno di Meiji 43 (nel 1910) l'Imperatore Mutsuhito insign\u00ec dell'Ordine (Ottava Classe) il conte generale Paolo Spingardi, Ministro della Guerra (dal 1909 al 1914).\nClassi.\nL'Ordine possedeva inizialmente otto classi, che furono poi portate a nove e quindi ridotte a sei. Il vecchio sistema di denominazione delle classi per l'Ordine del Sol Levante fece da stampo per i moderni sistemi di denominazione per Ordine del Sol Levante e Ordine del Sacro Tesoro.\nCriteri di assegnazione.\nCome gli altri ordini giapponesi, l'Ordine del Sol Levante pu\u00f2 essere conferito postumo."}
{"id": "2701851", "revid": "2091899", "url": "https://it.wikipedia.org/wiki?curid=2701851", "title": "Alfa Romeo Junior Zagato", "text": "L'Alfa Romeo Junior Zagato \u00e8 una autovettura costruita dalla casa automobilistica italiana Alfa Romeo dal 1969 al 1975.\nIl contesto.\nIn seguito alla chiusura, avvenuta il 31 dicembre 1966, della Carrozzeria Touring, che aveva lungamente coadiuvato l'Alfa Romeo nella realizzazioni di speciali versioni dei suoi modelli, Giuseppe Luraghi decise di avviare un rapporto di collaborazione con la Carrozzeria Zagato per la realizzazione di autovetture sportive in piccola serie, allo scopo di ampliare l'offerta di gamma aziendale su meccanica \"Giulia\" e di dare seguito produttivo, almeno in apparenza, al prototipo \"Scarabeo\" presentato nel 1966 che aveva ottenuto un grande consenso tra gli appassionati della marca.\nLa vettura.\nL'auto fu disegnata da Ercole Spada allora a capo del design della carrozzeria milanese e fu presentata, il 27 ottobre 1969, alla stampa internazionale nel Museo Biscaretti e, il giorno successivo, venne esposta al pubblico nel Salone dell'automobile di Torino.\nSi tratta di una coup\u00e9 prodotta in 1510 esemplari (1108 \"1300\" e 402 \"1600). La versione con cilindrata 1290 cm\u00b3 \u00e8 stata prodotta tra il 1969 ed il 1972, mentre la 1570\u00a0cm\u00b3 dal 1972 al 1975. Il propulsore e la meccanica provenivano dall'Alfa Romeo GT Junior. I fanali anteriori erano ricoperti da una lastra di plexiglas, che ottimizzava l'aerodinamica. Al posteriore i due modelli erano riconoscibili anche per la differenza di fanaleria con le luci rosse e gli indicatori di direzioni posti affiancati tra loro nella 1300 e sovrapposti nella versione di maggior cilindrata; nel primo caso erano quelli che equipaggiavano l'Alfa Romeo 1750 berlina dello stesso periodo, nel secondo quelli dell'Alfa Romeo 2000. Un'altra differenza era riscontrabile nella lunghezza, passata dai 3.900 ai 4.000 mm della versione pi\u00f9 recente.\nCaratteristiche tecniche.\nNella prima versione il motore era a quattro cilindri in linea alimentato con due carburatori doppio corpo tipo Weber 40 DCOE 28. La distribuzione era con doppio albero a camme in testa e due valvole per cilindro. L'alesaggio era di 74 mm mentre la corsa era di 75\u00a0mm. Erogava una potenza di 89 CV a 6000 giri al minuto. Era raffreddato a liquido ed aveva un rapporto di compressione di 9:1.\nLa trasmissione era a trazione posteriore con un cambio manuale a cinque rapporti. I freni erano a disco e le sospensioni anteriori a ruote indipendenti, mentre le posteriori a ponte rigido.\nLa velocit\u00e0 massima era di 175 km/h per la versione da 1290 cm\u00b3 e 190 km/h per la versione da 1570\u00a0cm\u00b3."}
{"id": "2701854", "revid": "307923", "url": "https://it.wikipedia.org/wiki?curid=2701854", "title": "Alur", "text": ""}
{"id": "2701859", "revid": "599013", "url": "https://it.wikipedia.org/wiki?curid=2701859", "title": "Alpha Bangura", "text": ""}
{"id": "2701860", "revid": "767487", "url": "https://it.wikipedia.org/wiki?curid=2701860", "title": "..Ah! l'amore l'amore quante cose fa fare l'amore..", "text": "..Ah! l'amore l'amore quante cose fa fare l'amore.., pubblicato nel 1971, \u00e8 un album dal vivo della cantante italiana Ornella Vanoni.\nIl disco.\nIl disco, tra i pi\u00f9 famosi e rappresentativi della Vanoni, documenta un suo recital tenuto al Teatro Lirico di Milano nel febbraio 1971. L'album ha raggiunto il quarto posto in classifica.\nL'lp presenta una copertina apribile. All'interno foto scattate durante il recital, riproduzioni di ritagli di giornali dell'epoca e della locandina dello spettacolo. Sulla locandina compare la scaletta dei brani eseguiti, pi\u00f9 ampia rispetto alla selezione di pezzi ascoltabili sul disco.\nQuesta la scaletta riportata dalla locandina: Non esiste la solitudine/Albergo a ore/Il disertore/Che cosa c'\u00e8/L'amore \u00e8 come un giorno/Ah...l'amore l'amore/\u00c8 poi tutto qui?/Finalmente libera/Le mantellate/La zolfara/Ma mi/La giava rossa/Non andare via/L'appuntamento/Vedrai vedrai/Mi sono innamorata di te/Io s\u00ec/Ritornerai/L'Armando/Ho il coraggio di dire ti amo/Come si fa/Una ragione di pi\u00f9/Il tuo amore.\n\"Ho il coraggio di dire ti amo\" di Alberto Testa e Tony Renis non \u00e8 pi\u00f9 stata riproposta ed \u00e8 inedita nella versione di Ornella Vanoni\nLo spettacolo comprendeva anche tre monologhi recitati: \"Il telegramma\" di Aldo Nicolaj, \"La costola di Adamo\" di Giorgio Prosperi, \"Civilt\u00e0\" di Maurizio Costanzo\nRistampato pi\u00f9 volte, non muta la sua veste grafica se non per minimi particolari come alcune scritte in rosso all'interno della copertina, che diventano nere nelle ristampe."}
{"id": "2701863", "revid": "287204", "url": "https://it.wikipedia.org/wiki?curid=2701863", "title": "Alur (Tamil Nadu)", "text": " \nAlur \u00e8 una suddivisione dell'India, classificata come \"town panchayat\", di 12.964 abitanti, situata nel distretto di Kanyakumari, nello stato federato del Tamil Nadu. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 08\u00b0 11' 54 N e 77\u00b0 22' 10 E.\nSociet\u00e0.\nEvoluzione demografica.\nAl censimento del 2001 la popolazione di Alur assommava a 12.964 persone, delle quali 6.419 maschi e 6.545 femmine. I bambini di et\u00e0 inferiore o uguale ai sei anni assommavano a 1.303, dei quali 667 maschi e 636 femmine. Infine, coloro che erano in grado di saper almeno leggere e scrivere erano 10.328, dei quali 5.314 maschi e 5.014 femmine."}
{"id": "2701864", "revid": "219355", "url": "https://it.wikipedia.org/wiki?curid=2701864", "title": "Interfaccia sheathless", "text": ""}
{"id": "2701865", "revid": "287204", "url": "https://it.wikipedia.org/wiki?curid=2701865", "title": "Alwarkurichi", "text": " \nAlwarkurichi (o Alwarkurichchi, Alvurkurchi) \u00e8 una suddivisione dell'India, classificata come \"town panchayat\", di 9.447 abitanti, situata nel distretto di Tirunelveli, nello stato federato del Tamil Nadu. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 8\u00b0 46' 0 N e 77\u00b0 25' 0 E e ha un'altitudine di 75 .\nSociet\u00e0.\nEvoluzione demografica.\nAl censimento del 2001 la popolazione di Alwarkurichi assommava a 9.447 persone, delle quali 4.712 maschi e 4.735 femmine. I bambini di et\u00e0 inferiore o uguale ai sei anni assommavano a 1.005, dei quali 509 maschi e 496 femmine. Infine, coloro che erano in grado di saper almeno leggere e scrivere erano 6.743, dei quali 3.757 maschi e 2.986 femmine."}
{"id": "2701866", "revid": "121000896", "url": "https://it.wikipedia.org/wiki?curid=2701866", "title": "Ordine del Sacro Tesoro", "text": "L' \u00e8 un'onorificenza giapponese fondata dall'Imperatore Meiji del Giappone con il nome di Ordine di Meiji, con il quale esso \u00e8 alternativamente conosciuto. \u00c8 conferito a quanti abbiano svolto nel loro campo un lungo e meritevole servizio.\nStoria.\nL'Ordine del Sacro tesoro fu istituito il 4 gennaio 1888 (Meiji 21) assieme al Collare dell'Ordine del Crisantemo, al Gran Cordone con Fiori di Paulonia del'Ordine del Sol Levante e all'Ordine della Corona Preziosa. All'epoca l'Ordine aveva otto gradi. Prima di ci\u00f2, esistevano solo il Gran Cordone dell'Ordine del Crisantemo e i primi otto gradi dell'Ordine del Sol Levante, entrambi aperti ai soli uomini; lo stesso Ordine del Sacro Tesoro, al momento della progettazione, doveva essere aperto ai soli uomini. L'Ordine fu aperto alle donne nel 1919 (Taish\u014d 8). Dopo la revisione del sistema di onorificenze del 3 novembre 2003 (Heisei 15), l'ordine fu ridotto a sei gradi.\nClassi.\nL'Ordine presentava fin dall'inizio otto classi, organizzate in modo simile a quelle dell'Ordine del Sol Levante. Attualmente possiede solo sei classi.\nInsegne.\nL'insegna dell'Ordine incorpora i simboli dei tre gioielli pi\u00f9 importanti della corona imperiale giapponese: lo Specchio \"Yata no Kagami\"; il Gioiello \"Yasakani no Magatama\" e la Spada \"Ama no Murakumo\".\nCriteri di assegnazione.\nCome gli altri ordini giapponesi, l'Ordine del Sacro Tesoro pu\u00f2 essere conferito postumo."}
{"id": "2701867", "revid": "767487", "url": "https://it.wikipedia.org/wiki?curid=2701867", "title": "I Want You (film)", "text": "I Want You \u00e8 un film del 1998 diretto da Michael Winterbottom.\nLa pellicola ha per protagonista principale Rachel Weisz.\nTrama.\nAppena uscito di prigione, Martin torna al suo paese nella provincia inglese alla ricerca della ex-fidanzata Helen, che nel frattempo si \u00e8 fidanzata con un dj. Ma Martin non \u00e8 l'unico ad essere innamorato di lei: infatti anche un ragazzino, Honda, cerca di conquistarla, anche se con molte difficolt\u00e0, vista la sua giovane et\u00e0 e il fatto che non parla da quando \u00e8 morta la madre, anni prima.\nHonda aveva l'abitudine di registrare file audio di situazioni che gli capitavano attorno, e proprio grazie a una di queste riesce a far lasciare Helen con il dj, mandando via radio, con l'aiuto della sua trasgressiva sorella, la registrazione della sera precedente dove lui tentava di spingere la ragazza ad avere un rapporto sessuale con lui.\nNonostante la separazione da questo ragazzo, Helen rimane distaccata e diffidente nei confronti di Martin, ma le cose iniziano a migliorare dopo che lui la salva da uno stupro: i due si riavvicinano, e si nota sempre pi\u00f9 la possessivit\u00e0 e l'aggressivit\u00e0 di lui nei confronti della ragazza.\nIntanto Martin trova un lavoro al porto, ma quando la sua terapista scopre che lui aveva avuto una notte di passione con Helen, gli dice che se ne deve andare dalla citt\u00e0; infatti lui non si pu\u00f2 avvicinare ad Helen, perch\u00e9 era andato in prigione proprio per aver ucciso il padre della giovane, quando, dieci anni prima, l'uomo li aveva sorpresi in atteggiamenti intimi.\nMa lui va di nuovo da Helen: a casa sua si trovava anche Honda, con il quale la ragazza aveva stretto una grande amicizia; l\u00ec lui non riesce a frenarsi, violenta la ragazza, soffocandola, ma a salvare la situazione interviene Honda, che lo colpisce, facendolo cadere a terra... a questo punto la ragazza infierisce con ferocia, fino ad uccidere Martin.\nL'epilogo \u00e8 sorprendente: infatti si scopre che era stata Helen a uccidere il padre, e Martin era andato in prigione per proteggerla; Helen prende cos\u00ec il corpo di Martin e lo getta nel mare, come aveva fatto con quello del padre, e fugge via."}
{"id": "2701881", "revid": "1543377", "url": "https://it.wikipedia.org/wiki?curid=2701881", "title": "Circo sociale", "text": "Il termine circo sociale si riferisce a una metodologia che utilizza le arti circensi come mezzo per la diffusione della giustizia e il benessere sociale. Si utilizzano strumenti pedagogici alternativi per lavorare con i giovani socialmente emarginati o a rischio.\nScopi.\nAttraverso un approccio dinamico basato sull'arte-educazione, il Circo Sociale mira a potenziare le opportunit\u00e0 di insegnare competenze preziose ai giovani emarginati.\nIl Circo Sociale \"riconosce e valorizza il ruolo dell'arte e della cultura come agenti potenti nella formazione dei giovani a rischio, producendo conoscenza, e promuovendo lo scambio di idee e di esperienze, di impatto (brasiliano), la societ\u00e0 e le organizzazioni pubbliche responsabili dell'istruzione dei giovani.\"\nCon una formazione rigorosa, il dialogo, l'espressione interpersonale e la realizzazione di obiettivi attraverso l'impegno, il circo sociale, ha la capacit\u00e0 di cambiare la vita di giovani a rischio. L'autonomia, la solidariet\u00e0, l'autostima, il benessere fisico, la comunicazione, e la capacit\u00e0 di adattamento sono alcune delle abilit\u00e0 apprese e praticate.\nSebbene una carriera nel circo possa essere un possibile futuro per i giovani che partecipano al circo sociale, tuttavia, non \u00e8 questo lo scopo principale. Piuttosto, l'obiettivo del Circo sociale \u00e8 quello di sviluppare e incrementare nei giovani la consapevolezza di s\u00e9, l'autonomia, la cooperazione, l'autodisciplina e molti altri valori attraverso pedagogia alternativa al fine di trasformare le prospettive e le capacit\u00e0 dei giovani a rischio.\nMetodologia.\nIl Circo Sociale deve molto del suo successo alle sue radici nel campo dell'educazione artistica. \nL'espressione artistica permette il riconoscimento delle emozioni e la loro articolazione perch\u00e9 l'arte \u00e8 un linguaggio diverso di per s\u00e9. L'arte crea la base per una migliore comprensione di nuove esperienze, spesso non raggiungibile attraverso un semplice passaggio di concetti verbali che non sono legati alle emozioni della persona. Con una base nel campo delle arti circensi, il circo sociale, ha la capacit\u00e0 di realizzare una trasformazione personale nell'artista e nello spettatore.\nUn'altra caratteristica del circo sociale \u00e8 la sua universalit\u00e0 e accessibilit\u00e0. Ogni persona, in base alla propria capacit\u00e0, \u00e8 in grado di realizzare le proprie potenzialit\u00e0 attraverso la vasta gamma di attivit\u00e0 che offre il circo: si pu\u00f2 partecipare a: giocoleria, trapezio, acrobatica, contorsionismo, clown, magia, acro-balance, ecc. Cos\u00ec, chi non ha la flessibilit\u00e0 necessaria per essere un contorsionista pu\u00f2 provare il bilanciamento, chi non ha la capacit\u00e0 di fare il trapezio, pu\u00f2 essere un clown, chi non \u00e8 interessato all'attivit\u00e0 fisica ha l'opportunit\u00e0 di lavorare con il set, l'illuminazione, o i costumi. Inoltre, il circo sociale non ha barriere di ingresso: non c'\u00e8 bisogno di sapere leggere e scrivere per partecipare. Spesso, i giovani hanno gi\u00e0 sviluppato competenze di danza, canto, percussioni e altre attivit\u00e0 che, in genere per loro non sono state valorizzate e che assumono importanza nel circo sociale. Tali caratteristiche inclusive determinano il successo del circo sociale, successo che attira i giovani provenienti da ogni settore, garantendone la partecipazione e l'accesso.\nLe richieste e le necessit\u00e0 delle arti circensi danno luogo a una trasformazione personale nel giovane. L'autodisciplina \u00e8 un requisito assoluto e con le pratica costante, le difficolt\u00e0 quotidiane, e i rischi fisici che caratterizzano il circo sociale, i giovani imparano a superare queste sfide con i propri sforzi, e cos\u00ec facendo scoprono di essere persone abili e di valore.\nIl circo sociale consente ai giovani a rischio di realizzare le proprie potenzialit\u00e0 attraverso le sfide che il circo porta in s\u00e9, facendoli sentire realizzati. Dopo aver scoperto di essere persone capaci e intelligenti, cominciano ad amantellare le credenze personali che inizialmente pensavano fossero vere.\nPer esempio, i giovani brasiliani rivalutano la credenza comune che tutti coloro che vivono nella favela sono stupidi, che ogni bambino di strada non ha uno scopo o un futuro, ecc. Queste credenze finiscono per diventare una barriera per l'auto-sviluppo dei giovani e le attivit\u00e0 circensi fanno rompere tali paradigmi.\nLa struttura e le caratteristiche del circo permettono ai giovani di discutere e impegnarsi in un libero pensiero, spesso con il pretesto delle tecniche del circo, si discute di rapporti sociali, tab\u00f9 generali e argomenti rilevanti come la sessualit\u00e0, i generi sessuali, l'inclusione, il pregiudizio e la discriminazione. Tali discussioni permettono di espandere la prospettiva giovanile, aumentando la loro fiducia, la tolleranza e la conoscenza.\nIl cerchio.\nLa \"Roda\", o il 'Cerchio di condivisione', \u00e8 parte integrante del circo sociale. A una data ora gli studenti e gli operatori del circo sociale, si riuniscono per una discussione sullo status, i successi e problemi del circo. Il rituale di condivisione in cerchio crea un momento di complicit\u00e0 in cui tutti sono in armonia e sia individualmente sia insieme pensano, anche se in modo diverso, alle soluzioni, ai percorsi e alle opzioni per risolvere le questioni quotidiane e le sfide.\nQuesto momento di riflessione per i giovani rappresenta il diritto di tutti di parlare, di non essere d'accordo, di esprimere opinioni e di dare un contributo. \nIl Cerchio di condivisione \u00e8 essenziale per il 'metodo pedagogico del circo sociale', in quanto contribuisce allo sviluppo di una educazione liberale, critica e democratica.\nPartecipando al Cerchio, i giovani sviluppano una coscienza che nasce attraverso l'ascolto di altre opinioni e pensieri e attraverso l'espressione dei loro. Riflessione, dialogo e comunicazione sono elementi che permettono ai giovani di tener conto del loro posto nel mondo, di decisioni, di errori e domande. Tale analisi personale ha ripercussioni dirette sullo sviluppo della realt\u00e0 dei giovane e anche sulla loro percezione della realt\u00e0. Essi imparano a coesistere in modo pacifico, costruttivo, e rispettoso e in tal modo a realizzare tale comportamento anche nella loro vita quotidiana.\nIl Cerchio di condivisione offre ai giovani l'opportunit\u00e0 di verbalizzare i loro pensieri e le loro idee, di sentire altri pareri sul loro conto e di vedere le loro opinioni talvolta integrate nel circo sociale. Questo processo valorizza il giovane, che a sua volta percepisce l'importanza della sua conoscenza, cos\u00ec ne deriva una trasformazione: una volta vedeva se stesso come incapace e inadeguato, ora, attraverso il cerchio di condivisione, diventa fiducioso e consapevole con una maggiore autostima e consapevolezza di s\u00e9.\nProgrammi internazionali.\nCi sono vari programmi di circo sociale in tutto il mondo, tra questi, ma non solo: in Sud Africa, Australia, Belgio, Burkina Faso, Canada, Camerun, Cile, Colombia, Brasile, Italia e Stati Uniti.\nIl Cirque du Monde \u00e8 un ramo del Cirque du Soleil che lavora per ampliare e sostenere programmi di circo sociale in diciotto diversi paesi e in pi\u00f9 di quaranta comunit\u00e0 di tutto il mondo. Il Cirque du Soleil dona 1% delle sue vendite a favore dei progetti del Cirque du Monde. Il Cirque du Monde tiene seminari di circo per i giovani a rischio, in stretta collaborazione con le organizzazioni di comunit\u00e0 che lavorano con questi giovani. Il Cirque du Monde offre anche programmi intensivi e di reti di formazione volte a rafforzare la capacit\u00e0 di insegnamento dei docenti di circo che desiderano praticare la loro arte in un contesto sociale. Il programma offre un punto d'incontro tra artisti circensi che cercano un modo di dirigere il loro talento verso un obiettivo sociale e gli operatori sociali che desiderano integrare le arti circensi nel loro lavoro con i giovani.\nAlcuni programmi sociali del circo sociale sono i seguenti:\nL'attivit\u00e0 del Cirque du Monde \u00e8 sostenuta anche da altre organizzazioni e istituzioni, come Jeunesse du Monde, partner fin dalla creazione del programma, la Canadian International Development Agency, i membri della famiglia Oxfam International, Pueblito, e un certo numero di organizzazioni di comunit\u00e0, governi, universit\u00e0 e aziende private.\nProgrammi in Brasile.\nProgrammi di Circo sociale in Brasile sono organizzati nell'ambito del 'Circo Rede do Mundo Brasil', che supporta 22 diversi progetti in tutto il Brasile [3]. Il Circo Rede do Mundo Brasil \u00e8 supportato da organizzazioni che vendono biglietti per Cirque du Soleil e giranoi profitti al Circo Rede. Queste organizzazioni lavorano in partnership con organizzazioni locali e con le ONG per offrire: educazione, sviluppo morale e sociale, aiuti umanitari, e varie opportunit\u00e0.\nIl Circo Rede do Mundo Brasil \u00e8 un gruppo di organizzazioni che credono che l'arte-istruzione \u00e8 parte integrante dello sviluppo sociale ed \u00e8 un efficace processo di sviluppo globale dei bambini svantaggiati e dei giovani. Si ritiene che i linguaggi artistici e culturali delle arti circensi siano strumenti potenti e dinamici per l'apprendimento, l'integrazione, l'espressione e la promozione della cittadinanza e della trasformazione sociale. Inoltre, il Circo Rede do Mundo Brasil \u00e8 inserito in altre sedi nazionali e internazionali, garantendo la rete e la capacit\u00e0 di influenzare le politiche pubbliche in materia di diritti umani, di diritti economici, sociali e culturali, e in particolare le politiche pubbliche per bambini e giovani da parte della popolazione generale. Alcune di queste organizzazioni sono: la C\u00e1mara de Setorial Circo fare Minist\u00e9riio da Cultura (settoriale Camera di Circo del Ministero della Cultura), e il Encontro Internacional de Forma\u00e7\u00e3o de em Formadores Circo sociale (Meeting Internazionale di formazione degli educatori in Social Circus.\nAlcuni programmi includono: \"Se Essa Rua Fosse Mina\", il \"Projeto Final Feliz\", \"Levantando uno Lona\", il \"Programa sociale Crescer e Viver\", e il \"Circo Baixada\". Tutti i programmi di lavoro sono con i giovani a rischio, che in genere vivono nelle favelas, nell'intento di ampliare le loro opportunit\u00e0 e le prospettive attraverso il circo sociale.\nIl circo sociale in Italia.\nProgetti di circo sociale e terapeutico in Italia sono attivi a Roma, Milano, Torino, Napoli e in provincia di Firenze, gestiti principalmente da associazioni no-profit e ONLUS territoriali.\nQuesti progetti operano soprattutto in questi contesti:"}
{"id": "2701884", "revid": "161273", "url": "https://it.wikipedia.org/wiki?curid=2701884", "title": "TSSM", "text": ""}
{"id": "2701891", "revid": "125617078", "url": "https://it.wikipedia.org/wiki?curid=2701891", "title": "Tsagaan Sar", "text": "Lo Tsagaan Sar (mongolo: \u0426\u0430\u0433\u0430\u0430\u043d \u0441\u0430\u0440, \"luna bianca\" o \"mese bianco\") \u00e8 il Capodanno lunisolare mongolo. Spesso si celebra nello stesso periodo circa del Capodanno cinese, sebbene possa esserci uno spostamento di un mese lunare, tuttavia lo Tsagaan Sar mongolo \u00e8 pi\u00f9 strettamente correlato, per quanto riguarda gli aspetti culturali, al capodanno tibetano, detto Losar. Questa festa \u00e8 originariamente celebrata in autunno e ha influenze sciamaniche.\nUsanze.\nLa festa della Luna Bianca, o Tsagaan Sar, viene celebrata due mesi in seguito al primo novilunio dopo il solstizio d'inverno, ed \u00e8 una delle pi\u00f9 importanti festivit\u00e0 mongole. \nNel periodo del Capodanno, le famiglie fanno ardere candele sugli altari, che simboleggiano l'illuminazione buddhista. Il saluto tipico durante le festivit\u00e0 \u00e8 \"Amar mend uu?\" (che significa approssimativamente \"Stai bene e in pace?\") oppure \"Amar bain uu?\", frase molto formale con cui usualmente ci si rivolge alle persone ed ai parenti pi\u00f9 anziani. Durante il saluto, \u00e8 usanza stringere i gomiti della persona che con cui si sta parlando come segno di supporto, inoltre gli anziani ricevono il saluto da tutti gli altri membri della famiglia, con l'eccezione del proprio partner. Nei giorni di festa la gente fa visita ai propri parenti, incontrandosi solitamente a casa del membro pi\u00f9 anziano della famiglia, e si scambia regali. L'abbigliamento tipico \u00e8 composto dal costume nazionale mongolo in tutte le sue parti, e durante la cerimonia dei saluti i membri della famiglia tengono in mano lunghi pezzi di stoffa colorata che si chiamano \"khadag\". Dopo la cerimonia, tutta la famiglia al completo si dedica al pasto, composto da riso e giuncata, latticini ed una bevanda tipica chiamata \"airag\".\nIl giorno prima dello Tsagaan Sar si chiama \"Bituun\", parola che si traduce come \"luna nera\" ed indica la fase di novilunio, seguita dallo \"Shined\" (luna crescente), dal \"Tergel\" (plenilunio) e dallo \"Huuchid\" (luna calante). Nel giorno del Bituun le persone si dedicano alla pulizia della casa, mentre i pastori nelle fattorie riorganizzano e puliscono i granai per accogliere il nuovo anno con una ventata di freschezza. Nello stesso giorno si bruciano anche delle candele, come simbolo dell'illuminazione del sa\u1e43s\u0101ra e di tutti gli esseri senzienti, inoltre si mettono tre pezzi di ghiaccio fuori dalla porta di ogni casa, poich\u00e9 vi \u00e8 la credenza che la divinit\u00e0 Palden Lhamo sia solita visitare le case della gente ed il suo cavallo si abbeveri con il ghiaccio sciolto. Di sera le famiglie ristrette si riuniscono e danno l'addio al vecchio anno mangiando latticini ed un piatto tipico di nome \"buuz\". Tradizionalmente, questo giorno viene utilizzato anche per pagare tutti i debiti accumulati in un anno e concludere affari.\nI piatti tipici consumati durante il periodo festivo sono per lo pi\u00f9 composti da riso con cagliata (tsagaa-\u0446\u0430\u0433\u0430\u0430) o con uva passa (berees-\u0431\u044d\u0440\u044d\u044d\u0441), biscotti tradizionali che vengono sistemati a piramide a simboleggiare il Monte Meru oppure il regno di Shambhala, un piatto conosciuto come \"buuz\" (preparato con manzo o montone tritato, cotto al vapore dentro della pasta insieme a carne di pecora grigliata), carne di cavallo e biscotti tradizionali. L'organizzazione della festa dello Tsagaan Sar richiede una preparazione di giorni, a causa delle grandi quantit\u00e0 di cibo preparato, che viene congelato per essere poi consumato insieme alla famiglia estesa.\nDate.\nIl calendario mongolo, redatto con un sistema chiamato \"Tegus Buyantu\" (\u0422\u04e9\u0433\u0441\u0431\u0443\u044f\u043d\u0442), \u00e8 un calendario lunisolare. Lo Tsagaan Sar \u00e8 festeggiato dal primo al terzo giorno del primo mese lunare."}
{"id": "2701892", "revid": "386562", "url": "https://it.wikipedia.org/wiki?curid=2701892", "title": "Capodanno mongolo", "text": ""}
{"id": "2701896", "revid": "219355", "url": "https://it.wikipedia.org/wiki?curid=2701896", "title": "Ione poliatomico", "text": ""}
{"id": "2701903", "revid": "111319", "url": "https://it.wikipedia.org/wiki?curid=2701903", "title": "Heinz Barmettler", "text": "Carriera.\nClub.\nDopo aver giocato nelle giovanili del Blue Stars Zurigo e del Grasshopper, gioca la stagione 2005-2006 con il Grasshopper B. Nel 2006 passa allo . Nel 2012 viene acquistato dall'Inter Baku. Il 7 gennaio 2013 viene ufficializzato il suo passaggio al . Dopo pochi mesi, il 2 agosto 2013 viene ceduto al Real Valladolid. Il 14 luglio 2014 rescinde il contratto con gli spagnoli. Il 23 febbraio 2015 il Cibao ufficializza il suo ingaggio a parametro zero. Nel settembre 2015 rescinde il contratto. Il 28 gennaio 2016 viene ingaggiato dal Friburgo II. Il 24 agosto 2016 annuncia il suo ritiro.\nNazionale.\nGioca dal 2006 al 2009 con l'Under-21 svizzera, con cui colleziona in totale 9 presenze. Il 14 novembre 2009 debutta con la Nazionale svizzera, in Svizzera-Norvegia. \u00c8 la sua unica presenza con la Nazionale svizzera. Nel 2012 debutta con la Nazionale dominicana, in Aruba-Repubblica Dominicana. Ha collezionato in totale, con la Nazionale dominicana, 15 presenze."}
{"id": "2701904", "revid": "454317", "url": "https://it.wikipedia.org/wiki?curid=2701904", "title": "No B Day", "text": ""}
{"id": "2701907", "revid": "767487", "url": "https://it.wikipedia.org/wiki?curid=2701907", "title": "Cantone di Sartrouville", "text": "Il Cantone di Sartrouville \u00e8 una divisione amministrativa dell'Arrondissement di Saint-Germain-en-Laye.\nA seguito della riforma complessiva dei cantoni del 2014 \u00e8 passato da 1 a 3 comuni.\nComposizione.\nPrima della riforma del 2014 comprendeva il solo comune di Sartrouville; dal 2015 comprende i comuni di:"}
{"id": "2701918", "revid": "61051", "url": "https://it.wikipedia.org/wiki?curid=2701918", "title": "Opomyzidae", "text": "Gli Opomizidi (Opomyzidae ), sono una famiglia di insetti dell'ordine dei Ditteri (Brachycera: Cyclorrhapha: Acalyptratae).\nLa famiglia comprende specie fitofaghe associate alle Graminaceae e talvolta responsabili di danni economici alle coltivazioni dei cereali. La loro biologia, adattata alla fenologia delle graminacee a ciclo autunno-primaverile, determina la distribuzione di questa famiglia, rappresentata quasi esclusivamente nelle regioni temperate dell'emisfero boreale.\nDescrizione.\nGli adulti sono di piccole dimensioni, con corpo esile e allungato, lungo 2-5 mm, e livrea di colore variabile dal giallo al bruno al rossastro al nerastro. Le ali sono in genere ialine, spesso cosparse di macchie, ma portano sempre almeno una macchia cromatica in corrispondenza dell'apice. Il genere monotipico \"Anomalochaeta\" \u00e8 caratterizzato dalla colorazione bruna delle ali, interrotta da diffuse macchie ialine.\nIl capo \u00e8 globoso, caratterizzato da una chetotassi ridotta ma composta da setole particolarmente sviluppate. \u00c8 presente un solo paio di setole fronto-orbitali reclinate, disposte nella parte superiore della fronte, accompagnate da peli interfrontali dispersi. Le setole ocellari e le verticali esterne e interne sono lunghe e robuste, le ocellari inserite sui margini anteriori della placca ocellare e dirette in avanti. Le setole postocellari sono assenti nei generi pi\u00f9 rappresentativi (\"Geomyza\" e \"Opomyza\"), in \"Anomalochaeta\" sono invece presenti e divergenti. Le vibrisse propriamente dette sono assenti, ma \u00e8 presente una serie di setole sottovibrissali di cui il primo paio \u00e8 particolarmente sviluppato e robusto, simulante un paio di vibrisse (\"Geomyza\").\nLe antenne sono brevi, di tipo aristato, con pedicello portante una setola e arista pettinata o bipettinata in \"Geomyza\" o pubescente in \"Opomyza\". L'apparato boccale ha labbro inferiore breve, con \"labella\" ampi e carnosi, e palpi mascellari di moderato sviluppo.\nIl torace si presenta corto ma ben sviluppato in altezza rispetto al resto del corpo. La chetotassi \u00e8 piuttosto rada ma composta anche in questo caso da setole particolarmente lunghe e robuste. Sugli scleriti dorsali sono presenti peli acrosticali brevi, allineati in 4-10 file irregolari, 3-4 paia di setole dorsocentrali, con il primo paio presuturale e le restanti postsuturali, 2 paia di setole scutellari, con le basali piuttosto deboli. Lungo il margine \u00e8 presente una setola omerale, due notopleurali, due sopralari (una presuturale, una postsuturale), due postalari (una debole e una robusta). Sui lati, il Prosterno \u00e8 peloso, \nl'episterno dorsale \u00e8 densamente peloso presso la sutura pleurale e porta una lunga e robusta setola, l'episterno ventrale provvisto anch'esso di una robusta setola, l'epimero dorsale ha una peluria rada e una setola debole. Le zampe hanno le tibie medie provviste di setole lunghe e robuste sulla faccia posteriore dell'estremit\u00e0 distale, mentre sono assenti le setole dorsali preapicali.\nLe ali sono strette e allungate, in fase di riposo ripiegate orizzontalmente sull'addome e reciprocamente sovrapposte. Lobo anale e alula poco pronunciati in \"Opomyza\", quasi del tutto assenti in \"Geomyza\". La costa si estende fino alla terminazione della media e presenta una sola frattura prima della confluenza di R1. La subcosta \u00e8 incompleta e fusa con R1. La radio si divide in tre rami, con R1 relativamente breve e ricurvo, R2+3 e R4+5 lunghi e pi\u00f9 o meno convergenti all'apice dell'ala. La vena R1 presenta sempre un mucrone anteriore all'altezza della frattura subcostale. Nervatura anale breve o del tutto assente. Nervature trasversali mediane rappresentate dalla radio-mediale, dalla medio-cubitale discale e dalla medio-cubitale basale. Quest'ultima \u00e8 incompleta, perci\u00f2 la cellula discale e la seconda basale non sono del tutto separate.\nL'addome \u00e8 esile e pubescente. Quello dei maschi \u00e8 composto da cinque uriti apparenti, quello delle femmine da sei. Gli uriti terminali della femmina sono telescopici.\nLa larva \u00e8 apoda e acefala, di colore bianco, cilindrica e allungata. Il tegumento presenta serie di spinule ventrali su tutti i segmenti toracici e addominali e spicole dorsali nei segmenti toracici e in genere in quelli nei primi segmenti addominali. Il pupario \u00e8 lungo 3\u20134\u00a0mm.\nHabitat e biologia.\nLe larve sono fitofaghe endofite e si sviluppano all'interno degli steli di piante erbacee, per lo pi\u00f9 appartenenti alla famiglia delle Graminaceae, causando un danno comunemente denominato, dagli anglosassoni, \"dead heart\" (letteralmente, \"cuore morto\"). Le femmine depongono in genere un solo uovo per ogni pianta, alla base del culmo, e la larva penetra in una foglia migrando al centro del cespo. I danni si manifestano a carico delle foglie centrali, che inizialmente virano al giallo e poi muoiono.\nIl ciclo biologico \u00e8 univoltino o polivoltino, con svernamento allo stadio di uovo o di larva. Per le specie univoltine, le ovideposizioni si svolgono in autunno e la nascita delle larve in primavera (\"O. florum\") o fra l'autunno e la primavera (\"O. germinationis\" e \"O. petrei\"). Per le specie polivoltine le ovideposizioni hanno luogo secondo schemi pi\u00f9 complessi correlati alla dinamica della fenologia delle diverse graminacee nell'arco dell'anno.\nLo sviluppo della larva si svolge in genere nell'arco di 30-40 giorni, e, al suo completamento, la larva matura abbandona la pianta impupandosi sulla superficie del terreno. La ninfosi dura 3-4 settimane, l'epoca di sfarfallamento degli adulti cambia secondo il ciclo: nelle specie univoltine, gli adulti sfarfallano alla fine della primavera e all'inizio dell'estate, in quelle polivoltine si ha lo sfarfallamento della prima generazione in primavera pi\u00f9 o meno precoce e delle generazioni successive nel corso dell'estate.\nGli adulti sono particolarmente longevi, con una durata di vita che varia da tre a sei mesi. Frequentano i luoghi erbosi, generalmente aperti, come prati, pascoli e coltivazioni di graminacee foraggere e cereali. Meno frequentemente si ritrovano anche nel sottobosco erboso di macchie e foreste oppure ai margini. Il comportamento sarebbe complesso in quanto parte della loro vita si svolgerebbe sulla vegetazione arbustiva e parte sulla vegetazione erbosa. Una femmina \u00e8 in grado di deporre circa 40 uova nell'arco di due mesi.\nOpomizidi d'importanza agraria.\nPoche sono le specie dannose all'agricoltura: nel genere \"Opomyza\", le pi\u00f9 importanti sono \"Opomyza florum\", \"Opomyza germinationis\" e \"Opomyza petrei\", mentre, nel genere \"Geomyza\", hanno importanza agraria relativa \"Geomyza balachowskyi\", \"Geomyza combinata\" e \"Geomyza tripunctata\".\n\"Opomyza\".\nLa specie di maggiore importanza e pi\u00f9 largamente studiata \u00e8 \"Opomyza florum\", comunemente chiamata, in inglese, \"Yellow cereal fly\" (\"mosca gialla dei cereali\") e, in francese, \"Mouche jaune\" (\"mosca gialla\"). Brunel (1998), facendo probabilmente riferimento alle condizioni climatiche dell'Europa centrale, riporta la cronologia delle fasi fondamentali del ciclo di \"O. florum\" come \u00e8 riassunta nella seguente tabella:\nLa manifestazione dei danni si ha nel corso dello sviluppo larvale e, quindi, fra i mesi di aprile e maggio. Le tre specie sono fondamentalmente polifaghe ma sempre a carico di graminacee, con un maggior numero di specie ospiti nel caso di \"O. florum\". Le piante attaccate sono prevalentemente graminacee spontanee presenti nei prati stabili e nei pascoli, ma fra queste si annoverano diverse importanti essenze foraggere largamente coltivate nei prati avvicendati e negli erbai, come la coda di topo (\"Phleum pratense\"), le festuche (\"Festuca arundinacea\", \"Festuca pratensis\" e \"Festuca rubra\"), i loietti italico (\"Lolium multiflorum\") e inglese (\"Lolium perenne\"), la dattile (\"Dactylis glomerata\"), la fienarola (\"Poa pratensis\" e altre \"Poa\"), la falaride (\"Phalaris tuberosa\"), ecc. \"O. florum\" \u00e8 fitofaga anche a spese dei cereali autunno-vernini (frumento, orzo, avena, segale, triticale). Sporadici attacchi ai cereali autunno-vernini, da parte di \"O. germinationis\" sono stati segnalati in Germania negli anni settanta, ma questa specie e \"O. petrei\" sono fondamentalmente associate a graminacee spontanee o foraggere.\nLa dannosit\u00e0 di \"O. florum\" sui cereali \u00e8 stata oggetto di numerose indagini nel corso del XX secolo e diverse sono, in letteratura, le segnalazioni di condizioni che predispongono o meno la cerealicoltura agli attacchi degli Opomyzidae. Condizioni che favoriscono gli attacchi o che intensificano l'entit\u00e0 dei danni sarebbero la semina precoce e la coltivazione in aree marginali di montagna e su suoli poveri, mentre sembra che lo spandimento di letame o liquami riduca la possibilit\u00e0 di attacco.\nLa difesa con trattamenti chimici specifici non \u00e8 contemplata, tuttavia sono state effettuate negli anni ottanta prove di lotta e sembra che si ottengano buoni risultati con un trattamento autunnale a base di deltametrina e uno invernale, durante l'accestimento, a base di un estere fosforico, nella fattispecie il triazophos. Va tuttavia precisato che le condizioni operative non depongono a favore dell'economicit\u00e0 di trattamenti preventivi dei confronti di questo fitofago. A tal proposito, Pillon (1990) ha elaborato dei modelli previsionali indicando come soglia di intervento una densit\u00e0 di 1,25 milioni di uova ad ettaro nelle condizioni ambientali proprie della Francia settentrionale.\n\"Geomyza\".\nLe \"Geomyza\" d'importanza agraria sono per lo pi\u00f9 associate a diverse graminacee pratensi e solo secondariamente ai cereali. \"G. Balachowski\" attacca il bambagione pubescente (\"Holcus lanatus\") e altre specie congeneri. \"G. combinata\" e \"G. tripunctata\" sono invece associate a varie specie dei generi \"Holcus\", \"Festuca\", \"Agrotis\", \"Lolium\", ecc. e ai cereali autunno-vernini. Singolare \u00e8 tuttavia il comportamento di \"G. tripunctata\" riscontrato in Bretagna, in quanto la specie si \u00e8 secondariamente adattata ad un cereale estivo, il mais.\nLa biologia delle tre Geomyza \u00e8 diversificata in funzione delle differenti relazioni trofiche con i loro ospiti vegetali. \"G. balachowskyi\", infatti, risulta dannosa solo alle coperture erbose. La prima generazione larvale di \"G. combinata\", invece, si sviluppa in inverno sulle colture di grano e su varie graminacee pratensi, con sfarfallamento degli adulti all'inizio della primavera, mentre la seconda generazione larvale si sviluppa in primavera a spese dei cereali, con sfarfallamento degli adulti in luglio.\nPi\u00f9 complesso e versatile \u00e8 il ciclo di \"G. tripunctata\", le cui generazioni si sviluppano nel corso dell'intero anno. Il suo adattamento secondario alla fitofagia sul mais ha suscitato gli interessi di alcuni Autori, al fine di individuare le condizioni che possono favorire o contrastare gli attacchi di questa mosca nei confronti del cereale. Infatti, a differenza dei cereali autunno-vernini e delle graminacee pratensi, che possono reagire con l'accestimento agli attacchi precoci compensando almeno in parte i danni causati prima della levata, il mais non accestisce, perci\u00f2 la pianta attaccata subisce un danno di maggiore entit\u00e0.\nSecondo le indagini svolte nel corso degli anni settanta e ottanta, il mais sarebbe maggiormente predisposto in agrosistemi dove la maidicoltura \u00e8 accompagnata da una cerealicoltura e una foraggicoltura diversificata: la mosca, infatti, mostra una preferenza verso le graminacee pratensi sfruttando per\u00f2 le coltivazioni precoci del mais in semina primaverile come siti secondari. In prove di comparazione tra la concimazione minerale e quella organica \u00e8 stato inoltre rilevato che la mosca indirizza i suoi attacchi sugli appezzamenti concimati con letame o liquami. La lotta chimica nei confronti di \"G. tripunctata\" si pu\u00f2 svolgere con trattamenti chimici diretti anche contro le larve di \"Agriotes\" (Coleoptera: Elateridae) e \"Oscinella frit\" (Diptera: Chloropidae), con l'impiego di esteri fosforici e carbammati, tuttavia il ricorso alla lotta chimica, in questi contesti, riduce drasticamente la presenza degli antagonisti naturali.\nSistematica e filogenesi.\nHennig (1971) individu\u00f2 una stretta relazione degli Opomizidi con la piccola famiglia degli Anthomyzidae. Nella sua trattazione del 1973 collocava entrambe le famiglie nel gruppo degli Anthomyzidea all'interno della superfamiglia Anthomyzoidea. La posizione di Hennig \u00e8 sostanzialmente condivisa da McAlpine, che individua 14 sinapomorfie per il clade Opomyzidae+Anthomyzidae, basate sulle relazioni trofiche delle larve, sulla morfologia delle ali, sulla morfoanatomia degli uriti genitali del maschio e alcuni altri caratteri specifici. Nel suo schema tassonomico-filogenetico, McAlpine assembla le due famiglie nel gruppo Opomyzinea, messo a sua volta in relazione con il gruppo Astenioinea nell'ambito della superfamiglia Opomyzoidea:\nIn passato, diversi Autori collocarono, all'interno della famiglia degli Opomyzidae, diversi generi intere famiglie. Dopo la trattazione delle relazioni filogenetiche di Hennig e McAlpine, \u00e8 largamente condivisa l'appartenenza di soli quattro generi, di cui due monotipici. Secondo questa impostazione, la famiglia comprende, allo stato attuale, circa 60 specie ripartite fra quattro generi:\nSecondo Vockeroth (1987) e McAlpine (1989), degli Opomyzidae non si conoscerebbe alcuna specie fossile. Evenhuis (1994) segnala invece l'esistenza di due fossili attribuiti al genere \"Opomyza\", entrambi ritrovati in sedimenti dell'Ologene in Germania e descritti da Statz (1940). I due fossili sono citati anche nel BioSystematic Database of World Diptera:\nDistribuzione.\nGli Opomyzidae hanno una distribuzione prevalentemente paleartica ed \u00e8 del tutto assente nelle regioni australasiana e neotropicale. Due terzi delle specie sono presenti esclusivamente nel Paleartico, cinque sono oloartiche e otto esclusivamente neartiche. La famiglia \u00e8 inoltre rappresentata nella regione afrotropicale e in quella orientale, rispettivamente con cinque e una specie. Il genere monotipico \"Scelomyza\" \u00e8 esclusivo della regione afrotropicale.\nIn Europa, la famiglia \u00e8 rappresentata dai generi \"Anomalochaeta\", \"Geomyza\" e \"Opomyza\". La lista delle specie presenta incongruenze fra il catalogo di Fauna Europaea e quello del BDWD. Secondo il catalogo di Fauna Europaea, sarebbero presenti 34 specie: una in \"Anomalochaeta\", 23 in \"Geomyza\" 10 in \"Opomyza\". Roh\u00e1\u010dek (2006) precisa che in realt\u00e0 il catalogo non \u00e8 aggiornato e il numero andrebbe ridotto a 33 in quanto \"Geomyza hendeli\" va trattato come sinonimo minore di \"Geomyza apicalis\" (). Secondo quanto riportato nel BioSystematic Database of World Diptera, la banca dati pi\u00f9 aggiornata, il numero di specie europee sarebbe pi\u00f9 alto (37). Le incongruenze rispetto al catalogo di Fauna Europaea, a cui fa riferimento anche Roh\u00e1\u010dek (2006), sono le seguenti:\nIn Italia sono segnalate cinque specie di \"Opomyza\" e sette di \"Geomyza\". Sono tutti presenti gli Opomizidi di interesse agrario sopra menzionati, con l'eccezione di \"G. combinata\", di cui non si hanno riferimenti. Le cinque specie sono diffuse in tutto il territorio nazionale, dal nord alle isole. Fra le \"Opomyza\" \u00e8 segnalata anche la specie endemica \"Opomyza decora\", diffusa nel nord e nella penisola."}
{"id": "2701928", "revid": "419317", "url": "https://it.wikipedia.org/wiki?curid=2701928", "title": "PTRS", "text": ""}
{"id": "2701929", "revid": "767487", "url": "https://it.wikipedia.org/wiki?curid=2701929", "title": "Berliner Fu\u00dfballclub Dynamo 1979-1980", "text": "La pagina raccoglie i dati riguardanti la Dinamo Berlino nelle competizioni ufficiali della stagione 1979-1980.\nStagione.\nNella stagione 1979-80 la Dinamo Berlino vinse il suo secondo titolo nazionale consecutivo, conquistato dopo aver sconfitto nello scontro diretto all'ultima giornata i rivali della , che li precedevano di un punto. In quella stagione la squadra fece il suo esordio in Coppa dei Campioni: il cammino si interruppe ai quarti di finale, dove furono sconfitti dai campioni d'Europa in carica del Nottingham Forest, che rimontarono a Berlino Est il risultato sfavorevole della gara di andata.\nMaglie e sponsor.\nNessuna modifica per le divise della squadra: maglia amaranto con strisce bianche sulle maniche per la prima divisa, maglia bianca con striscia amaranto verticale per la seconda maglia.\nOrganigramma societario.\nArea direttiva:\nArea tecnica:\nArea sanitaria:"}
{"id": "2701930", "revid": "419317", "url": "https://it.wikipedia.org/wiki?curid=2701930", "title": "PTRD", "text": ""}
{"id": "2701933", "revid": "124123", "url": "https://it.wikipedia.org/wiki?curid=2701933", "title": "Alberto Andrade", "text": "Biografia.\nNato e cresciuto a Barrios Altos, era il figlio di Alberto Andrade, tenente dell'esercito peruviano, e di sua moglie, Delicia Carmona.\nLaureatosi in Giurisprudenza all'Universidad Nacional Mayor de San Marcos, era un avvocato.\nCarriera.\nEra un membro del Partito popolare cristiano finch\u00e9 ha fondato un suo partito politico, il Partito Democratico \"Somos Per\u00fa\".\n\u00c8 stato sindaco di Miraflores dal 1990 al 1995 e sindaco di Lima dal 1997 al 2002.\nNel 2006 \u00e8 stato eletto in parlamento. Nel 2006, vinse un seggio nel Congresso peruviano, il pi\u00f9 votato del suo gruppo. Egli eccelleva come Presidente della Commissione sulla tutela dei consumatori, \u00e8 stato membro del Comitato della Difesa e partecipante attivo nelle questioni comunali.\nMorte.\nNei primi mesi del 2009, a causa di una fibrosi polmonare, ha dovuto fare frequenti viaggi negli Stati Uniti per curarsi. Mor\u00ec alle 23.40 del 19 giugno, circondato dalla moglie Anita Botteri e dai quattro figli, vittima di una grave malattia polmonare. "}
{"id": "2701937", "revid": "110157", "url": "https://it.wikipedia.org/wiki?curid=2701937", "title": "Superliga 2009-2010 (pallavolo femminile, Russia)", "text": "La Superliga 2009-2010 si \u00e8 svolta dal 17 ottobre 2009 all'11 maggio 2010: al torneo hanno partecipato 12 squadre di club russe e la vittoria finale \u00e8 andata per la seconda volta allo Zare\u010d'e Odincovo.\nRegolamento.\nLa competizione prevede che tutte le squadre si incontrino in due volte in gironi di andata e ritorno, al termine dei quali le prime otto si appresteranno a disputare i play-off, mentre le ultime quattro si sfideranno nei play-out per ottenere la salvezza."}
{"id": "2701940", "revid": "547034", "url": "https://it.wikipedia.org/wiki?curid=2701940", "title": "Luis Bedoya", "text": "Biografia.\nIstruzione.\nFrequent\u00f2 il Liceo ginnasio statale Nuestra Se\u00f1ora de Guadalupe. S'iscrisse presso l'Universidad Nacional Mayor de San Marcos alla Facolt\u00e0 di Giurisprudenza, dove prese la laurea.\nAttivit\u00e0.\nFu Ministro della Giustizia di partito della Democrazia Cristiana, Presidente del Partito Popolare Cristiano. Nel 1978 fu eletto come deputato dell'Assemblea Costituente.\nNel 1963 \u00e8 stato Ministro della Giustizia della Repubblica Peruviana nel primo governo presieduto da Fernando Bela\u00fande Terry.\n\u00c8 stato sindaco di Lima dal 1964 al 1968."}
{"id": "2701943", "revid": "183483", "url": "https://it.wikipedia.org/wiki?curid=2701943", "title": "IC 2167", "text": ""}
{"id": "2701944", "revid": "183483", "url": "https://it.wikipedia.org/wiki?curid=2701944", "title": "IC 447", "text": ""}
{"id": "2701945", "revid": "465169", "url": "https://it.wikipedia.org/wiki?curid=2701945", "title": "V\u00edctor Andr\u00e9s Bela\u00fande", "text": "Biografia.\nAttivit\u00e0.\n\u00c8 stato Ministro degli Esteri della Repubblica peruviana.\n\u00c8 stato uno dei Presidenti dell'Assemblea Generale delle Nazioni Unite dal 1959 al 1960."}
{"id": "2701950", "revid": "1305772", "url": "https://it.wikipedia.org/wiki?curid=2701950", "title": "Nave appoggio", "text": "Nave appoggio"}
{"id": "2701951", "revid": "339392", "url": "https://it.wikipedia.org/wiki?curid=2701951", "title": "Russia Settentrionale", "text": ""}
{"id": "2701954", "revid": "585241", "url": "https://it.wikipedia.org/wiki?curid=2701954", "title": "Shahrest\u0101n di Nushahr", "text": "Lo shahrest\u0101n di Nushahr o Noshahr (farsi \u0634\u0647\u0631\u0633\u062a\u0627\u0646 \u0646\u0648\u0634\u0647\u0631) \u00e8 uno dei 20 \"shahrest\u0101n\" della provincia del Mazandaran, il capoluogo \u00e8 Nushahr. Lo shahrest\u0101n \u00e8 suddiviso in 2 circoscrizioni (\"bakhsh\"): "}
{"id": "2701959", "revid": "585241", "url": "https://it.wikipedia.org/wiki?curid=2701959", "title": "Shahrest\u0101n di Qaemshahr", "text": "Lo shahrest\u0101n di Qaemshahr (farsi \u0634\u0647\u0631\u0633\u062a\u0627\u0646 \u0642\u0627\u0626\u0645\u200c\u0634\u0647\u0631) \u00e8 uno dei 20 \"shahrest\u0101n\" della provincia del Mazandaran, il capoluogo \u00e8 Qaemshahr. Lo shahrest\u0101n \u00e8 suddiviso in una circoscrizione (\"bakhsh\"): "}
{"id": "2701960", "revid": "28519638", "url": "https://it.wikipedia.org/wiki?curid=2701960", "title": "Trib\u00f9 di Israele", "text": ""}
{"id": "2701962", "revid": "585241", "url": "https://it.wikipedia.org/wiki?curid=2701962", "title": "Shahrest\u0101n di Ramsar", "text": "Lo shahrest\u0101n di Ramsar (farsi \u0634\u0647\u0631\u0633\u062a\u0627\u0646 \u0631\u0627\u0645\u0633\u0631) \u00e8 uno dei 20 \"shahrest\u0101n\" della provincia del Mazandaran, il capoluogo \u00e8 Ramsar. Nella sola circoscrizione centrale c'\u00e8 anche la citt\u00e0 di Ketalem va Sadatshahr (\u06a9\u062a\u0627\u0644\u0645 \u0648 \u0633\u0627\u062f\u0627\u062a\u200c\u0634\u0647\u0631)."}
{"id": "2701963", "revid": "599013", "url": "https://it.wikipedia.org/wiki?curid=2701963", "title": "Slan (disambigua)", "text": ""}
{"id": "2701965", "revid": "585241", "url": "https://it.wikipedia.org/wiki?curid=2701965", "title": "Shahrest\u0101n di Sari", "text": "Lo shahrest\u0101n di Sari (farsi \u0634\u0647\u0631\u0633\u062a\u0627\u0646 \u0633\u0627\u0631\u06cc) \u00e8 uno dei 20 \"shahrest\u0101n\" della provincia del Mazandaran, il capoluogo \u00e8 Sari. Lo shahrest\u0101n \u00e8 suddiviso in 4 circoscrizioni (\"bakhsh\"): "}
{"id": "2701966", "revid": "438678", "url": "https://it.wikipedia.org/wiki?curid=2701966", "title": "Tobet", "text": "Il Tobet \u00e8 un molosso asiatico proveniente dal Kazakistan. \u00c8 un cane di grossa mole, la cui funzione \u00e8 quella di proteggere le greggi dai predatori. Un singolo Tobet pu\u00f2 essere in grado di affrontare un lupo, tanto che in Russia \u00e8 soprannominato \"Volkodav\", ovvero \"demolitore di lupi\". Il tobet pu\u00f2 anche venire utilizzato per guidare greggi o mandrie di bovini e persino di cavalli.\nIl Tobet viene anche impiegato nella caccia al cinghiale, di solito in mute miste di Tazy (levriero afghano) e Tobet, nelle quali funge da \"cane da presa\".\nDurante il periodo sovietico molti cani provenienti dall'Asia centrale vennero portati in Russia e da essi si origin\u00f2 il cosiddetto Pastore dell'Asia Centrale o CAO. In realt\u00e0 questa \u00e8 una razza inventata dai sovietici che risulta dall'amalgama di linee ancestrali quali appunto il Tobet del Kazakistan, l'Alabai del Turkmenistan e molte altre razze locali."}
{"id": "2701969", "revid": "14691", "url": "https://it.wikipedia.org/wiki?curid=2701969", "title": "Sposalizio del mare", "text": ""}
{"id": "2701973", "revid": "1728", "url": "https://it.wikipedia.org/wiki?curid=2701973", "title": "Aleksandr Vasilevskij", "text": ""}
{"id": "2701974", "revid": "128334", "url": "https://it.wikipedia.org/wiki?curid=2701974", "title": "Alabai", "text": "L'alabai o turkmen alabai \u00e8 una razza canina molossoide del tipo cani da montagna dalle origini antichissime, proveniente dal Turkmenistan e non riconosciuta dalla FCI.\n\u00c8 un cane di taglia medio-grossa la cui funzione principale \u00e8 quella di proteggere le greggi dai predatori. I russi lo annoverano tra i \"Volkodav\" ovvero i \"distruttori di lupi\". I sovietici crearono il cosiddetto Pastore dell'Asia Centrale o \"Central Asian Ovtcharkarka\" amalgamando le linee ancestrali di molossi asiatici quali appunto il Tobet del Kazakistan e l'Alabai del Turkmenistan. Sia il Tobet sia l'Alabai rappresentano il ceppo originario del molosso asiatico, mentre il pastore dell'Asia Centrale \u00e8 una creazione della moderna cinofilia.\nDescrizione.\nCane grande e forte, si presenta soprattutto in versioni scure, dal grigio al nero, con anche varianti marroni, ma sempre pezzato. Spesso si riscontra dicromia oculare. L'unica variet\u00e0 riconosciuta a livello ufficiale \u00e8 quella a pelo corto, anche se lo si ritrova anche a pelo lungo.\nCarattere.\nDa adulto occupa tutto il suo tempo nel lavoro come cane pastore da guardia.\nEra inserito nella lista delle razze pericolose, non pi\u00f9 in vigore, ma sicuramente non \u00e8 un cane da adottare alla leggera o senza avere esperienza specifica con i grandi cani guardiani degli armenti. Prima ancora dell'adozione, \u00e8 consigliato rivolgersi a un educatore cinofilo che possa aiutare nella scelta dell'allevamento e della cucciolata e che possa rilevare eventuali criticit\u00e0 nel processo di adozione."}
{"id": "2701976", "revid": "10431", "url": "https://it.wikipedia.org/wiki?curid=2701976", "title": "Catacomba di Balbina", "text": "La catacomba di Balbina \u00e8 una catacomba di Roma, posta tra la via Appia antica e la via Ardeatina, nel moderno quartiere Ardeatino. \nDescrizione.\nCostituisce una delle aree funerarie di quello che gli archeologi chiamato il \"complesso callistiano\", compreso tra la via Appia antica, la via Ardeatina ed il vicolo delle Sette Chiese, in cui sono annoverate le catacombe di San Callisto (con tutte le sue diverse aree funerarie), dei Santi Marco e Marcelliano e la catacomba di Balbina.\nLa catacomba \u00e8 citata in alcune fonti antiche:\nQueste indicazioni ci informano dunque del doppio nome del cimitero: il primo in riferimento alla proprietaria del terreno (Balbina) in cui fu scavata la catacomba; il secondo il riferimento al santo principale ivi sepolto, papa Marco. Inoltre, del papa \u00e8 ricordata la basilica edificata nel sopraterra. Malgrado queste fonti, l'identificazione della catacomba di Balbina \u00e8 ancora incerta.\nIl 3 settembre 1991 fu fatta una scoperta eccezionale e del tutto casuale. In un campo coltivato a erba medica, il salesiano Tarcisio Gazzola identific\u00f2 delle tracce che delineavano in modo netto la pianta di una basilica circiforme (tipica dell'epoca costantiniana) di 66 metri di lunghezza e 27 di larghezza, presto identificata con la basilica marciana di cui parlano le fonti sopra citate. Gli scavi e le indagini archeologiche di quest'area e del suo corrispondente sottoterra permetteranno di far luce e di chiarire meglio la topografia della catacomba di Balbina."}
{"id": "2701978", "revid": "14691", "url": "https://it.wikipedia.org/wiki?curid=2701978", "title": "Monarchia abolita", "text": ""}
{"id": "2701979", "revid": "28057", "url": "https://it.wikipedia.org/wiki?curid=2701979", "title": "Catacomba ad clivum Cucumeris", "text": "La catacomba \"ad clivum Cucumeris\" \u00e8 una catacomba di Roma, posta sulla via Salaria \"vetus\", la cui identificazione \u00e8 incerta.\nDescrizione.\nLe fonti antiche localizzano questa catacomba sulla \"Salaria vetus\", che corrisponde all'odierna direttrice via Paisiello-via Bertoloni-via Oriani, e la pongono come ultima in ordine topografico uscendo da Roma, dopo le catacombe di San Panfilo e di Sant'Ermete. La \"Notitia ecclesiarum urbis Romae\", guida per pellegrini del VII secolo, invitava i fedeli, dopo aver visitato la catacomba di San Valentino sulla via Flaminia, a spostarsi sulla via Salaria e, prima di giungere a Sant'Ermete, a visitare il cimitero di San Giovanni \"ad clivum cucumeris\" (letteralmente \"alla salita del cocomero\" o del \"cetriolo\").\nEssa risulta denominata in vario modo: \"sancti Ioannes ad clivum cucumeris\", \"septem palumbae\", \"coemeterium ad caput sancti Iohannis\". Il riferimento \u00e8 al presbitero Giovanni, che avrebbe subito il martirio della decapitazione all'epoca di Flavio Claudio Giuliano: la testa era conservata in una basilica nel sopraterra, mentre il resto del corpo era sepolto nella catacomba. Oltre a Giovanni, le fonti antiche attestano la presenza di altri martiri: Liberato, Diogene e Bonifacio, Festo e Basto, e Longino.\nPasquale Testini ipotizz\u00f2 una posizione in corrispondenza della zona dell'Acqua Acetosa, mentre altri identificano il \"clivum cucumeris\" con la via Francesco Denza, strada con una forte pendenza, che si stacca dalla direttrice stradale che corrispondeva alla Salaria \"vetus\", e volge in direzione della via Flaminia. Le ricerche effettuate tra il 1954 e il 1955 da padre Umberto Maria Fasola, in un'area compresa tra le vie Denza, Bertoloni e Mercalli lo portarono ad annunciare di aver scoperto la catacomba. Nuovi studi la situano su un diverticolo della via Salaria \"vetus\" all'altezza di via Denza e via Oriani."}
{"id": "2701980", "revid": "448366", "url": "https://it.wikipedia.org/wiki?curid=2701980", "title": "Linto-Aermacchi Record", "text": ""}
{"id": "2701984", "revid": "339392", "url": "https://it.wikipedia.org/wiki?curid=2701984", "title": "Stefano Dell'Arzere", "text": ""}
{"id": "2701987", "revid": "117253394", "url": "https://it.wikipedia.org/wiki?curid=2701987", "title": "Mar\u00eda Isabel Fern\u00e1ndez", "text": "Carriera.\nLa carriera di Mar\u00eda Isabel Fern\u00e1ndez inizia nel 2000 nell'Universidad de Granada, squadra della massima serie del campionato spagnolo; nel 2003 \u00e8 al , mentre nel 2004 nel Club Voleibol C\u00f3rdoba. Dopo due stagioni al nel 2007 viene ingaggiata dal con la quale vince il campionato, la coppa della regina e la supercoppa spagnola. Nella stagione 2008-09 si trasferisce in Grecia, nel , dove oltre alla vittoria del campionato, vince anche la Coppa di Grecia, venendo nominata come MVP del torneo.\nNella stagione 2009-10 viene ingaggiata dalla squadra esordiente nella Serie A1 italiana. Nella stagione 2010-11 va a giocare in Azerbaigian nell' di Baku, mentre in quella successiva gioca nel . Nella stagione 2012-13 viene ingaggiata a campionato iniziato dal , ritornando dopo quattro stagioni all'estero in Spagna.\nNel campionato 2013-14 torna a giocare nel campionato greco con l', mentre a met\u00e0 della stagione 2014-15 \u00e8 nuovamente in patria, nel ."}
{"id": "2701989", "revid": "767487", "url": "https://it.wikipedia.org/wiki?curid=2701989", "title": "Premier League Malti 1989-1990", "text": "L'edizione 1989-1990 della Premier League maltese \u00e8 stata la settantacinquesima edizione della massima serie del campionato maltese di calcio. Il titolo \u00e8 stato vinto dal Valletta."}
{"id": "2701991", "revid": "212348", "url": "https://it.wikipedia.org/wiki?curid=2701991", "title": "Letteratura Elettronica", "text": ""}
{"id": "2701993", "revid": "1728", "url": "https://it.wikipedia.org/wiki?curid=2701993", "title": "Kirill Mereckov", "text": ""}
{"id": "2701995", "revid": "599013", "url": "https://it.wikipedia.org/wiki?curid=2701995", "title": "USS Missouri", "text": "Cinque navi della US Navy sono state battezzate Missouri, in onore del 24\u00ba Stato dell'Unione\nUn'unit\u00e0 della Confederate States Navy venne battezzata Arkansas"}
{"id": "2701996", "revid": "767487", "url": "https://it.wikipedia.org/wiki?curid=2701996", "title": "Dipartimento di Antofagasta de la Sierra", "text": "Antofagasta de la Sierra \u00e8 un dipartimento argentino, situato nella parte settentrionale della provincia di Catamarca, con capoluogo Antofagasta de la Sierra.\nGeografia fisica.\nEsso confina con la repubblica del Cile, la provincia di Salta e i dipartimenti di Bel\u00e9n e Tinogasta.\nSociet\u00e0.\nEvoluzione demografica.\nSecondo il censimento del 2001, su un territorio di 28.097\u00a0km\u00b2, la popolazione ammontava a 1.282 abitanti, con un aumento demografico del 31,76% rispetto al censimento del 1991.\nAmministrazione.\nNel 2001 il dipartimento \u00e8 composto dal solo comune di Antofagasta de la Sierra."}
{"id": "2701997", "revid": "1418004", "url": "https://it.wikipedia.org/wiki?curid=2701997", "title": "Raffaele Manica", "text": "Biografia.\nHa pubblicato, oltre a un profilo di Alberto Moravia presso Einaudi editore, alcune raccolte di saggi: \"Discorsi interminabili, La prosa nascosta\", \"Exit Novecento\" (Premio Napoli per la saggistica) e \"Qualcosa del passato\". In questi volumi ha analizzato i pi\u00f9 significativi scrittori e poeti italiani del secolo passato. Del 2018 \u00e8 Praz (Premio internazionale Mondello 2019 per la saggistica). Ha vinto per il complesso dell'opera il Premio Bonura (conferito dal quotidiano l'Avvenire e dall'Universit\u00e0 Cattolica di Milano) nel 2018 e nel 2019 il Premio Val di Comino.\nHa curato i due volumi de \"I Meridiani\" di Alberto Arbasino (vincendo per l'introduzione il Premio De Sanctis) e il Meridiano delle Opere scelte di Enzo Siciliano. \nEsperto di letteratura italiana del Cinquecento (libri su Ariosto e sui trattatisti), Manica \u00e8 condirettore della rivista letteraria Nuovi Argomenti, dirige la collana di saggistica della Gaffi Ingegni, collabora da molti anni con il quotidiano \"il manifesto\" per il suo inserto \"Alias.\" Ha collaborato con Il Mattino e con Il Foglio oltre che con numerose riviste, soprattutto con \"Paragone.\"\nHa insegnato Letteratura Italiana presso l'Universit\u00e0 di Roma Tor Vergata dal 1988 al 2018; dal 2018 insegna presso lo stesso ateneo Letteratura italiana contemporanea.\nNel 2019 ha vinto il Premio Mondello nella sezione \"Critica letteraria\" con \"Praz\"."}
{"id": "2701998", "revid": "174925", "url": "https://it.wikipedia.org/wiki?curid=2701998", "title": "Gualtiero Dall'Arzere", "text": ""}
{"id": "2701999", "revid": "287204", "url": "https://it.wikipedia.org/wiki?curid=2701999", "title": "Premier League Malti 1988-1989", "text": "L'edizione 1988-1989 della Premier League maltese \u00e8 stata la settantaquattresima edizione della massima serie del campionato maltese di calcio. Il titolo \u00e8 stato vinto dallo Sliema Wanderers, tornati al successo nella competizione dopo tredici anni."}
{"id": "2702000", "revid": "110157", "url": "https://it.wikipedia.org/wiki?curid=2702000", "title": "Unione Democratica e Socialista della Resistenza", "text": "L'Unione Democratica e Socialista della Resistenza (\"Union d\u00e9mocratique et socialiste de la R\u00e9sistance\" o UDSR) era un partito politico francese fondato dopo la liberazione della Francia dall'occupazione nazista e attivo durante la Quarta Repubblica (1947-1958).\u00c8 stato un membro fondatore dell'Internazionale Liberale nel 1947.\nL'UDRS venne fondato nel 1945 da esponenti non comunisti del Movimento di liberazione nazionale. Il progetto era di creare un Partito Laburista francese che ricomprendesse anche altre formazioni non comuniste ma il piano fall\u00ec a causa della nascita della Sezione Francese dell'Internazionale Operaia (SFIO) e dell'affermarsi del Movimento Repubblicano Popolare, d'ispirazione democristiana. L'UDRS decise allora di associarsi col Partito Radicale.\nDopo la crisi di governo del maggio 1947 (quando uscirono dal governo di Paul Ramandier quattro ministri del Partito Comunista Francese ed il vice-premier Maurice Thorez), l'UDSR entr\u00f2 a far parte della coalizione della cosiddetta Terza forza. Il presidente del partito Ren\u00e9 Pleven ricopr\u00ec la carica di presidente del consiglio dal 1951 al 1952.\nNel 1956 l'UDSR partecip\u00f2 al governo di Pierre Mend\u00e8s-France.\nNel 1964, il partito si fuse con la Convenzione delle Istituzioni Repubblicane (CIR) di Fran\u00e7ois Mitterrand, che durante il congresso di Epinay del 1971, diede vita al Partito Socialista Francese."}
{"id": "2702001", "revid": "1543377", "url": "https://it.wikipedia.org/wiki?curid=2702001", "title": "Dipartimento di Bel\u00e9n", "text": "Bel\u00e9n \u00e8 un dipartimento argentino, situato nella parte centro-settentrionale della provincia di Catamarca, con capoluogo Bel\u00e9n.\nGeografia fisica.\nEsso confina con la provincia di Salta e con i dipartimenti di Santa Mar\u00eda, Andalgal\u00e1, Pom\u00e1n, Tinogasta e Antofagasta de la Sierra.\nSociet\u00e0.\nEvoluzione demografica.\nSecondo il censimento del 2001, su un territorio di 12.945\u00a0km\u00b2, la popolazione ammontava a 25.475 abitanti, con un aumento demografico del 21,66% rispetto al censimento del 1991.\nAmministrazione.\nNel 2001 il dipartimento comprendeva i seguenti comuni (\"municipios\" in spagnolo):"}
{"id": "2702003", "revid": "46291", "url": "https://it.wikipedia.org/wiki?curid=2702003", "title": "Oldenlandia", "text": "Oldenlandia \u00e8 un genere di piante della famiglia Rubiaceae, strettamente imparentato con i generi \"Houstonia\" e \"Hedyotis\"; comprende alcune specie attribuite in passato a quest'ultimo genere.\nSono piante di piccole dimensioni, prevalentemente distribuite nelle regioni tropicali.\nAlcune specie hanno una certa rilevanza etnobotanica."}
{"id": "2702004", "revid": "125060295", "url": "https://it.wikipedia.org/wiki?curid=2702004", "title": "Conservatorio Giuseppe Verdi (Torino)", "text": "Il Conservatorio Statale di Musica \"Giuseppe Verdi\" di Torino \u00e8 un'istituzione di alta formazione, di specializzazione di perfezionamento e di ricerca nel settore artistico e musicale e svolge correlate attivit\u00e0 di produzione.\nSi trova in Piazza Giambattista Bodoni, nel sotto-quartiere Borgo Nuovo (Centro storico).\nStoria.\nL'edificio in stile neo-barocco che ospita il conservatorio fu costruito nel 1928 come liceo musicale su progetto dell'ufficio tecnico comunale dell'architetto Giovanni Battista Ricci, nell'area precedentemente occupata da un mercato coperto.\nIl Regio conservatorio di musica \"Giuseppe Verdi\" di Torino fu costituito il 13 febbraio 1936 quando il preesistente Istituto musicale \"Giuseppe Verdi\", nato nel 1866 come Istituto musicale della Citt\u00e0 di Torino, fu elevato al rango di scuola abilitata a rilasciare titoli ufficiali di diploma nella professione musicale. A differenza dello stile classico della facciata, l'interno dell'edificio \u00e8 caratterizzato da decorazioni tendenti al liberty. La sala concerti \u00e8 munita di un organo da concerto inaugurato il 10 maggio 1933. Dopo un incendio nel 1984 la sala \u00e8 stata chiusa per molti anni, l'ultimo restauro risale al 2006."}
{"id": "2702005", "revid": "1745648", "url": "https://it.wikipedia.org/wiki?curid=2702005", "title": "Congresso di \u00c9pinay", "text": "Il Congresso di \u00c9pinay \u00e8 stato il terzo congresso del partito socialista francese ed ebbe luogo l'11, 12 e 14 giugno 1971 nella citt\u00e0 di \u00c9pinay, un sobborgo a nord di Parigi. Durante il congresso, entr\u00f2 a far parte del partito la \"Convention des institutions r\u00e9publicaines\" o CIR di Fran\u00e7ois Mitterrand che otterr\u00e0 anche la leadership del partito. Alcuni sostengono dunque che il Congresso di \u00c9pinay fu effettivamente il primo del nuovo partito francese."}
{"id": "2702006", "revid": "1546219", "url": "https://it.wikipedia.org/wiki?curid=2702006", "title": "Dipartimento di Capay\u00e1n", "text": "Capay\u00e1n \u00e8 un dipartimento argentino, situato nella parte meridionale della provincia di Catamarca, con capoluogo Huillapima.\nGeografia fisica.\nEsso confina con la provincia di La Rioja e con i dipartimenti di Pom\u00e1n, Ambato, Capital, Valle Viejo, Ancasti e La Paz.\nSociet\u00e0.\nEvoluzione demografica.\nSecondo il censimento del 2001, su un territorio di 4.284\u00a0km\u00b2, la popolazione ammontava a 14.137 abitanti, con un aumento demografico del 17,26% rispetto al censimento del 1991.\nAmministrazione.\nNel 2001 il dipartimento comprendeva i seguenti comuni (\"municipios\" in spagnolo):"}
{"id": "2702010", "revid": "92723", "url": "https://it.wikipedia.org/wiki?curid=2702010", "title": "\u00c1d\u00e1m R\u00e9csey", "text": ""}
{"id": "2702012", "revid": "1543377", "url": "https://it.wikipedia.org/wiki?curid=2702012", "title": "Dipartimento di Capital (Catamarca)", "text": "Capital \u00e8 un dipartimento argentino, situato nella parte centrale della provincia di Catamarca, con capoluogo San Fernando del Valle de Catamarca, che \u00e8 anche la capitale della provincia.\nGeografia fisica.\nEsso confina con i dipartimenti di Ambato, Fray Mamerto Esqui\u00fa, Valle Viejo e Capay\u00e1n.\nSociet\u00e0.\nEvoluzione demografica.\nSecondo il censimento del 2001, su un territorio di 684\u00a0km\u00b2, la popolazione ammontava a 141.260 abitanti, con un aumento demografico del 28,20% rispetto al censimento del 1991.\nAmministrazione.\nNel 2001 il dipartimento \u00e8 composto dal solo comune di San Fernando del Valle de Catamarca."}
{"id": "2702015", "revid": "1543377", "url": "https://it.wikipedia.org/wiki?curid=2702015", "title": "Lago di Lavarone", "text": "Il lago di Lavarone \u00e8 un piccolo lago che si trova sull'omonimo altopiano, in provincia di Trento, a 1.079 metri s.l.m.. Presenta una superficie di 64.000\u00a0m\u00b2 con una profondit\u00e0 massima di 17 metri. \nIl lago ha origine carsica. Si cre\u00f2 dopo il lento invaso di una dolina. Nel 1972 furono trovati alcuni tronchi d'albero ancora ancorati con le radici sul fondo del lago e datati tramite metodo del carbonio al 210 a.C. L'acqua si accumul\u00f2 nella dolina solo in seguito all'impermeabilizzazione del suolo.\nL'alimentazione del lago \u00e8 garantita da piccole sorgenti superficiali, le acque defluiscono per infiltrazioni sotterranee impiegando circa un'ora e mezza per risalire a 3\u00a0km di distanza, nella valle di Centa, dove formano le cascate del Vallempach.\nPer il suo clima mite e per la particolare purezza delle sue acque, il lago di Lavarone costituisce per la zona degli altipiani cimbri un rilevante elemento di richiamo turistico: \u00e8 infatti attrezzato per la balneazione e la pesca durante il periodo estivo e per il pattinaggio su ghiaccio durante una parte del periodo invernale. Inoltre durante l'inverno \u00e8 sede di uno stage per l'apprendimento della tecnica di salvataggio sotto il ghiaccio che si tiene dal 1985 organizzato dall'Associazione nazionale istruttori subacquei (ANIS).\nAttorno a questo lago spesso passeggiava Sigmund Freud nel periodo in cui ha trascorso sue vacanze a Lavarone nel 1904, 1906, 1907 e 1923.\nSecondo una leggenda, dove sorge ora il lago, sarebbe stato presente un bosco rigoglioso di propriet\u00e0 di due fratelli. Questi avrebbero litigato prepotentemente per la propriet\u00e0 del bosco stesso. Dio, per punirli, fece sprofondare il bosco e riemp\u00ec il declivio con l'acqua in modo da eliminare l'oggetto del litigio fraterno."}
{"id": "2702016", "revid": "726373", "url": "https://it.wikipedia.org/wiki?curid=2702016", "title": "Il cervello verde", "text": "Il cervello verde \u00e8 un romanzo di fantascienza di Frank Herbert, pubblicato negli USA nel 1966, e edito in Italia da Longanesi, SU \"Fantapocket \"n.7.\nIl romanzo parla dell'equilibrio ecologico tra uomini e insetti.\nTrama.\nIn un futuro prossimo, i paesi in via di sviluppo (Cina, Brasile) sono impegnati a sterminare ogni specie di insetti per bonificare territori selvaggi e renderli abitabili per l'uomo. L'uso di pesticidi sempre pi\u00f9 potenti induce mutazioni aberranti negli insetti, e determina la nascita di un'intelligenza (il \"Cervello\") che ne guida la rivolta contro gli uomini per riappropriarsi del proprio spazio ecologico.\nIl romanzo perora la necessit\u00e0 di rispettare l'equilibrio naturale della biosfera, dove ogni specie \u00e8 fondamentale per la sopravvivenza delle altre."}
{"id": "2702017", "revid": "118482575", "url": "https://it.wikipedia.org/wiki?curid=2702017", "title": "Bertalan Szemere", "text": "Divenne primo ministro durante il brevissimo periodo in cui l\u2019Ungheria si emancip\u00f2 dal controllo dell\u2019Austria in seguito alla rivoluzione del 1849"}
{"id": "2702019", "revid": "767487", "url": "https://it.wikipedia.org/wiki?curid=2702019", "title": "Dipartimento di El Alto", "text": "El Alto \u00e8 un dipartimento argentino, situato nella parte centro-orientale della provincia di Catamarca, con capoluogo El Alto.\nGeografia fisica.\nEsso confina con la provincia di Santiago del Estero e con i dipartimenti di La Paz, Ancasti, Valle Viejo, Pacl\u00edn e Santa Rosa.\nSociet\u00e0.\nEvoluzione demografica.\nSecondo il censimento del 2001, su un territorio di 2.327\u00a0km\u00b2, la popolazione ammontava a 3.400 abitanti, con un aumento demografico del 14,06% rispetto al censimento del 1991.\nAmministrazione.\nNel 2001 il dipartimento comprendeva i seguenti comuni (\"municipios\" in spagnolo):"}
{"id": "2702021", "revid": "547034", "url": "https://it.wikipedia.org/wiki?curid=2702021", "title": "Miracolo del bambino nato morto", "text": "Il Miracolo del bambino nato morto \u00e8 una tavoletta (tempera su tavola, 75\u00d757 cm) della serie dei \"Miracoli di san Bernardino\", attribuita a Pietro Perugino, datata 1473 e conservata nella Galleria Nazionale dell'Umbria a Perugia.\nStoria.\nNel 1473 i Francescani di Perugia commissionarono a Pietro Perugino e altri la decorazione di due ante con un totale di otto tavolette dipinte che chiudevano una nicchia con la statua del santo nell'oratorio di San Bernardino. All'epoca l'ordine era impegnato nella diffusione del messaggio religioso e politico del santo senese, canonizzato nel 1450, e la serie doveva raffigurarne i miracoli.\nAll'impresa parteciparono almeno cinque mani, tra cui sono stati fatti anche nomi di pittori molto prestigiosi, che per\u00f2 si attennero a un medesimo stile, il cui progetto viene in genere attribuito al Perugino stesso, allora molto giovane e solo da un anno diventato maestro a tutti gli effetti con l'iscrizione alla compagnia di San Luca a Firenze (1472).\nTra le tavolette solo quella del \"Miracolo della fanciulla risanata\", tra le migliori qualitativamente della serie, \u00e8 unanimemente attribuita al Perugino, mentre altre sono riferite solo in parte o dubitativamente, come questa del \"Miracolo del bambino nato morto\".\nLa serie venne smantellata e il suo aspetto e collocazione originaria \u00e8 ancora oggi oggetto di diatribe tra gli studiosi.\nDescrizione e stile.\nL'episodio narrato \u00e8 quello di san Bernardino che fa risorgere il bambino nato morto da Giovanni e Margherita da Basilea, oppure, secondo un'altra interpretazione meno seguita, del parto miracoloso concesso a una donna ritenuta sterile. La scena del miracolo vero e proprio \u00e8 ambientata a sinistra in secondo piano, sotto un'ariosa loggia, mentre la parte destra \u00e8 occupata da aggraziate figure in primo piano, forse memore dell'impaginazione della \"Flagellazione\" di Piero della Francesca.\nLe figure comunque sono piccole ed occupano la fascia inferiore, mentre vera protagonista della scena \u00e8 la fastosa architettura, che prevale sulle figure scandendo solennemente lo spazio in maniera regolare.\nLa luce \u00e8 chiara e nitida, i colori tenui, le ombre schiarite, sul modello di Piero della Francesca, mentre la purezza architettonica rivela una meditazione sulla scuola urbinate. Le decorazioni policrome che rivestono le partiture architettoniche e le acutezze goticheggianti di alcune figure sono legate all'eredit\u00e0 locale.\nLa scena \u00e8 incorniciata da un motivo a finti gioielli e perle."}
{"id": "2702022", "revid": "36426", "url": "https://it.wikipedia.org/wiki?curid=2702022", "title": "Miracolo della fanciulla risanata", "text": ""}
{"id": "2702025", "revid": "1005847", "url": "https://it.wikipedia.org/wiki?curid=2702025", "title": "Gyula K\u00e1rolyi", "text": "Biografia.\nFrequent\u00f2 alle facolt\u00e0 di giurisprudenza delle universit\u00e0 di Budapest, di Bonn e di Berlino. Dal 1915 \u00e8 stato membro dell'Accademia Ungherese delle Scienze.\nRicopr\u00ec la carica di primo ministro dell'Ungheria per la seconda volta dal 24 agosto 1931 al 21 settembre 1932; in precedenza era stato anche primo ministro del governo controrivoluzionario di Seghedino nel 1919. Fu per tutta la vita uomo di fiducia e cognato di Mikl\u00f3s Horthy. "}
{"id": "2702026", "revid": "124123", "url": "https://it.wikipedia.org/wiki?curid=2702026", "title": "Dezs\u0151 Pattanty\u00fas-\u00c1brah\u00e1m", "text": "Ricopr\u00ec la carica di primo ministro e di ministro delle Finanze ad interim nel secondo governo controrivoluzionario di Seghedino per un mese nel 1919. Il suo governo nomin\u00f2 Mikl\u00f3s Horthy Comandante supremo dell'esercito."}
{"id": "2702027", "revid": "1543377", "url": "https://it.wikipedia.org/wiki?curid=2702027", "title": "Dipartimento di Fray Mamerto Esqui\u00fa", "text": "Fray Mamerto Esqui\u00fa \u00e8 un dipartimento argentino, situato nella parte centrale della provincia di Catamarca, con capoluogo San Jos\u00e9.\nGeografia fisica.\nEsso confina con i dipartimenti di Pacl\u00edn, Valle Viejo, Capital e Ancasti.\nSociet\u00e0.\nEvoluzione demografica.\nSecondo il censimento del 2001, su un territorio di 280\u00a0km\u00b2, la popolazione ammontava a 10.658 abitanti, con un aumento demografico del 29,72% rispetto al censimento del 1991.\nAmministrazione.\nNel 2001 il dipartimento \u00e8 composto dal solo comune di San Jos\u00e9 (chiamato anche \"San Jos\u00e9 de Fray Mamerto Esqui\u00fa\")."}
{"id": "2702032", "revid": "92723", "url": "https://it.wikipedia.org/wiki?curid=2702032", "title": "Istv\u00e1n Friedrich", "text": "In seguito alla costituzione della Repubblica sovietica ungherese venne arrestato con l'accusa di essere un controrivoluzionario, ma riusc\u00ec a scappare e il 6 agosto 1919 prese parte al golpe contro il primo ministro Gyula Peidl. Il 7 agosto venne nominato primo ministro dall'arciduca Giuseppe, carica che manterr\u00e0 fino al 25 novembre dello stesso anno. All'inizio degli anni '20 fond\u00f2 un'associazione d'estrema destra.\nNel 1951, durante il governo comunista di M\u00e1ty\u00e1s R\u00e1kosi, venne arrestato, e di lui si persero le tracce.\nCarriera sportiva.\nIn giovent\u00f9 fu uno dei pionieri del calcio ungherese: gioc\u00f2 infatti per il MAFC Budapest ed ebbe anche occasione di esordire in Nazionale nel 1904."}
{"id": "2702033", "revid": "1543377", "url": "https://it.wikipedia.org/wiki?curid=2702033", "title": "Julia - Le avventure di una criminologa", "text": "Julia - Le avventure di una criminologa \u00e8 una serie a fumetti scritta da Giancarlo Berardi ed edita dalla Sergio Bonelli Editore dal 1998.\nStoria editoriale.\nLa serie \u00e8 stata ideata nel 1998 da Giancarlo Berardi, ed \u00e8 nata dall'esigenza della Sergio Bonelli Editore di avere nel suo catalogo una serie prettamente poliziesca Inizialmente l'autore aveva proposto a Sergio Bonelli due serie completamente diverse: la prima, \"Stark\", fantascientifica, e la seconda, \"Draco\", di spionaggio, ma Bonelli le rifiut\u00f2 entrambe poich\u00e9 non rientravano nella sua linea editoriale. L'autore punt\u00f2 allora sul genere \"noir\" creando un personaggio femminile che ben incarnasse gli stilemi del genere \u2014 su tutti, le trame investigative e una certa introspezione psicologica. Il nome della protagonista deriva dalla gens Iulia, per omaggiare la sua origine italiana, mentre il cognome Kendall venne scelto per sottolineare come il personaggio fosse una creazione dell'autore di \"Ken Parker\".\nPer meglio conoscere e preparare le tematiche della serie, Berardi partecip\u00f2 come auditore per alcuni mesi ai corsi di criminologia dell'Istituto di Medicina Legale di Genova, e inoltre si document\u00f2 su testi di psicologia, sociologia, psichiatria, psicanalisi, medicina legale e balistica oltrech\u00e9 su romanzi, articoli giornalistici di cronaca, film e documentari.\nLa protagonista Julia Kendall \u00e8 ispirata fisicamente ai tratti di Audrey Hepburn, una delle attrici preferite dell'autore: l'avere a che fare con una protagonista femminile \u2014 una donna tutto sommato normale, in cui \u00e8 facile riconoscersi e identificarsi \u2014 ha portato la serie ad avere una buona parte del suo pubblico composta da donne e ragazze.\nLa serie esord\u00ec a ottobre 1998. Altri numeri vedono invece intrecci classici del giallo deduttivo, comune alla narrativa in lingua inglese, in cui si analizzano i moventi e le azioni dei vari protagonisti per arrivare a scoprire il colpevole.\nIl fumetto, diversamente dallo standard delle altre pubblicazioni della Bonelli, consta di 128 pagine anzich\u00e9 96, questo per l'esigenza di Berardi di avere a disposizione un maggiore spazio per meglio approfondire i personaggi e gestire il ritmo della narrazione. Come ulteriore espediente narrativo, caratteristica della serie \u00e8 l'ampio ricorso al diario di Julia, dove la protagonista annota praticamente di tutto, e attraverso cui il lettore riesce a meglio comprendere la complessa personalit\u00e0 della donna e la realt\u00e0 che la circonda, oltre a seguire l'analisi dei crimini e lo svolgimento delle indagini; occasionalmente, in alcuni albi il racconto della storia non avviene tramite tale diario, ma viene affidato ad altri personaggi della serie.\nTrama.\nJulia Kendall \u00e8 una giovane criminologa alle prese con i misteri di Garden City, un'immaginaria metropoli del New Jersey a circa un'ora da New York, attraversata dal fiume Marygold, e in cui tutte le strade hanno nomi di fiori. Quando non \u00e8 impegnata con le sue lezioni all'universit\u00e0, i casi di cui si occupa, talvolta come consulente della procura o del dipartimento di polizia cittadino, altre volte come libera professionista, altre ancora per pura curiosit\u00e0 personale, la portano a vivere situazioni di estremo pericolo: questo poich\u00e9 le sue capacit\u00e0 di psicologa la conducono spesso, prim'ancora degli inquirenti, sulle tracce di feroci serial killer \u2014 su tutti la spietata Myrna Harrod, psicopatica e follemente infatuata di Julia \u2014 o di altri criminali comuni, ma non per questo privi di scrupoli.\nAd affiancarla nelle sue indagini ci sono quasi sempre il burbero tenente Alan Webb, con cui spesso si scontra a causa delle differenti posizioni politiche ed etiche, e il simpatico sergente \"Big\" Ben Irving, oltre all'investigatore privato e fraterno amico Leo Baxter; mentre a riempire la sua vita privata ci sono l'anziana nonna Lillian, che Julia sente come una madre dopo essere rimasta orfana sin da bambina, e la sorella minore Norma, famosa modella dalla turbolenta vita privata, oltre alla governante di casa Kendall, la singolare Emily Jones, e alla gatta Toni.\nPubblicazioni.\nRistampe.\nAlcune storie di \"Julia\", per la precisione le avventure contenute negli albi n\u00ba 1, 2, 3, 16, 25 e 36, sono state raccolte e pubblicate anche in libreria, all'interno della collana Oscar Mondadori. Inoltre dal 2016 la Bonelli inizia a stampare una serie di volumi da libreria dedicati a \"Julia\", contenenti alcune storie selezionate gi\u00e0 edite nella serie regolare, e legate tra loro da uno specifico tema: la sua nemesi Myrna Harrod, le avventure con il ladro-gentiluomo Tim O'Leary, o la storia d'amore col poliziotto italiano Ettore Cambiaso.\nAltre collane.\nPur non vantando tutte le iniziative legate ad altri personaggi Bonelli, come ad esempio \"Nathan Never\" o \"Dylan Dog\" (speciali, numeri giganti, ecc.), oltre alla serie regolare Julia Kendall \u00e8 protagonista di altre pubblicazioni:\nInfluenza culturale.\nNel corso degli anni, il personaggio \u00e8 stato scelto come testimonial per alcune campagne di sensibilizzazione sociale: nel 2007 con \"Dimmi di pi\u00f9\" a favore di Medici Senza Frontiere, contro il silenzio dei mass media sulle violazioni dei diritti umani nel pianeta, e nel 2013 con \"Il fumetto dice basta!\" \u2014 di cui \u00e8 protagonista assieme ad altri personaggi della Sergio Bonelli Editore \u2014, contro il femminicidio e la violenza sulle donne."}
{"id": "2702037", "revid": "1543377", "url": "https://it.wikipedia.org/wiki?curid=2702037", "title": "Dipartimento di La Paz (Catamarca)", "text": "La Paz \u00e8 un dipartimento argentino, situato nella parte meridionale della provincia di Catamarca, con capoluogo Recreo.\nGeografia fisica.\nEsso confina con le province di Santiago del Estero e C\u00f3rdoba, e con i dipartimenti di Capay\u00e1n, Ancasti e El Alto.\nSociet\u00e0.\nEvoluzione demografica.\nSecondo il censimento del 2001, su un territorio di 8.149\u00a0km\u00b2, la popolazione ammontava a 21.061 abitanti, con un aumento demografico del 30,47% rispetto al censimento del 1991.\nAmministrazione.\nNel 2001 il dipartimento comprendeva i seguenti comuni (\"municipios\" in spagnolo):"}
{"id": "2702038", "revid": "226458", "url": "https://it.wikipedia.org/wiki?curid=2702038", "title": "Gyula Peidl", "text": "Durante i pochi giorni del suo governo cer\u00f2 di ostacolare le misure prese in precedenza dai comunisti chiudendo i tribunali rivoluzionari, dissolvendo le guardie rosse e restaurando la propriet\u00e0 privata. Il 6 agosto 1919 il suo governo venne rovesciato da un colpo di Stato dell'estrema destra e Peidl and\u00f2 in esilio in Austria. Nel 1921 torn\u00f2 in patria dal 1922 al 1931 guider\u00e0 il partito socialdemocratico in parlamento."}
{"id": "2702040", "revid": "339392", "url": "https://it.wikipedia.org/wiki?curid=2702040", "title": "Bianche scogliere di Dover", "text": ""}
{"id": "2702043", "revid": "287204", "url": "https://it.wikipedia.org/wiki?curid=2702043", "title": "Tremella mesenterica", "text": "\"Tremella mesenterica\" Schaeff., \"Fungorum qui in Bavaria et Palatinatu circa Ratisbonam nascuntur\" 4: tab. 168 (1774) \u00e8 un fungo basidiomicete.\nDescrizione della specie.\nCarpoforo.\nCirca 5\u00a0cm, di forma variabile che va da orecchiette allineate fino ad ammassi cerebriformi, di colore giallo.\nCarne.\nDi consistenza gelatinosa.\nHabitat.\nFruttifica tutto l'anno su rami morti di latifoglia.\nCommestibilit\u00e0.\nSenza valore alimentare."}
{"id": "2702044", "revid": "1031941", "url": "https://it.wikipedia.org/wiki?curid=2702044", "title": "S\u00e1ndor Simonyi-Semadam", "text": "Nell'esecutivo da lui guidato fu anche ministro dell'Interno e degli Esteri: in questa veste firm\u00f2 il trattato del Trianon del 4 luglio 1920, con il quale l'Ungheria usciva definitivamente sconfitta dalla prima guerra mondiale venendo privata di una parte considerevole (due terzi) del proprio territorio."}
{"id": "2702045", "revid": "117271", "url": "https://it.wikipedia.org/wiki?curid=2702045", "title": "Agaricus furfuraceus", "text": ""}
{"id": "2702048", "revid": "2108263", "url": "https://it.wikipedia.org/wiki?curid=2702048", "title": "K\u00e1roly Husz\u00e1r", "text": ""}
{"id": "2702049", "revid": "117271", "url": "https://it.wikipedia.org/wiki?curid=2702049", "title": "Agaricus heterosticha", "text": ""}
{"id": "2702050", "revid": "117271", "url": "https://it.wikipedia.org/wiki?curid=2702050", "title": "Naucoria furfuracea", "text": ""}
{"id": "2702051", "revid": "117271", "url": "https://it.wikipedia.org/wiki?curid=2702051", "title": "Psilocybe heterosticha", "text": ""}
{"id": "2702052", "revid": "117271", "url": "https://it.wikipedia.org/wiki?curid=2702052", "title": "Tubaria heterosticha", "text": ""}
{"id": "2702053", "revid": "117271", "url": "https://it.wikipedia.org/wiki?curid=2702053", "title": "Tubaria hiemalis", "text": ""}
{"id": "2702054", "revid": "117271", "url": "https://it.wikipedia.org/wiki?curid=2702054", "title": "Tubaria pellucida", "text": ""}
{"id": "2702057", "revid": "287204", "url": "https://it.wikipedia.org/wiki?curid=2702057", "title": "D\u00e9nes Berinkey", "text": "Il 20 marzo 1919 la Francia, con la cosiddetta nota Vix (dal nome del luogotenente colonnello francese Fernand Vix), ordin\u00f2 alle truppe ungheresi di ritirarsi nel territorio ungherese. Per non accettare che le nuove frontiere del Paese coincidessero con la linea militare, Berinkey si dimise ed i comunisti presero il potere."}
{"id": "2702063", "revid": "1305772", "url": "https://it.wikipedia.org/wiki?curid=2702063", "title": "Guasti (disambigua)", "text": ""}
{"id": "2702068", "revid": "287204", "url": "https://it.wikipedia.org/wiki?curid=2702068", "title": "Passi falsi nel futuro", "text": "Passi falsi nel futuro (\"The Age of the Pussy Foot\") \u00e8 un romanzo di fantascienza scritto da Frederik Pohl. Fu pubblicato originariamente a puntate nella rivista \"Galaxy Science Fiction\" in tre parti, a partire dall'ottobre 1966 e pubblicato in volume nel 1969.\n\u00c8 stato pubblicato in Italia nel 1971 dall'Editrice Nord nella collana Cosmo. Collana di Fantascienza n.10.\nTrama.\nCharles Forrester, pompiere, \u00e8 morto in un incendio. Nell'anno 2527 d.C. si risveglia in piena forma, con a disposizione un piccolo capitale maturato nel corso di cinque secoli. In un vivace susseguirsi di imprevisti, scopre il mondo del futuro dove tecnologia, leggi, codici morale e comportamentale sono completamente diversi da quelli cui era abituato."}
{"id": "2702069", "revid": "1573940", "url": "https://it.wikipedia.org/wiki?curid=2702069", "title": "Santuario di Santa Augusta", "text": "Il santuario di Santa Augusta \u00e8 un luogo sacro di Serravalle di Vittorio Veneto, posto alle pendici del monte Marcantone, l'altura a nord est del centro storico. Vi si custodiscono le spoglie di Santa Augusta.\nStoria.\nIl santuario di Santa Augusta sorge in luogo del martirio della santa di Serravalle, di cui \u00e8 patrona e intorno alla quale nacque un culto ancora oggi attivo.\nDescrizione.\nIl santuario si presenta arroccato, con una lunga scalinata che consente il raggiungimento della chiesa; la semplice facciata a capanna mostra quattro aperture: il portale timpanato, due monofore rettangolari ai suoi lati e un rosone.\nSul lato sinistro si allunga una loggia aperta da arcate a sesto acuto, al centro della quale ha luogo un pozzo.\nSul lato destro, adiacente, sorge la torre campanaria merlata.\nDal terrazzamento roccioso e lapideo sul quale sorge il complesso si gode di un ampio panorama su Vittorio Veneto, sui rilievi morenici della pedemontana e sull'intera pianura veneto-friulana, fino alla laguna di Venezia.\nAll'interno della chiesa sono conservati, in condizioni non pi\u00f9 buone, degli affreschi con santi e i simboli degli evangelisti, opera di Giovanni Antonio da Meschio, artista quattrocentesco locale."}
{"id": "2702070", "revid": "686936", "url": "https://it.wikipedia.org/wiki?curid=2702070", "title": "National Football League 2004", "text": "La stagione NFL 2004 fu la 85\u00aa stagione sportiva della National Football League, la massima lega professionistica statunitense di football americano. La finale del campionato, il Super Bowl XXXIX, si disput\u00f2 il 6 febbraio 2005 al ALLTEL Stadium di Jacksonville, in Florida e si concluse con la vittoria dei New England Patriots sui Philadelphia Eagles per 24 a 21. La stagione inizi\u00f2 il 9 settembre 2004 e si concluse con il Pro Bowl 2005 che si tenne il 13 febbraio 2005 a Honolulu.\nModifiche alle regole.\nDurante la stagione vennero introdotte le seguenti modifiche al regolamento:\nStagione regolare.\nLa stagione regolare inizi\u00f2 il 9 settembre 2004 e termin\u00f2 il 2 gennaio 2005, si svolse in 17 giornate durante le quali ogni squadra disput\u00f2 16 partite secondo le regole del calendario della NFL.\nGli accoppiamenti \"Intraconference\" e \"Interconference\" tra \"Division\" furono i seguenti\nPlay-off.\nI play-off iniziarono con il \"Wild Card Weekend\" l'8 e 9 gennaio 2005. I \"Divisional Playoff\" si giocarono il 15 e 16 gennaio e i \"Conference Championship Game\" il 23 gennaio. Il Super Bowl XXXIX si gioc\u00f2 il 6 febbraio nel ALLTEL Stadium di Jacksonville."}
{"id": "2702072", "revid": "151000", "url": "https://it.wikipedia.org/wiki?curid=2702072", "title": "Aeroporto di Rzhevka", "text": ""}
{"id": "2702075", "revid": "183689", "url": "https://it.wikipedia.org/wiki?curid=2702075", "title": "Milano San Cristoforo", "text": ""}
{"id": "2702080", "revid": "486946", "url": "https://it.wikipedia.org/wiki?curid=2702080", "title": "Leninabad", "text": ""}
{"id": "2702082", "revid": "484362", "url": "https://it.wikipedia.org/wiki?curid=2702082", "title": "Tannu Tuva", "text": ""}
{"id": "2702083", "revid": "174925", "url": "https://it.wikipedia.org/wiki?curid=2702083", "title": "Gotica", "text": ""}
{"id": "2702088", "revid": "6923", "url": "https://it.wikipedia.org/wiki?curid=2702088", "title": "Robert Costanza", "text": "Biografia.\nRobert Costanza studia architettura - Assetto Urbano e Territoriale alla University of Florida laureandosi nel 1979. Nel 1982 \u00e8 selezionato nel Kellogg National Fellow dove approfondisce e si distingue nel campo della conservazione dell'ambiente. Nel 1998 riceve il premio commemorativo Kenneth Boulding per i contributi eccezionali alla nascente economia ecologica. Nel 2000 consegue il dottorato onorario in scienze naturali alla Universit\u00e0 di Stoccolma.\n\u00c8 stato direttore dell'Istituto per Economia Ecologica all'Universit\u00e0 del Maryland e professore nel Centro per Scienza Ambientale, successivamente professore e direttore dell'Istituto di Economia Ecologica all'Universit\u00e0 del Vermont.\nRobert Costanza \u00e8 cofondatore ed ex presidente della Societ\u00e0 Internazionale per l'Economia Ecologica (ISEE) ed \u00e8 stato capo redattore del giornale Ecological Economics fino al settembre 2002. Attualmente aiuta il comitato editoriale di questa rivista e scrive per altre otto riviste scientifiche internazionali. \nAttualmente \u00e8 presidente della Societ\u00e0 Internazionale per Salute dell'Ecosistema ed \u00e8 membro del:\nRicerca scientifica.\nLa ricerca di Costanza \u00e8 focalizzata sull'interfaccia fra i sistemi ecologici ed economici, specialmente alle pi\u00f9 grandi scale temporali e spaziali. Ci\u00f2 comprende la modellistica spaziale per la simulazione del paesaggio; l'analisi dell'energia e dei materiali attraverso i sistemi economici ed ecologici; valutazione dei servizi di ecosistema, della biodiversit\u00e0, delle capacit\u00e0 di carico e del capitale naturale; ed analisi disfunzionali per incentivare sistemi e metodi per correggerli.\nPubblicazioni.\nRobert Costanza \u00e8 autore o coautore di 16 libri ed oltre 300 ricerche scientifiche.\nLibri:\nArticoli:\nIl lavoro di Costanza \u00e8 stato citato in pi\u00f9 di 1700 articoli scientifici dal 1987 (secondo l'indice di citazione di scienza) e pi\u00f9 di 80 interviste e rapporti sul suo lavoro sono comparsi in varie pubblicazioni tra cui Newsweek, US News and World Report, the Economist, the New York Times, Science, Nature, National Geographic, and National Public Radio."}
{"id": "2702097", "revid": "1543377", "url": "https://it.wikipedia.org/wiki?curid=2702097", "title": "Dipartimento di Pacl\u00edn", "text": "Pacl\u00edn \u00e8 un dipartimento argentino, situato nella parte centro-orientale della provincia di Catamarca, con capoluogo La Merced.\nGeografia fisica.\nEsso confina con la provincia di Tucum\u00e1n e con i dipartimenti di Santa Rosa, El Alto, Valle Viejo, Fray Mamerto Esqui\u00fa e Ambato.\nSociet\u00e0.\nEvoluzione demografica.\nSecondo il censimento del 2001, su un territorio di 985\u00a0km\u00b2, la popolazione ammontava a 4.290 abitanti, con un aumento demografico del 21,74% rispetto al censimento del 1991.\nAmministrazione.\nNel 2001 il dipartimento \u00e8 composto dal solo comune di La Merced."}
{"id": "2702098", "revid": "455134", "url": "https://it.wikipedia.org/wiki?curid=2702098", "title": "FIFA10", "text": ""}
{"id": "2702100", "revid": "1310927", "url": "https://it.wikipedia.org/wiki?curid=2702100", "title": "En\u014dsis Pezoporikou Amol", "text": "L'En\u014dsis Pezoporikou Amol (in greco \u0388\u03bd\u03c9\u03c3\u03b9\u03c2 \u03a0\u03b5\u03b6\u03bf\u03c0\u03bf\u03c1\u03b9\u03ba\u03bf\u03cd \u0391\u03bc\u03bf\u03bb), meglio noto come EPA Larnaca, era una societ\u00e0 calcistica cipriota con sede nella citt\u00e0 di Larnaca.\nStoria.\nFondato nel 1930 dalla fusione di Pezoporikos e AMOL Larnaca, \u00e8 stato uno dei fondatori della \"Federazione calcistica di Cipro\". Qualche anno dopo il Pezoporikos fu rifondato.\nL'EPA \u00e8 stato uno dei club ciprioti pi\u00f9 titolati, avendo conquistato tre campionati, cinque coppe nazionali e una supercoppa. Ha partecipato in una stagione alla massima serie del campionato greco, finendo ultimo e retrocedendo immediatamente.\n\u00c8 scomparso nel 1994 quando si \u00e8 fuso nuovamente con il Pezoporikos dando vita all'AEK Larnaca."}
{"id": "2702107", "revid": "486946", "url": "https://it.wikipedia.org/wiki?curid=2702107", "title": "ALLTEL Stadium", "text": ""}
{"id": "2702108", "revid": "88812", "url": "https://it.wikipedia.org/wiki?curid=2702108", "title": "Franco Spisani", "text": "Biografia.\nStudioso di solito indicato tra i filosofi della scienza, si laurea all'Universit\u00e0 di Padova con una tesi di sull'attualismo italiano. In seguito collabora con la cattedra di Filosofia Teoretica dell'Universit\u00e0 di Urbino. A Bologna fonda, nel 1970, la rivista \"Rassegna internazionale di logica\" (che verr\u00e0 pubblicata fino al 1987) e il \"Centro superiore di logica e scienze comparate\", che aveva nel comitato direttivo Karl Popper e Paul Ric\u0153ur. In una lettera del 1969 Rudolf Carnap critica una sua decisione di non pubblicare un'opera. Mor\u00ec suicida insieme alla moglie.\nGli scritti.\nHa scritto varie opere, tra le quali: \"Neutralizzazione dello spazio per sintesi produttiva\", \"Endometria e universo del discorso\" e \"Teoria generale dei numeri relativi\", legati alla logica e alla matematica trascendentale; nella prefazione della \"Teoria generale dei numeri relativi\", si dice che: \"C'\u00e8 una relazione divisoria che ipotizza il valore M (numero logico trans-infinito) all'origine della neutralizzazione dello spazio transfinito. Aleph (formula_1) va verso successivi aumenti; ma \u00e8 la relativit\u00e0 dei numeri (allora espressa nel calcolo per valori di posizione) che ne individua la direzione inversa.\"\nSpisani ha anche pubblicato un altro libro, di taglio pi\u00f9 divulgativo, \"Introduzione alla teoria dei numeri relativi\"; qui l'autore spiega le sue scoperte in forma di dialogo; tra gli interlocutori, la misteriosa figura della piovra Clipso.\nIl suo lavoro \u00e8 stato citato dal filosofo australiano Joseph Wayne Smith, dell'universit\u00e0 di Adelaide, nel suo libro sui limiti della metafisica. Il pensiero di Spisani \u00e8 ripreso da Bruno Gallo, fondatore della logofenica."}
{"id": "2702110", "revid": "287204", "url": "https://it.wikipedia.org/wiki?curid=2702110", "title": "Salg\u00f3tarj\u00e1ni Bar\u00e1tok Torna Club", "text": "Il Salg\u00f3tarj\u00e1ni Bar\u00e1tok Torna Club, meglio noto come Salg\u00f3tarj\u00e1ni BTC o anche solo Salg\u00f3tarj\u00e1n, \u00e8 una societ\u00e0 calcistica con sede a Salg\u00f3tarj\u00e1n, Ungheria. Nella stagione 2012-2013 milita nel Nemzeti Bajnoks\u00e1g III, la terza divisione nazionale.\nIl miglior risultato raggiunto \u00e8 il terzo posto raggiunto nella stagione 1971-1972, che consente di partecipare alla Coppa UEFA 1972-1973, unica partecipazione alle competizioni europee della squadra. Disputa inoltre per quattro volte la finale della Coppa d'Ungheria venendo sempre sconfitto.\nStoria.\nIl club viene fondato nel 1920 a Salg\u00f3tarj\u00e1n. Disputa il primo campionato in massima divisione nella stagione 1935-1936 venendo subito retrocesso. Negli anni quaranta \u00e8 di nuovo promosso in prima divisione, e nel 1941 disputa per la prima volta la finale della Coppa d'Ungheria, che viene per\u00f2 vinta dallo Szolnok. Nella stagione 1942-1943 la squadra ottiene un quinto posto in campionato, in pi\u00f9 partecipa per la seconda volta alla finale della Coppa nazionale, dove viene sconfitto 3-0 dal Ferencv\u00e1ros.\nNel Dopoguerra, dopo aver disputato un campionato di seconda divisione rimane per tutti gli anni cinquanta in massima divisione, ottenendo per tre volte il sesto posto, come nella stagione 1957-1958 quando disputa la terza finale della Coppa, ma viene nuovamente sconfitto dal Ferencv\u00e1ros.\nGli anni sessanta si aprono con il quinto posto nella stagione 1960-1961, per il resto il Salg\u00f3tarj\u00e1n retrocede due campionati dopo. Torna in massima divisione nella seconda met\u00e0 del decennio, ma senza raggiungere grandi risultati, a parte la quarta finale della coppa nazionale, nella quale per\u00f2 ha la meglio il Gy\u0151ri ETO.\nDopo un inizio sulla scia dei risultati della fine del decennio passato, negli anni settanta il Salg\u00f3tarj\u00e1n conquista il terzo posto nel campionato 1971-1972, miglior piazzamento di sempre. Partecipa quindi alla Coppa UEFA 1972-1973 dove viene eliminato al primo turno dai greci dell'AEK, che sconfiggono 3-1 i magiari nella partita casalinga, e pareggiano la partita di ritorno 1-1 in Ungheria. Nella seconda parte del decennio il Salg\u00f3tarj\u00e1n viene retrocesso una prima volta al termine della stagione 1976-1977, infine nella stagione 1979-1980. Da questo punto in poi la squadra non riuscir\u00e0 pi\u00f9 a tornare nella massima divisione: la possibilit\u00e0 pi\u00f9 concreta si materializza nella stagione 1994-1995, quando, militando in seconda divisione, perde lo spareggio promozione-retrocessione con il Videoton. Pochi anni dopo, nella stagione 1999-2000, il club riparte dalla quarta divisione."}
{"id": "2702111", "revid": "767487", "url": "https://it.wikipedia.org/wiki?curid=2702111", "title": "Dipartimento di Pom\u00e1n", "text": "Pom\u00e1n \u00e8 un dipartimento argentino, situato nella parte centro-meridionale della provincia di Catamarca, con capoluogo Saujil.\nGeografia fisica.\nEsso confina con la provincia di La Rioja e con i dipartimenti di Tinogasta, Bel\u00e9n, Andalgal\u00e1, Ambato e Capay\u00e1n.\nSociet\u00e0.\nEvoluzione demografica.\nSecondo il censimento del 2001, su un territorio di 4.859\u00a0km\u00b2, la popolazione ammontava a 9.543 abitanti, con un aumento demografico del 27,51% rispetto al censimento del 1991.\nAmministrazione.\nNel 2001 il dipartimento comprendeva i seguenti comuni (\"municipios\" in spagnolo):"}
{"id": "2702112", "revid": "287204", "url": "https://it.wikipedia.org/wiki?curid=2702112", "title": "Hamrun Spartans Football Club", "text": ""}
{"id": "2702113", "revid": "181699", "url": "https://it.wikipedia.org/wiki?curid=2702113", "title": "Delegazione di Fermo e Ascoli", "text": ""}
{"id": "2702117", "revid": "287204", "url": "https://it.wikipedia.org/wiki?curid=2702117", "title": "Salix fragilis", "text": "Il salice fragile (Salix fragilis ) \u00e8 un piccolo albero dioico e deciduo appartenente alla famiglia delle Salicaceae.\nMorfologia.\nPortamento.\nLa pianta pu\u00f2 raggiungere altezze comprese tra i 2 ed i 15 metri. Il fusto \u00e8 ricoperto da una corteccia screpolata e di colore grigio-nero. I rami giovani sono piuttosto fragili e di colore variabile dal giallo chiaro al rosso chiaro.\nFoglie.\nLe foglie sono lunghe 12-16 centimetri, lanceolate e con margine seghettato. La faccia inferiore \u00e8 di colore grigio-verde mentre quella superiore \u00e8 lucida e di colore verde chiaro.\nFiori.\nI fiori sono raggruppati in amenti unisessuali. Essendo una specie dioica i fiori maschili e femminili si sviluppano su individui separati.\nFrutti.\nIl frutto \u00e8 una capsula dotata di peduncolo entro la quale si trova il seme. La fioritura avviene tipicamente tra febbraio ed aprile, prima della comparsa delle nuove foglie.\nDistribuzione e habitat.\nVegeta in Europa, Asia occidentale fino alla Siberia ed \u00e8 stato introdotto in America settentrionale. Il suo habitat naturale \u00e8 rappresentato dalle aree di bosco umido e dal greto di fiumi, torrenti e ruscelli. Vegeta a quote comprese tra 0 e 1.000 metri."}
{"id": "2702118", "revid": "1543377", "url": "https://it.wikipedia.org/wiki?curid=2702118", "title": "Dipartimento di Santa Mar\u00eda (Catamarca)", "text": "Santa Mar\u00eda \u00e8 un dipartimento argentino, situato nella parte centro-settentrionale della provincia di Catamarca, con capoluogo Santa Mar\u00eda.\nGeografia fisica.\nEsso confina con le province di Salta e Tucum\u00e1n e con i dipartimenti di Bel\u00e9n e Andalgal\u00e1\nSociet\u00e0.\nEvoluzione demografica.\nSecondo il censimento del 2001, su un territorio di 5.740\u00a0km\u00b2, la popolazione ammontava a 22.127 abitanti, con un aumento demografico del 30,55% rispetto al censimento del 1991.\nAmministrazione.\nNel 2001 il dipartimento comprendeva i seguenti comuni (\"municipios\" in spagnolo):"}
{"id": "2702119", "revid": "1427733", "url": "https://it.wikipedia.org/wiki?curid=2702119", "title": "Premier League Malti 1987-1988", "text": "L'edizione 1987-1988 della Premier League maltese \u00e8 stata la settantatreesima edizione della massima serie del campionato maltese di calcio. Il titolo \u00e8 stato vinto per la seconda volta consecutiva dagli \u0126amrun Spartans."}
{"id": "2702121", "revid": "1543377", "url": "https://it.wikipedia.org/wiki?curid=2702121", "title": "Dipartimento di Santa Rosa (Catamarca)", "text": "Santa Rosa \u00e8 un dipartimento argentino, situato nella parte orientale della provincia di Catamarca, con capoluogo Ba\u00f1ado de Ovanta.\nGeografia fisica.\nEsso confina con le province di Santiago del Estero e Tucum\u00e1n e con i dipartimenti di El Alto e Pacl\u00edn\nSociet\u00e0.\nEvoluzione demografica.\nSecondo il censimento del 2001, su un territorio di 1.424\u00a0km\u00b2, la popolazione ammontava a 10.349 abitanti, con un aumento demografico del 21,31% rispetto al censimento del 1991.\nAmministrazione.\nNel 2001 il dipartimento comprendeva i seguenti comuni (\"municipios\" in spagnolo):"}
{"id": "2702127", "revid": "1543377", "url": "https://it.wikipedia.org/wiki?curid=2702127", "title": "Dipartimento di Tinogasta", "text": "Tinogasta \u00e8 un dipartimento argentino, situato nella parte occidentale della provincia di Catamarca, con capoluogo Tinogasta.\nGeografia fisica.\nEsso confina con la repubblica del Cile, la provincia di La Rioja, e con i dipartimenti di Antofagasta de la Sierra, Bel\u00e9n e Pom\u00e1n.\nSociet\u00e0.\nEvoluzione demografica.\nSecondo il censimento del 2001, su un territorio di 23.582\u00a0km\u00b2, la popolazione ammontava a 22.570 abitanti, con un aumento demografico del 20,26% rispetto al censimento del 1991.\nAmministrazione.\nNel 2001 il dipartimento comprendeva i seguenti comuni (\"municipios\" in spagnolo):"}
{"id": "2702128", "revid": "767487", "url": "https://it.wikipedia.org/wiki?curid=2702128", "title": "Agonia sui ghiacci", "text": "Agonia sui ghiacci (\"Way Down East\") \u00e8 un film muto del 1920 diretto da David Wark Griffith con Lillian Gish, versione pi\u00f9 nota di quattro adattamenti cinematografici di un melodramma di grande successo di fine Ottocento: \"Way Down East\", scritto da Lottie Blair Parker (con la revisione di Joseph R. Grismer) e prodotto da William A. Brady e Florenz Ziegfeld, Jr., rest\u00f2 in cartellone a Broadway dal febbraio al giugno 1898 con protagonista Phoebe Davies nel ruolo di Anna.\nVi erano due versioni mute precedenti (\"Way Down East\" di Sidney Olcott del 1908, \"Way Down East\" del 1914) e una sonora, \"Cuori incatenati\" del 1935, con Henry Fonda. La versione di Griffith \u00e8 soprattutto ricordata per la sua emozionante scena madre in cui il personaggio di Lillian Gish viene salvato dalla morte in un fiume gelato.\nFu il film col maggiore incasso nell'anno 1920.\nTrama.\nI ricchi, rappresentati dal bell'uomo di citt\u00e0 Lennox, sono incredibilmente egoisti e pensano solo al piacere personale. Anna \u00e8 una povera ragazza di campagna che Lennox inganna con un falso matrimonio. Quando resta incinta, lui la lascia. Cos\u00ec partorisce sola e chiama il bambino Trust Lennox Quando il bambino muore la ragazza vaga finch\u00e9 non trova lavoro con Padron Bartlett. David, il figlio di Bartlett, si invaghisce di lei, ma lei lo rifiuta memore dell'esperienza passata. In seguito appare Lennox che corteggia un'altra ragazza del luogo, Kate. Vedendo Anna, cerca di allontanarla, ma lei rifiuta di andarsene, anche se promette di non dire nulla sul passato dell'uomo. Infine, Squire Bartlett viene a sapere del passato di Anna da Martha, la pettegola della citt\u00e0. In collera, caccia Anna di casa mentre infuria una tempesta di neve. Prima di andarsene, la fanciulla identifica il rispettabile Lennox come il suo seduttore e il padre del bambino morto. Anna si perde nella bufera mentre David la cerca con un gruppo di persone. Nella famosa scena madre, Anna galleggia su un fiume ghiacciato verso una cascata, finch\u00e9 viene salvata all'ultimo momento da David che, nella scena finale, la sposa. Si narrano anche gli amori e i matrimoni di alcuni dei picareschi personaggi che abitano il villaggio.\nProduzione.\nGriffith acquist\u00f2 i diritti della storia del film, che era originariamente un'opera teatrale di Lottie Blair Parker. L'attrice gallese Phoebe Davies veniva identificata con l'opera dal 1897, avendo recitato in essa pi\u00f9 di 4000 volte fino al 1905, rendendola uno degli spettacoli pi\u00f9 famosi degli Stati Uniti. La Davies mor\u00ec nel 1912, ma aveva portato il dramma in giro per ben oltre dieci anni. L'opera era ritenuta datata al tempo della sua realizzazione cinematografica nel 1920. Si trattava di una storia fuori moda impregnata di ideali ottocenteschi e vittoriani.\nDistribuzione.\nMalgrado sia stato il film pi\u00f9 dispendioso di Griffith, costato 175000 $ in pi\u00f9 de \"La nascita di una nazione\" nel 1915, \u00e8 stato anche uno dei pi\u00f9 fortunati in ambito commerciale. \"Agonia sui ghiacci\" \u00e8 il quarto pi\u00f9 grande film muto nella storia del cinema, avendo incassato pi\u00f9 di 5.000.000 di dollari al botteghino nel 1920.\nCritica.\nQuando il film fu proiettato a Washington DC, il critico cinematografico Mark Adamo scrisse nella sua recensione: \nIl critico Paul Brenner scrisse: \nDennis Schwartz apprezz\u00f2 la Gish nella sua recensione, ma allo stesso tempo critic\u00f2 il film, scrivendo: "}
{"id": "2702132", "revid": "119296484", "url": "https://it.wikipedia.org/wiki?curid=2702132", "title": "Oggi le canto cos\u00ec, vol.1", "text": "Oggi le canto cos\u00ec, vol.1, pubblicato nel 1979, \u00e8 un album della cantante italiana Ornella Vanoni.\nIl disco.\nIl disco \u00e8 il primo di una serie di quattro compilation, pubblicate fino al 1982, in cui la cantante reinterpreta i suoi maggiori successi, tutti ripresi dal repertorio pubblicato dalla \"Ricordi\" e dalla \"Ariston\" le sue due precedenti case discografiche, ed il solo della serie ad essere originariamente stampato su etichetta \"Vanilla\".\nL'edizione originale presenta la copertina a busta chiusa, laminata. La busta interna ha tutti i crediti e una fotografia della cantante in sala di registrazione. La ristampa CGD/Vanilla ha la copertina non laminata e la busta interna \u00e8 bianca.\nI quattro lp saranno pubblicati anche in un cofanetto Vanilla OVL 2012/14/15/17. I numeri di catalogo, tranne per il primo volume, non corrispondono. I dischi, in quanto editi dalla CGD, hanno un differente criterio di catalogazione. Il volume 2 \"Paoli e Tenco\" non \u00e8 l'OVL 2014, ma il CGD 20219. Probabilmente il cofanetto venne previsto fin dall'inizio e fu realizzato prima della cessazione dell'attivit\u00e0, come etichetta indipendente, della \"Vanilla\".\n\"L'amore \u00e8 come un giorno\" viene proposta, per la prima volta, in versione da studio. Precedentemente l'unica versione pubblicata, da parte della Vanoni, era inserta nel disco dal vivo \"Ah! L'amore l'amore, quante cose fa fare l'amore!\". Il brano venne presentato in televisione nel corso della prima puntata dello show 'Tilt' condotto da Stefania Rotolo.\nL'illustrazione in copertina, riproposta identica su tutti e quattro i volumi con alcune minime modifiche e un colore di fondo differente, \u00e8 di Gianni Ronco, foto di Mauro Balletti, realizzazione grafica di Luciano Tallarini.\nTracce.\nLATO A\nLATO B "}
{"id": "2702135", "revid": "72396", "url": "https://it.wikipedia.org/wiki?curid=2702135", "title": "Joseph von Hammer-Purgstall", "text": "\u00c8 noto per essere stato traduttore di letterature islamiche orientali e considerato come uno dei fondatori degli studi scientifici sull'Impero ottomano.\nBiografia.\nFiglio di un funzionario austriaco, Joseph entr\u00f2 a 15 anni nell'Accademia Reale di Lingue Orientali di Vienna, che formava i giovani interpreti destinati al servizio diplomatico. Nel corso di un quinquennio studi\u00f2 turco, persiano e arabo, cos\u00ec come l'italiano, il francese, latino e greco. Il suo talento per le lingue si manifest\u00f2 fin dal 1790, quando serv\u00ec come interprete in occasione della visita di una delegazione turca.\nTerminati gli studi, rest\u00f2 all'Accademia, dove avvi\u00f2 il suo lavoro scientifico. Tradusse articoli redatti dal sapiente turco Hajji Khalifa e collabor\u00f2 con lo storico Johannes von M\u00fcller (1752-1809) come pure con l'orientalista Bernhard Freiherr von Jenisch (1734-1807).\nNel 1799 effettu\u00f2 il suo primo viaggio a Costantinopoli. Nel 1800, prese parte alla campagna contro i francesi in Egitto, in veste d'interprete e traduttore dell'ammiraglio britannico William Sidney Smith, a bordo del vascello \"H.M.S. Tiger\", e fu presente alla ritirata di Akka. Accompagn\u00f2 in seguito Sidney Smith a Londra, dove impar\u00f2 l'inglese. Prosegu\u00ec il suo periplo a Parigi, dove incontr\u00f2 l'orientalista Silvestre de Sacy, prima di rientrare in Austria nel 1801.\nNel 1802, fu segretario della legazione austriaca a Costantinopoli, dove ebbe la possibilit\u00e0 di realizzare piccole escursioni in Turchia e Grecia. Scrisse all'epoca un diario di viaggio, il romanzo \"Antar\" e tradusse i racconti delle \"Mille e una notte\".\nIl continuo dissenso che lo contrapponeva al suo superiore fu all'origine del suo trasferimento al consolato generale di Jassy in Moldavia.\nNel 1807 ottenne il posto d'interprete nella cancelleria della corte imperiale di Vienna. Dal 1809 al 1818, pubblic\u00f2 la rivista \"Fundgruben des Orients\" (\"Pozzi di conoscenza dell'Oriente\"). Nel 1817 divenne consigliere di corte. Spos\u00f2 Caroline von Henikstein, figlia di Joseph von Henikstein.\nDopo la morte del suo amico, conte Wenzel Johann Purgstall e di suo figlio, eredit\u00f2 la propriet\u00e0 di Hainfeld in Styrie, poi ricevette nel 1835 il titolo di barone d'Austria sotto il nome di Hammer-Purgstall. Dal momento che non riceveva veri incarichi a Costantinopoli, pot\u00e9 dedicarsi quasi interamente alla letteratura. In seguito entr\u00f2 in conflitto a Vienna con Metternich, cosa che lo costrinse a lavorare a casa e ne approfitt\u00f2 per condurre a fondo altre ricerche. Responsabile delle biblioteche durante l'occupazione napoleonica, riusc\u00ec a limitare i saccheggi. Nel dicembre 1809, fu in grado di ottenere a Parigi la restituzione di preziosi manoscritti.\nHammer-Purgstall tradusse numerose opere orientali in tedesco, come ad esempio il \"Divan\" di Hafez di Shiraz nel 1812, raccolte di poesie che servirono da ispirazione per Goethe quando scrisse il suo \"West-\u00f6stlicher Divan\" pubblicato nel 1819 (\"Il divano occidentale-orientale\"). Th\u00e9ophile Gautier fa allusione alla sua \"Storia dell'Ordine degli Assassini\". Ebbe come allievo il poeta tedesco Friedrich R\u00fcckert, al quale insegn\u00f2 il persiano.\nDal 1810 s'impegn\u00f2 attivamente per la creazione di un'Accademia delle Scienze austriaca: progetto che vide la luce solo nel 1847 e di cui egli fu il primo presidente tra il 1848 e il 1849. Fu eletto membro corrispondente estero dell'Acad\u00e9mie des inscriptions et belles-lettres nel 1835.\nNel 1958 A. Weikert fond\u00f2 e intitol\u00f2 al suo nome in segno di omaggio la \"\u00d6sterreichische Orientgesellschaft Hammer-Purgstall\" (Societ\u00e0 Orientale Austriaca Hammer-Purgstall), che oper\u00f2 per facilitare i contatti culturali tra il Vicino Oriente e l'Austria, ammettendo anche studenti musulmani.\nOnorificenze.\nNel 1847 gli fu dedicata una medaglia.\nGli \u00e8 stato dedicato un asteroide, 6044 Hammer-Purgstall."}
{"id": "2702137", "revid": "2078053", "url": "https://it.wikipedia.org/wiki?curid=2702137", "title": "Reale Istituto d'Incoraggiamento di Napoli", "text": "Il Reale Istituto d'Incoraggiamento di Napoli \u00e8 stata un'affiliazione scientifica ottocentesca, sorta nel Regno di Napoli durante la dominazione napoleonica d'inizio secolo.\nLa sua attivit\u00e0, con diverse denominazioni, si prolung\u00f2 fino ai primi decenni del Novecento, e si esaur\u00ec negli anni trenta, probabilmente nel 1937, in quella che nel corso dell'Ottocento ne era divenuta la sede definitiva, Palazzo Spinelli in piazzetta Tarsia.\nUna sua eredit\u00e0 pu\u00f2 essere considerata l'Universit\u00e0 Parthenope, sorta a seguito di trasformazione del \"Regio Istituto Superiore Navale\" (poi Istituto Universitario Navale), la cui nascita fu promossa dall'Istituto d'Incoraggiamento.\nFondazione e scopi.\nL'istituto fu fondato a Napoli nel 1806, durante il decennio francese, per impulso di Giuseppe Bonaparte, nello stesso anno in cui fu sancita l'eversione della feudalit\u00e0.\nIl nome fu inizialmente Regal Societ\u00e0 d'Incoraggiamento alle Scienze Naturali ma, nello stesso periodo, fu conosciuta anche come \"Societ\u00e0 d'Incoraggiamento per le Scienze e le Arti Utili\".\nL'istituzione nasceva con due propositi piuttosto dissimili tra loro:\nda un lato, raccogliere l'eredit\u00e0 di una settecentesca e defunta istituzione accademica, la \"Reale Accademia delle Scienze e Belle-Lettere di Napoli\", che aveva esaurito la sua breve stagione negli anni dal 1780 al 1788;\ndall'altro, la fondazione si proponeva, per mano dello stato, di promuovere e indirizzare gli studi teorici verso innovazioni ritenute utili dalla societ\u00e0.\nPubblicazioni.\nL'Istituto aveva una propria pubblicazione istituzionale, edita periodicamente con il nome di \"Atti\". A essa, negli anni 1888-1893, si affianc\u00f2 l'emissione di un \"Rendiconto\". Il nome delle due pubblicazioni, \"Atti\" e \"Rendiconto\", era accompagnato dalle diverse denominazioni assunte nel tempo.\nL'ultimo blocco di pubblicazioni, sotto il nome di \"Atti del Reale Istituto d'Incoraggiamento di Napoli\", copre il periodo dal 1888 al 1937\nIl 1937 deve essere quindi considerata anche la data di cessazione delle pubblicazioni, dopo la quale la vita stessa dell'istituzione deve considerarsi estinta.\nDenominazione e omonimie.\nA soli due anni dalla fondazione, il nome iniziale (\"Regal Societ\u00e0 d'Incoraggiamento alle Scienze Naturali\") mut\u00f2 in \"Istituto Regale d'Incoraggiamento\". Il cambiamento fu reso necessario dall'avvenuta creazione, in quello stesso anno, per impulso di Giuseppe Bonaparte, della \"Societ\u00e0 Nazionale di Scienze, Lettere e Arti in Napoli\", affiliazione con la quale, pertanto, l\"'Istituto di incoraggiamento\" non deve essere confuso.\nLa denominazione \"Istituto Regale d'Incoraggiamento\" fu adottata con regio decreto dell'8 luglio 1808 Si trattava, questa, di una denominazione in breve, mentre il nome per esteso, sancito dal decreto, fu quello di \"Real Istituto d'Incoraggiamento alle Scienze Naturali di Napoli\".\nDenominazioni successive si possono dedurre dai titoli con cui venivano pubblicati gli \"Atti\". Tali titoli sono desumere dalle registrazioni presenti sul Catalogo Italiano dei Periodici (ACNP), accessibili anche online. Tali registrazioni attestano le seguenti variazioni nel tempo:\nAttivit\u00e0 di promozione degli studi.\nNascita del primo \"Regio Istituto Tecnico\" di Napoli.\nTra le attivit\u00e0 promosse nella sede vi fu, nel 1862, a meno di due anni dall'annessione delle Due Sicilie al Regno di Sardegna, l'istituzione di un Regio Istituto Tecnico Giovanni Battista Della Porta, il primo a Napoli, con un corso di studi ispirato all'articolazione formativa delineata molti anni prima da Vincenzo Cuoco durante il decennio francese. La convivenza nel Palazzo Spinelli dur\u00f2 fino al 1896, quando le accresciute dimensioni della scuola ne decretarono il trasferimento nella sede di Via Foria 65.\nRegio Istituto Superiore Navale (ora Universit\u00e0 Parthenope).\nNel 1919, l'Istituto d'Incoraggiamento si fece promotore presso il governo della nascita a Napoli di un centro superiore di cultura per il mare, istituito l'anno dopo con il nome di \"Regio Istituto Superiore Navale\" (R.D. 30 maggio 1920, n. 1157) e in seguito trasformato in universit\u00e0 a pieno titolo (R.D. n. 1176 del 1930 e R.D. n. 1227 del 1931), oggi attiva con il nome di Universit\u00e0 Parthenope."}
{"id": "2702140", "revid": "1543377", "url": "https://it.wikipedia.org/wiki?curid=2702140", "title": "Dipartimento di Valle Viejo", "text": "Valle Viejo \u00e8 un dipartimento argentino, situato nella parte centrale della provincia di Catamarca, con capoluogo San Isidro.\nGeografia fisica.\nEsso confina con i dipartimenti di Pacl\u00edn, El Alto, Ancasti, Capital e Fray Mamerto Esqui\u00fa.\nSociet\u00e0.\nEvoluzione demografica.\nSecondo il censimento del 2001, su un territorio di 540\u00a0km\u00b2, la popolazione ammontava a 23.707 abitanti, con un aumento demografico del 37,43% rispetto al censimento del 1991.\nAmministrazione.\nNel 2001 il dipartimento \u00e8 composto dal solo comune di Valle Viejo, che ha sede nella citt\u00e0 di San Isidro."}
{"id": "2702142", "revid": "1915454", "url": "https://it.wikipedia.org/wiki?curid=2702142", "title": "Damien Chrysostome", "text": "Carriera.\nClub.\nCresciuto nel Cittadella debutta tra i professionisti proprio con i padovani. Nel 2005 viene dato in prestito alla Biellese mentre nel 2006 passa al Cuneo e nel 2007 al . Nel 2008 si trasferisce in Francia al Metz mentre e nel 2009 in Turchia al Denizlispor.\nNazionale.\nDal 2004 fa parte della Nazionale del Benin con la quale partecipa alla Coppa d'Africa 2004 alla Coppa d'Africa 2008 e alla Coppa d'Africa 2010."}
{"id": "2702144", "revid": "2103806", "url": "https://it.wikipedia.org/wiki?curid=2702144", "title": "EPA Larnaca", "text": ""}
{"id": "2702146", "revid": "767487", "url": "https://it.wikipedia.org/wiki?curid=2702146", "title": "Luna-Glob", "text": "Luna-Glob (in russo: \u041b\u0443\u043d\u0430-\u0413\u043b\u043e\u0431, che significa \"sfera lunare\") \u00e8 un programma di esplorazione lunare della Agenzia Spaziale Federale Russa (Roscosmos) di cui la pianificazione risale al 1997. A causa di problemi finanziari, per\u00f2, il progetto ha avuto inizialmente dei rallentamenti, per poi essere programmato per il 2012. La precedenza accordata al programma Fobos-Grunt ha per\u00f2 fatto slittare la data di partenza al 2024.\nMissioni.\nLe prime due missioni, \"Luna-Glob 1\" e \"Luna-Glob 2\", saranno cos\u00ec lanciate a partire dal 2024. La prima consister\u00e0 in un modulo orbitante e di un modulo che alluner\u00e0 dotato di strumenti per penetrare il terreno lunare. Il luogo di allunaggio \u00e8 previsto per una zona vicino ai siti di Apollo 11 e Apollo 12 e lo scopo sar\u00e0 principalmente quello di effettuare esperimenti scientifici. La missione Luna-Glob 2, sar\u00e0 invece realizzata in collaborazione con l'Indian Space Research Organisation e consister\u00e0 in un rover lunare che nelle aspettative dei costruttori dovrebbe rimanere in funzione per circa un anno e percorrere 150\u00a0km alla velocit\u00e0 di 360 m/h.\nNegli anni successivi seguiranno altre missioni, denominate Lunar-Grunt, che oltre a scendere sulla luna provvederanno a raccogliere rocce lunari e riportarle sulla terra."}
{"id": "2702147", "revid": "297059", "url": "https://it.wikipedia.org/wiki?curid=2702147", "title": "Luna-Glob 1", "text": ""}
{"id": "2702148", "revid": "151000", "url": "https://it.wikipedia.org/wiki?curid=2702148", "title": "Aeroporto di Begishevo", "text": ""}
{"id": "2702150", "revid": "297059", "url": "https://it.wikipedia.org/wiki?curid=2702150", "title": "Luna-Glob 2", "text": ""}
{"id": "2702151", "revid": "125921661", "url": "https://it.wikipedia.org/wiki?curid=2702151", "title": "Ri Myong-guk", "text": "Carriera.\nHa giocato 15 partite di qualificazione al Campionato mondiale di calcio 2010.\nPalmar\u00e8s.\n Giochi asiatici\n2014"}
{"id": "2702152", "revid": "131358", "url": "https://it.wikipedia.org/wiki?curid=2702152", "title": "Salg\u00f3tarj\u00e1n BTC", "text": ""}
{"id": "2702153", "revid": "131358", "url": "https://it.wikipedia.org/wiki?curid=2702153", "title": "Salg\u00f3tarj\u00e1ni BTC", "text": ""}
{"id": "2702154", "revid": "2103806", "url": "https://it.wikipedia.org/wiki?curid=2702154", "title": "EPA Larnaca FC", "text": ""}
{"id": "2702155", "revid": "287204", "url": "https://it.wikipedia.org/wiki?curid=2702155", "title": "Cha Jong-hyok", "text": ""}
{"id": "2702156", "revid": "1427733", "url": "https://it.wikipedia.org/wiki?curid=2702156", "title": "Premier League Malti 1986-1987", "text": "L'edizione 1986-1987 della Premier League maltese \u00e8 stata la settantaduesima edizione della massima serie del campionato maltese di calcio. Il titolo \u00e8 stato vinto dagli \u0126amrun Spartans."}
{"id": "2702158", "revid": "151000", "url": "https://it.wikipedia.org/wiki?curid=2702158", "title": "Aeroporto di Saratov-Centralnyj", "text": ""}
{"id": "2702159", "revid": "628767", "url": "https://it.wikipedia.org/wiki?curid=2702159", "title": "Distretto di Dhanusha", "text": " \nIl distretto di Dhanusha (o Dhanusa) \u00e8 uno dei 77 distretti del Nepal, in seguito alla riforma costituzionale del 2015 fa parte della provincia No. 1. \nIl capoluogo \u00e8 Janakpur.\nGeograficamente il distretto appartiene alla zona pianeggiante del Terai.\nIl principale gruppo etnico presente nel distretto sono i Yadav.\nMunicipalit\u00e0.\nIl distretto \u00e8 suddiviso in diciotto municipalit\u00e0, dodici urbane e sei rurali."}
{"id": "2702162", "revid": "476129", "url": "https://it.wikipedia.org/wiki?curid=2702162", "title": "Renzo Tasso", "text": "Carriera.\nGiocatore.\nCresciuto calcisticamente nel vivaio del Victoria S. Agostino prima e Gubbio calcio dopo, milita anche nel vivaio dell'Inter. Nel 1993 passa al . Acquistato dal nel 1994 dal 1996 al 1998 viene ceduto al Casarano al e al . Dal 1998 al 2000 gioca per la Fidelis Andria e mentre dal 2000 al 2003 per il Padova. Nel 2003 passa al dove gioca prima due anni in Serie C1 e poi due anni in Serie B. Dal 2007 al 2009 ha vestito invece la maglia del Bellaria Igea Marina in Lega Pro Seconda Divisione. Nel 2008 passa alla squadra sammarinese del Juvenes/Dogana dove gioca una partita in Europa League contro l'Hapoel Tel Aviv e due partite nel 2009 nel 2\u00ba turno preliminare contro il Polonia Varsavia. Il 17 agosto dello stesso anno firma per la Pontevecchio appena ripescata in Serie D. Nel dicembre 2011 infine, firma per il Bastia in Eccellenza.\nHa giocato 130 partite in Serie B.\nAllenatore.\nIl 28 maggio 2010 diventa l'allenatore del Bastia, in Eccellenza. Nell'estate 2011 viene chiamato a guidare la formazione dei Giovanissimi Nazionali del Gubbio. Nel luglio del 2012 si sposta alla guida della Berretti con cui vince il girone nazionale di categoria. Nel 2014-2015 affianca, come vice allenatore, Giovanni Cornacchini nell'avventura in Lega Pro con l', diventando poi ancora suo vice nel luglio 2016 alla Viterbese Castrense sempre in Lega Pro. Per la stagione 2018-2019 \u00e8 chiamato alla guida del Fabriano Cerreto, compagine impegnata nel campionato di Eccellenza Marche."}
{"id": "2702165", "revid": "1877829", "url": "https://it.wikipedia.org/wiki?curid=2702165", "title": "Raffaele Arzu", "text": "Biografia.\nTalanese nato a Lanusei, nell'Ogliastra, \u00e8 ritenuto il capo di una banda di malviventi che nei primi anni del terzo millennio ha perpetrato varie rapine in tutta Italia a danno di banche e mezzi portavalori: un primo colpo venne effettuato a Castelraimondo nel 2001, un secondo ad Arezzo nel 2002, un terzo (risoltosi in una sparatoria nella quale perse la vita il carabiniere Donato Fezzuoglio) a Umbertide il 30 gennaio 2006, un quarto a un supermercato di Perugia nel 2007 e un quinto nei pressi di Imola il 30 giugno 2008.\nCondannato in contumacia a 14 anni di reclusione per le prime due rapine, Arzu riusc\u00ec a sfuggire alla cattura per circa sette anni, venendo presto incluso nell'elenco dei latitanti di massima pericolosit\u00e0 oggetto di un programma speciale di ricerca coordinato dal Ministero dell'Interno. \nLa sua latitanza si concluse l'8 dicembre 2009, allorch\u00e9 gli uomini del raggruppamento operativo speciale dei carabinieri di Cagliari e dello squadrone eliportato carabinieri cacciatori \"Sardegna\" riuscirono ad arrestarlo nel suo comune di residenza.\nIl processo a suo carico per diversi capi di imputazione (su tutti l'omicidio del carabiniere compiuto nel 2006) inizi\u00f2 nel marzo 2012; il 12 maggio 2013 la Corte d'Assise di Perugia lo condann\u00f2 all'ergastolo con 18 mesi di isolamento diurno (insieme al complice Pietro Pala), mentre nel luglio 2012 era passata in giudicato la sentenza per la rapina perugina del 2007.\nLa sentenza ergastolana per l'omicidio Fezzuoglio \u00e8 stata poi confermata in Corte d'appello nel 2014 e in Cassazione nel 2016. Raffaele Arzu (cos\u00ec come il coimputato Pietro Pala) si \u00e8 sempre proclamato innocente."}
{"id": "2702167", "revid": "1427733", "url": "https://it.wikipedia.org/wiki?curid=2702167", "title": "Premier League Malti 1985-1986", "text": "L'edizione 1985-1986 della Premier League maltese \u00e8 stata la settantunesima edizione della massima serie del campionato maltese di calcio. Il titolo \u00e8 stato vinto dal Rabat Ajax, che ha bissato la vittoria ottenuta nella stagione precedente."}
{"id": "2702168", "revid": "287204", "url": "https://it.wikipedia.org/wiki?curid=2702168", "title": "Sink (album)", "text": ""}
{"id": "2702169", "revid": "287204", "url": "https://it.wikipedia.org/wiki?curid=2702169", "title": "Sink (singolo)", "text": ""}
{"id": "2702170", "revid": "767487", "url": "https://it.wikipedia.org/wiki?curid=2702170", "title": "Pierre Bensusan", "text": "Carriera.\nNato nell'Algeria francese, nel periodo in cui la Francia stava smantellando il suo impero coloniale, si sposta a Parigi con la famiglia all'et\u00e0 di quattro anni. Inizia studi regolari di piano all'et\u00e0 di sette e a undici \u00e8 autodidatta alla chitarra.\nInfluenzato nei primi passi dalla fioritura del folk revival in Inghilterra, Francia e America del Nord, Bensusan esplora prima di tutto il proprio particolare retaggio musicale, per poi muoversi verso ulteriori orizzonti. Lascia il liceo a sedici anni per dedicarsi completamente alla musica. A diciassette anni firma il primo contratto discografico, e un anno dopo il primo album Pres de Paris vince il Grand Prix du Disque al suo debutto al festival svizzero di Montreux.\nNel 2008 \u00e8 stato votato Miglior chitarrista World Music dai lettori di Guitar Player.\nBensusan \u00e8 compositore e ottimo improvvisatore vocale, combina fischio e risonanti note basse con quella che \u00e8 la sua particolare tecnica di scat."}
{"id": "2702171", "revid": "1494169", "url": "https://it.wikipedia.org/wiki?curid=2702171", "title": "Planetarium", "text": ""}
{"id": "2702172", "revid": "287204", "url": "https://it.wikipedia.org/wiki?curid=2702172", "title": "Kim Yong-jun", "text": ""}
{"id": "2702173", "revid": "228587", "url": "https://it.wikipedia.org/wiki?curid=2702173", "title": "Rocket", "text": ""}
{"id": "2702179", "revid": "1719883", "url": "https://it.wikipedia.org/wiki?curid=2702179", "title": "Kl\u00f6ckeln", "text": "I Kl\u00f6ckeln sono dei personaggi particolari, resi irriconoscibili dai loro costumi, che girando maso per maso, bussano (dal tedesco \"klopfen\", quindi in dialetto \"klocken\") alle loro porte. Questa tradizione, originariamente un antico rito di fertilit\u00e0 per il popolo germanico, \u00e8 ancora ben radicata in Val Sarentino e a Scaleres (una frazione di Varna) in Alto Adige, nei tre gioved\u00ec che precedono il Santo Natale.\nQuesto gruppo di personaggi, chiamato anche Kutt, secondo l'antica usanza, si riuniscono in gran segreto in posti nascosti per prepararsi, per poi produrre rumore e gridare alle porte, per far scacciare gli spiriti maligni. Oggi con i loro canti monotoni, queste strane figure dovrebbero andare a raccontare della redenzione di Cristo. Alla fine i proprietari dei masi e delle case li invitano dentro a mangiare krapfen originali e a bere un po'. Uscendo di casa, i personaggi si fermano ancora qualche secondo davanti all'abitazione, il tempo necessario per incidere nella neve un crocifisso.\nCome succedeva nel passato, tuttora quest'antica tradizione \u00e8 riservata ai ragazzi e viene organizzata dai diretti interessati."}
{"id": "2702181", "revid": "110157", "url": "https://it.wikipedia.org/wiki?curid=2702181", "title": "Chapelle du Saint-Marie du Rosaire", "text": "La Chapelle du Saint-Marie du Rosaire (in italiano \"Cappella di Santa Maria del Rosario\") \u00e8 una costruzione religiosa cristiana cattolica che si trova a Vence nel dipartimento Provenza-Alpi-Costa Azzurra, progettata e decorata da Henri Matisse tra il 1949 e il 1951 per le suore domenicane del paese.\nIl 22 giugno 2011 \u00e8 stata inaugurata nei Musei Vaticani la \"Sala Matisse\" che ospita il materiale progettuale preparatorio per la realizzazione della Cappella di Vence.\nGenesi e progetto della Cappella.\nDurante la lunga degenza per una grave malattia, Henri Matisse svilupp\u00f2 un'importante amicizia con un'allieva infermiera di nome Monique Bourgeois. Monique fece anche da modella per Matisse, che nel 1942 la ritrasse in \"Monique\" e \"L'idolo\", nel 1943 in \"Il vestito verde e le arance\" e \"Tabac royal\". Nel 1944, in seguito alla sua vocazione religiosa, Monique entr\u00f2 nella comunit\u00e0 dell'ordine domenicano di Vence assumendo il nome di S\u0153ur Jacques-Marie. Matisse, ormai costretto sulla sedia a rotelle, si trasfer\u00ec dunque da Nizza a Vence nelle vicinanze del convento della suora. \nNel 1947 la giovane suora chiese all'artista la disponibilit\u00e0 a progettare una cappella vicino al convento, e lui rispose affermativamente, nonostante non avesse mai sviluppato progetti architettonici. \nNello stesso anno il frate domenicano Louis-Bertrand Rayssiguier propose a Matisse il progetto planimetrico per l'edificio, ed insieme ne stabilirono le linee basilari, ma ben presto emersero idee divergenti ed il frate propose l'intervento di Le Corbusier, che Matisse rifiut\u00f2, ma accett\u00f2 quello di Auguste Perret.\nMatisse svilupp\u00f2 i disegni dei pannelli decorativi, i dipinti al suo interno, le vetrate della cappella, l'altare e tutto l'arredo sacro, compresi gli abiti del celebrante. Quest'opera, a detta di Matisse, fu \"il capolavoro della sua esistenza\".\nEsterno.\nLa cappella si presenta come una bianca struttura a L, volutamente spoglia ed essenziale, della quale sono evidenti le ampie vetrate ed il tetto con motivo azzurro e bianco sovrastato da una croce forgiata in ferro con campana disegnata dal maestro. All'esterno della Cappella \u00e8 presente anche un piccolo giardino.\nInterni.\nSi giunge all'interno della cappella dalla via soprastante, scendendo una ripida scalinata. \nLa colorazione dell'ambiente, totalmente bianco, \u00e8 fortemente determinata dalle vetrate a motivi floreali a tinte gialle, verdi e blu. \nSulle altre pareti si individuano le decorazioni di Matisse realizzate su ceramica bianca, raffiguranti la Via Crucis, San Domenico e Madonna con bambino. L'altare di pietra \u00e8 posto di traverso rispetto all'auditorio, in modo da essere rivolto sia verso la zona dei fedeli che quella riservata al clero.\nMuseo.\nSul retro della Cappella si trova un piccolo museo con alcune opere di Matisse, compresi vari bozzetti delle fasi di studio per la realizzazione della Cappella, copie delle principali opere dell'autore ed alcune realizzazioni di abiti per le celebrazioni liturgiche."}
{"id": "2702182", "revid": "287204", "url": "https://it.wikipedia.org/wiki?curid=2702182", "title": "Monetazione di Suessa", "text": "La monetazione di Suessa riguarda le monete coniate a Suessa, una citt\u00e0 della Campania antica (l'odierna Sessa Aurunca) abitata dagli Aurunci, un'antica popolazione italica. La citt\u00e0 coni\u00f2 monete nel periodo tra il 268 a.C. e la Seconda guerra punica.\nLe monete di Suessa fanno parte dell'insieme di quelle emesse da colonie e alleati di Roma in una zona che si incentrava intorno alla Campania antica; dopo la Seconda guerra punica Suessa, come la maggior parte dei centri dell'Italia oramai romana, non coni\u00f2 pi\u00f9 monete proprie e adott\u00f2 la monetazione romana, incentrata sul denario.\nTradizionalmente i numismatici trattano le monete suessane come parte della monetazione greca.\nCatalogazione.\nPer la monetazione di Suessa non \u00e8 stato pubblicato un testo specificamente dedicato. L'opera con la pi\u00f9 ampia trattazione \u00e8 quella pubblicata da Arthur Sambon, uno studioso francese, dal titolo \"Les monnaies antiques de l'Italie\", edito a Parigi nel 1903. Il libro tratta, nonostante il titolo, solo parte dell'Italia antica: l'Italia centrale e la Campania. Le monete di Suessa sono suddivise in quattro gruppi principali, uno per gli argenti (n\u00ba 852-869) e tre per i bronzi: il tipo con Mercurio ed Ercole (n\u00ba 870-872), quello con Minerva e il gallo (n\u00ba 873-876) e quello con Apollo e il toro androprosopo (n\u00ba 877-884). Nei cataloghi si trova un riferimento del tipo \"Sambon\" seguito dal numero.\nUn'analisi meno approfondita ma comunque esaustiva \u00e8 quella presente in \"Historia Nummorum Italy\", un testo pubblicato in Gran Bretagna nel 2001 a cura di un gruppo di numismatici coordinato da Keith N. Rutter. Questo testo differenzia solo i tipi principali. Nei cataloghi si trova un riferimento del tipo \"HN\" o \"HN Italy\" seguito dal numero: 447 per il didracma d'argento con Apollo e il dioscuro, 448 per il bronzo con Mercurio ed Ercole, 449 per Minerva e il gallo e 450 per Apollo e il toro.\nAltre fonti di catalogazione sono le \"Sylloge Nummorum Graecorum\"; in genere sono usate le pi\u00f9 recenti o le pi\u00f9 diffuse, come quella dell'American Numismatic Society, quella di Copenaghen e quella di Francia. Per i bronzi \u00e8 anche usata la \"Sylloge\" della collezione Morcom, una collezione di bronzi dell'Occidente greco che si trova in Gran Bretagna. Nei cataloghi si trova un'indicazione abbreviata della \"Sylloge\", del tipo \"ANS\", \"Cop.\", \"Fran.\" o \"Morcom\" seguita dal numero della moneta raffigurata.\nContesto storico.\nIl territorio di Suessa, in epoca preromana popolato dagli Aurunci, entr\u00f2 sotto il dominio di Roma, che vi dedusse una colonia di diritto latino, nel 313-312 a.C.\nSuessa coni\u00f2 monete dal 270 a.C. circa alla Seconda guerra punica. Nel 209 a.C., proprio durante questo conflitto, dodici colonie, tra cui Cales, inviarono legati a Roma, dove rifiutarono di dare l'aiuto che era stato loro richiesto secondo la \"formula togatorum\". Finita la guerra Roma ridusse profondamente l'autonomia precedente e tra le autonomie perse ci fu anche il diritto di coniazione.\nContesto monetario.\nNel periodo tra la Prima e la Seconda guerra punica, in un gruppo di citt\u00e0 legate a Roma apparvero nuove monete con caratteristiche simili. Si trattava di monete di bronzo che presentavano due tipologie:\nAlcune di queste citt\u00e0 coniarono esclusivamente le monete con Apollo, altre solo quelle con Minerva e altre entrambe; oltre alle tipologie citate, alcune di queste coniarono anche didracmi di piede campano e altre monete enee (cio\u00e8 di bronzo) con tipi diversi. Le citt\u00e0 erano tutte situate nel Latium adiectum, nella Campania e nel bacino del Volturno.\nLe citt\u00e0 hanno in comune, oltre ai tipi, anche le monete e alcuni segni identificativi, come la ricorrente sigla . Anche i simboli usati per distinguere le singole emissioni tendono a sovrapporsi, almeno per le citt\u00e0 con un pi\u00f9 cospicuo numero di emissioni. I simboli usati sono sovrapponibili in larga parte anche con quelli delle monete coeve di Neapolis e di Roma.\nQueste coincidenze, insieme alla contemporanea presenza di monete di queste citt\u00e0, nei tesori che ci sono giunti, accanto a quelle di Neapolis e Roma, alle congruit\u00e0 stilistiche e ad altri elementi, hanno spinto gli studiosi a ipotizzare una qualche forma di circolazione comune e l'esistenza di un'autorit\u00e0 sovracittadina per il controllo della monetazione.\nMonete.\nLe monete di Suessa sono strettamente collegate a quelle delle altre citt\u00e0 della zona per stile, tipi e tecniche di produzione; nella citt\u00e0 degli Aurunci furono coniate monete d'argento con i tipi di Apollo al dritto e il dioscuro al rovescio e monete di bronzo con tre diversi tipi.\nArgento.\nSuessa \u00e8 stata una delle citt\u00e0 campane del III secolo a.C. che hanno coniato una loro moneta d'argento, uno statere (o didracma) di piede campano, di circa 7,5 grammi e suddiviso in due dracme. Questo piede fu usato in tutta la costa campana, da Velia e Poseidonia a sud fino a Cuma e Neapolis a nord. In quello stesso secolo il piede fu usato dalle colonie latine e dagli altri \"socii\" di Roma, che iniziarono a coniare in quel periodo e decisero di battere anche monete in argento.\nAl dritto era raffigurata la testa di Apollo con una corona di alloro; la testa poteva essere volta verso destra (Sambon 852-867 \"bis\") oppure a sinistra (Sambon 868-869). Dietro \u00e8 presente un simbolo variabile. Sambon ne elenca diversi: lira, triscele, crescente, punta di tridente, spada, pentagono, scudo, elmo macedone, civetta, muso di leone, treppiede, punta di lancia (o foglia), trofeo, fulmine, astro a otto raggi, ala, conchiglia (di pecten), vaso a due anse (o cantaro), elmo. Secondo Head il dritto \u00e8 in apparenza copiato dagli stateri di Crotone del IV secolo a.C.\nAl rovescio era raffigurato un dioscuro su un cavallo al passo, entrambi volti verso sinistra. Il dioscuro tiene con la mano destra una fronda di palma su un nastro annodato; la fronda \u00e8 poggiata sulla spalla destra. Accanto, sullo sfondo, un altro cavallo senza cavaliere. In esergo \u00e8 riportato l'etnico, . Per quanto riguarda il rovescio le variazioni riguardano la qualit\u00e0 dell'incisione e lo stile delle legende.\nBronzo.\nA Suessa furono coniati tre gruppi principali di monete enee: quello con Minerva/gallo, quello con Apollo/toro androprosopo e quello con al dritto la testa di Mercurio e al rovescio Ercole che strangola il leone. I primi due tipi sono in comune con molte altre citt\u00e0 dell'area. L'ultimo tipo, con la testa di Mercurio (o Ermes) al dritto ed Ercole (o Eracle) al rovescio, \u00e8 specifico di Suessa.\nMercurio.\nAl dritto \u00e8 raffigurata la testa di Mercurio riconoscibile dal petaso, il copricapo che caratterizza il dio. Il tipo con la testa di Mercurio era abbastanza diffuso nella monetazione italica e italiota; \u00e8 presente infatti sul sestante della monetazione romana, nella monetazione dei Frentani e in quella di Populonia. Lo stile \u00e8 quello della tradizione dell'Italia centrale.\nDavanti c'\u00e8 una legenda, , scritta con alcune varianti. Il significato non \u00e8 chiaro. Il termine \"probus\" all'epoca significava \"valido\". Sambon ipotizza un \"\"probum aes\" oppure \"probum metallum\"\". Una legenda simile () \u00e8 presente in bronzo di Beneventum.\nAl rovescio \u00e8 raffigurato Ercole stante, quasi di faccia, che soffoca il leone nemeo. In basso, tra le gambe, c'\u00e8 una clava. A sinistra l'etnico, . Il tipo riprende varie monete greche, in particolare il rovescio di alcuni stateri di Heraclea, una \"polis\" della Lucania; \u00e8 raffigurato anche al rovescio di un denario serrato romano coniato a nome di C. Poblicio, Q. f., verso l'80 a.C.\nMinerva.\nIl gruppo di monete con il tipo di Minerva e il gallo \u00e8 uno dei tre gruppi della monetazione enea di Suessa. Sambon individua quattro serie con il tipo di \"Pallas\" al dritto e un gallo al rovescio; le serie sono quelle numerate 873, 874, 875 e 876. La testa della dea, raffigurata al dritto, \u00e8 volta a sinistra e indossa un elmo corinzio con un lungo pennacchio. Questa lato della moneta \u00e8 completato da un cerchio di punti. L'elmo \u00e8 portato sulla nuca lasciando il volto scoperto.\nIl tipo raffigurato al dritto \u00e8 simile a quello delle \"quincunx\" di Larinum e di Luceria e ad altre monete tra cui una litra romana. Le varianti di questo gruppo riguardano il dritto e sono determinate da variabilit\u00e0 di tipo stilistico.\nIl tipo con Minerva e il gallo \u00e8 presente anche in diverse altre citt\u00e0 dell'area.\nApollo.\nIl terzo gruppo di monete di bronzo presenta al dritto la testa di Apollo, volta a sinistra, cinta da una corona d'alloro; dietro alla testa c'\u00e8 un simbolo (fulmine) o una lettera greca (\u039a, \u039c, \u039d o \u039f).\nAl rovescio \u00e8 raffigurato un toro androprosopo, cio\u00e8 un toro con faccia umana. Il toro \u00e8 passante verso destra e la testa \u00e8 di faccia. Questa creatura rappresenta il dio Acheloo o pi\u00f9 in generale una divinit\u00e0 fluviale. Le monete coeve di Neapolis presentano lo stesso tipo, con Apollo al dritto e il toro al rovescio. Una Nike incorona il toro. Tra le zampe del toro \u00e8 presente una lettera greca, un simbolo (pentagramma) o la sequenza .\nIl tipo del toro androprosopo coronato dalla Nike \u00e8 presente nella monetazione di Neapolis gi\u00e0 dal V secolo a.C. e anche nella monetazione di molti altri centri dell'area.\nSambon individua otto varianti principali (877-884), secondo i simboli-lettere e secondo la posizione dell'etnico (al dritto o al rovescio).\nRitrovamenti.\nThompson e al. (in IGCH) riportano sei ritrovamenti di tesori.\nIn base ai ritrovamenti, l'area di diffusione, a parte il dubbio tesoro di Strongoli, \u00e8 quella dell'Italia centrale.\nLegende ed epigrafia.\nLe legende nella monetazione di Suessa sono l'etnico e la parola . In alcune monete \u00e8 presente la sigla .\nL'etnico, , usa la lettera \"V\", dato che all'epoca non vi era una differenziazione tra le lettere \"u\" e \"v\". Esistono alcune varianti nello stile della lettera \"S\" che a volte \u00e8 scritta come .\nLa legenda presente sul bronzo Mercurio/Ercole ha la lettera \u03a0 con la barra verticale destra pi\u00f9 corta, . La grafia varia: , ecc. La grafia , non citata da Sambon, \u00e8 presente nella collezione di Parigi.\nPesi e leghe.\nNon esistono studi specifici sulla qualit\u00e0 del metallo utilizzato. Di norma comunque nel periodo la lega dell'argento era la migliore ottenibile con le procedure dell'epoca. Il piede utilizzato \u00e8 lo stesso della monetazione di Neapolis e delle altre monetazioni coeve della zona, il cosiddetto piede campano o foceo, con uno statere dal peso teorico di 7,5 grammi, suddiviso in due dracme.\nSi riportano i dati delle SNG pi\u00f9 recenti."}
{"id": "2702183", "revid": "287204", "url": "https://it.wikipedia.org/wiki?curid=2702183", "title": "Rally Ronde della Costa Smeralda", "text": "Il Rally Ronde della Costa Smeralda nasce nel 2008 sempre su idea della Greats Events Sardinia di Carmelo Mereu gi\u00e0 organizzatore del Rally Costa Smeralda.\nLa prima edizione si corre nella prova delle saline di Palau, denominata L'Isuledda, e vede al via 85 equipaggi tra cui 3 WRC/A8 e una S2000. \nVincitore della prima edizione Eugenio Mannarino su una Subaru Impreza WRC del team Aimont Racing che precede il compagno di team Peter Zanchi sempre su una Subaru WRC e terzo si classifica Maurizio Diomedi.\nNel 2009 la gara viene inserita nella nuovissima serie delicata proprio alle Ronde, l'International Ronde Series assieme ad altre 5 gare, serie che vede la vittoria di Gasparotto con una \"Ford Focus WRC\" \nLa gara viene corsa il 4-5 dicembre nell'isola di La Maddalena e non vede al via nessuno dei protagonisti del campionato.\nSolo 47 auto al via di cui 2 WRC (Colombi su Skoda e Pozzo su Subaru) e 2 S2000, quindi dopo i ritiri di Colombi e Pozzo diventa una questione tra piloti locali e alla fine la spunta il tempiese Ivan Pisciottu navigato dall'arzachenese Nicola Tali su una Peugeot 207 S2000 che precede l'avvocato di Calangianus Maurizio Diomedi su una Clio Maxo ex \"Ragnotti\" e il giovanissimo pilota di Osilo Andrea Pisano navigato da Arianna Molaro."}
{"id": "2702184", "revid": "228587", "url": "https://it.wikipedia.org/wiki?curid=2702184", "title": "Mih\u00e1ly K\u00e1rolyi", "text": "Biografia.\nProveniente da un'illustre ed estremamente abbiente famiglia cattolica ungherese che aveva giocato un ruolo fondamentale nel Paese gi\u00e0 a partire dal XVII secolo, venne eletto deputato nel 1910 tra le file del partito dell'Indipendenza. Dopo esser stato un convinto interventista, in seguito al prolungarsi della Prima guerra mondiale fu tra i pi\u00f9 critici della guerra in Parlamento. Il 7 novembre 1914 spos\u00f2 la contessa Katalin Andr\u00e1ssy di Csik-Szent-Kir\u00e1ly e Kraszna-Horka. Nel 1916 K\u00e1rolyi fond\u00f2 un nuovo partito chiamato Partito unito per l'indipendenza che per\u00f2 poteva contare su uno scarso supporto popolare e su appena 20 deputati.\nIn seguito alla rivoluzione dei crisantemi dell'ottobre 1918 K\u00e1rolyi si trover\u00e0 alla guida del Paese: verr\u00e0 nominato primo ministro dall'imperatore Carlo I (re Carlo IV per gli ungheresi) come estremo tentativo di tenere l'Ungheria sotto il controllo degli Asburgo. Il 16 novembre 1918 \u2013 dopo il ritiro di Carlo dal governo, K\u00e1rolyi proclam\u00f2 la Repubblica Democratica di Ungheria e l'11 gennaio 1919 venne nominato presidente dal Consiglio nazionale.\nIn seguito al deteriorarsi della situazione politica ungherese vennero a formarsi nel Paese una serie di consigli rivoluzionari non molto dissimili dai Soviet nati in Russia nel 1917. Ai problemi in politica interna si sommavano quelli in politica estera: il 3 novembre 1918 l'Austria-Ungheria firm\u00f2 con le potenze alleate l'armistizio di Villa Giusti (nei pressi di Padova). Considerando che l'Ungheria era ormai del tutto indipendente molti membri del governo chiesero di firmare un nuovo armistizio che, contro il parere di K\u00e1rolyi, venne siglato nel novembre 1918 a Belgrado con il comandante degli Alleati nei Balcani il maresciallo francese Louis Franchet d'Esperey. Il nuovo armistizio conteneva clausole ancor pi\u00f9 dure delle precedenti scatenando il malcontento nei confronti di K\u00e1rolyi.\nUn'altra mossa poco saggia di K\u00e1rolyi fu quella di abolire le forze armate ungheresi nel novembre 1918. Durante quell'inverno Romania, Serbia e Cecoslovacchia ruppero l'armistizio per cercare di strappare ulteriori territori all'Ungheria. Nel gennaio 1919 ordin\u00f2 il ripristino dell'esercito e consider\u00f2 un'alleanza con la Russia bolscevica.\nLa situazione precipit\u00f2, senza rifornimenti da parte della Germania e priva del sostegno degli Alleati, l'Ungheria attravers\u00f2 un periodo di tremenda crisi economica caratterizzata da altissima disoccupazione e superinflazione.\nIl 20 marzo 1919 la Francia invi\u00f2 la cosiddetta \"nota Vix\" con la quale ordin\u00f2 alle truppe ungheresi che si stavano battendo contro le forze d'invasione di ritirarsi. K\u00e1rolyi si dimise spianando la strada ai comunisti di B\u00e9la Kun, e nel luglio 1919 and\u00f2 in esilio in Francia e successivamente allo scoppio della Seconda guerra mondiale, in Gran Bretagna. Nel 1946 torn\u00f2 in patria e dal 1947 al 1949 fu ambasciatore a Parigi. Nel 1949 si dimise in segno di protesta contro la condanna a morte di L\u00e1szl\u00f3 Rajk."}
{"id": "2702186", "revid": "580533", "url": "https://it.wikipedia.org/wiki?curid=2702186", "title": "S\u00e1ndor Garbai", "text": "Arrivato al potere come Primo ministro nel marzo 1919 in alleanza con i comunisti, proclam\u00f2 la Repubblica sovietica ungherese. Nonostante mantenesse nominalmente la leadership del Paese per tutta la durata di quest'ultima, il potere era in larga parte detenuto dal ministro degli esteri B\u00e9la Kun."}
{"id": "2702191", "revid": "1318658", "url": "https://it.wikipedia.org/wiki?curid=2702191", "title": "Pace di Ramla", "text": "La pace di Ramla, sottoscritta il 1\u00ba settembre 1192, equivalente a marted\u00ec 21 sha\u02bfb\u0101n 588 E., concluse un iter negoziale avviato il 10 settembre 1191 / 17 sha\u02bfb\u0101n 587 E., subito dopo la contrastata e altalenante conquista di Giaffa da parte del re d'Inghilterra Riccardo Cuordileone, avvenuta il 10 settembre, immediatamente dopo la vittoria conseguita il 7 settembre dallo stesso Riccardo ad Ars\u016bf.\nQuesto primo abboccamento preparatorio vide impegnati nella trattativa il sovrano inglese e il fratello di Saladino, al-'Adil I, ma il vero accordo tra crociati e musulmani giunse a seguito dell'incontro tra Saladino e lo stesso sovrano plantageneta. \nSecondo i termini dell'accordo, che comportava una tregua di 3 anni e tre mesi Gerusalemme sarebbe rimasta sotto sovranit\u00e0 islamica. Tuttavia, la citt\u00e0 sarebbe stata aperta ai pellegrinaggi cristiani. Il trattato di pace, concludendo la terza crociata, riduceva di fatto e di diritto i regni latini crociati di Outremer a una striscia geopolitica costiera che si estendeva da Tiro a Giaffa. \nN\u00e9 Saladino, n\u00e9 Riccardo I erano stati entusiasti nel sottoscrivere tale accordo ma, di fatto, entrambi non avevano alcuna altra scelta possibile. L'emiro ayyubide era stato fiaccato, fisicamente e finanziariamente, dalle vicende belliche e re Riccardo doveva guardarsi dal tradimento che gi\u00e0 si stava ordendo ai suoi danni in patria.\nEntrambi scomparvero in breve tempo dalla scena militare e politica vicino-orientale: Saladino mor\u00ec infatti a Damasco il 4 marzo 1193/27 \u1e63afar 589 E. e Riccardo fu preso ostaggio in Austria una settimana dopo aver sottoscritto la tregua, mentre era sulla via di ritorno in patria. "}
{"id": "2702193", "revid": "767487", "url": "https://it.wikipedia.org/wiki?curid=2702193", "title": "Antal Dovcs\u00e1k", "text": ""}
{"id": "2702194", "revid": "113209079", "url": "https://it.wikipedia.org/wiki?curid=2702194", "title": "Shahrest\u0101n di Savadkuh", "text": "Lo shahrest\u0101n di Savadkuh (farsi \u0634\u0647\u0631\u0633\u062a\u0627\u0646 \u0633\u0648\u0627\u062f\u06a9\u0648\u0647) \u00e8 uno dei 20 \"shahrest\u0101n\" della provincia del Mazandaran. Il capoluogo \u00e8 Zirab. Lo shahrest\u0101n \u00e8 suddiviso in 2 circoscrizioni (\"bakhsh\"): \nSavadkuh \u00e8 la citt\u00e0 natale di Reza Shah Pahlavi, fondatrice della dinastia Pahlavi."}
{"id": "2702197", "revid": "1851848", "url": "https://it.wikipedia.org/wiki?curid=2702197", "title": "Andrea Turato", "text": "Carriera.\nGiocatore.\nCresciuto nel Brescia dal 1993 al 1995 gioca per l'Ospitaletto. Nel 1995 gioca per il Novara mentre dal 1996 al 1998 disputa i suoi primi campionati di Serie B con il Padova. Nel 1998 veste la maglia della e nel 2000 gioca prima per la e poi per il Cittadella squadra che ritrover\u00e0 nel 2007. Dal 2003 al 2006 gioca in Serie B per e Brescia. Nel 2006 gioca per la Sangiovannese mentre nel 2009 passa al FeralpiSal\u00f2.\nHa giocato 233 partite in Serie B segnando 4 gol.\nAllenatore.\nNell'estate 2012 entra a far parte dello staff tecnico del Bassano Virtus. Nel dicembre 2013 assume la carica di allenatore dei Giovanissimi nazionali dell'Unione Venezia."}
{"id": "2702198", "revid": "124123", "url": "https://it.wikipedia.org/wiki?curid=2702198", "title": "Fabrizio Serra", "text": "Biografia.\nNato a Pisa il 3 luglio 1953, appartiene a una famiglia di origini piemontesi ed \u00e8 cittadino italiano e svizzero. Dopo il liceo classico e la laurea in lettere presso l'Universit\u00e0 di Pisa, ha insegnato \"Composizione della stampa\" e \"Storia dell'editoria e della tipografia\" al Politecnico di Torino e all'Universit\u00e0 di Pisa.\n\u00c8 il fondatore, direttore editoriale e presidente della \" Fabrizio Serra Editore\", omonima e principale casa editrice italiana di riviste accademiche in ambito umanistico, con sedi operative a Pisa, a Roma e a Agnano Pisano, dove si trovano anche i magazzini e la stamperia, la \"Tipografia di Agnano\". \u00c8 attivo nel campo editoriale da oltre quaranta anni, continuando una tradizione familiare che risale al 1928, anno nel quale suo nonno, il Commendatore Umberto Giardini, fond\u00f2 la \"Giardini editori e stampatori in Pisa\".\nAttualmente la sua casa editrice pubblica pi\u00f9 di trecento novit\u00e0 all'anno, suddivise fra le oltre centoventi autorevoli riviste internazionali di ricerca erudita, comprese quelle edite anche con il proprio marchio \"Istituti editoriali e poligrafici internazionali\", tutte disponibili in formato cartaceo e elettronico, e le oltre centottanta collane accademiche, comprese quelle pubblicate anche con i propri marchi\" Accademia editoriale\", \"Edizioni dell'Ateneo\", \"Giardini editori e stampatori in Pisa\", \"Gruppo editoriale internazionale\" e \"Istituti editoriali e poligrafici internazionali\". Tra le riviste pubblicate dalla sua casa editrice ci sono \u00abMateriali e discussioni per l'analisi dei testi classici\u00bb (fondata e diretta da Gian Biagio Conte), \u00abEsperienze Letterarie\u00bb, \u00abArchivio di filosofia\u00bb, \u00abActa philosophica\u00bb, \u00abLa lingua italiana. Storia, strutture, testi\u00bb.\nHa scritto il volume \"Regole editoriali, tipografiche e redazionali\". Il volume contiene due importanti contributi di Alessandro Olschki e di Martino Mardersteig, che inquadrano l'attivit\u00e0 di Fabrizio Serra nella tradizione storica dell'editoria. Il libro riporta anche le preziose \"Regole di composizione\" di Jan Tschichold.\n\u00c8 Commendatore dell'Ordine al merito della Repubblica Italiana."}
{"id": "2702199", "revid": "984922", "url": "https://it.wikipedia.org/wiki?curid=2702199", "title": "Shaky Ground", "text": "Shaky Ground \u00e8 una sitcom statunitense, andato in onda su Fox tra il 1992 e il 1993, in cui recitarono gli attori Matt Frewer nel ruolo di Bob Moody, Robin Riker nel ruolo della moglie e Jennifer Love Hewitt nel ruolo della loro figlia.\nTema.\nGli episodi si concentrano sulla vita di Bob Moody, padre di famiglia, e il suo essere sempre fuori moda e contro corrente. Molto surrealismo \u00e8 presente in essi, basti pensare a Bob che usa un prodotto per capelli che si rivela dannoso per lui tanto da farlo sembrare una sorta di lupo mannaro, o che pratica il \"Dance Fu\", una combinazione fra arti marziali e jazz per difendere il suo diritto di entrare in un ristorante, dopo essere stato minacciato da un duro che se lo avesse fatto lo avrebbe malmenato!. Altri episodi sono invece pi\u00f9 realistici, correlati all'interesse per la famiglia, prendendo ad esempio l'aiuto che Bob fornisce alla figlia Bernadette nel relazionarsi a un ragazzino che a lei piace.\nL'episodio finale ci mostra Bob effettuare una petizione che non and\u00f2 per\u00f2 a buon fine; per essere uno dei firmatari del presidente Bill Clinton, quando viene a sapere che quest'ultimo visiter\u00e0 la citt\u00e0 dove vive."}
{"id": "2702200", "revid": "767487", "url": "https://it.wikipedia.org/wiki?curid=2702200", "title": "J\u00e1nos Hadik", "text": "\u00c8 uno dei pronipoti di Andr\u00e1s Hadik."}
{"id": "2702204", "revid": "287204", "url": "https://it.wikipedia.org/wiki?curid=2702204", "title": "Slide (album)", "text": ""}
{"id": "2702205", "revid": "585241", "url": "https://it.wikipedia.org/wiki?curid=2702205", "title": "Shahrest\u0101n di Tonekabon", "text": "Lo shahrest\u0101n di Tonekabon (farsi \u0634\u0647\u0631\u0633\u062a\u0627\u0646 \u062a\u0646\u06a9\u0627\u0628\u0646) \u00e8 uno dei 20 \"shahrest\u0101n\" della provincia del Mazandaran, il capoluogo \u00e8 Tonekabon. Lo shahrest\u0101n \u00e8 suddiviso in 3 circoscrizioni (\"bakhsh\"): "}
{"id": "2702206", "revid": "30445", "url": "https://it.wikipedia.org/wiki?curid=2702206", "title": "Dhanusa", "text": ""}
{"id": "2702209", "revid": "110157", "url": "https://it.wikipedia.org/wiki?curid=2702209", "title": "J\u00e1nos Biri", "text": "Carriera.\nGiocatore.\nClub.\nDal 1923 al 1925 gioca per il Kispesti AC e dal 1925 al 1927 per il Padova. Inoltre ha giocato per l'MTK Budapest e per il Budai FC 33.\nNazionale.\nCon la nazionale ha partecipato alle Olimpiadi del 1924 a Parigi giocando due partite. Ha giocato in totale 5 partite con la nazionale ungherese.\nAllenatore.\nCome allenatore ha guidato il Porto e il Benfica, con cui ebbe una buona carriera di allenatore."}
{"id": "2702211", "revid": "110157", "url": "https://it.wikipedia.org/wiki?curid=2702211", "title": "U.S. Pro Indoor", "text": "Lo U.S. Pro Indoor (conosciuto anche come \"U.S. Professional Indoor\", \"Ebel U.S. Pro Indoor\",\"Comcast U.S. Indoor\" e \"Advanta Championships\") \u00e8 stato un torneo professionistico di tennis. Faceva parte del circuito World Championship Tennis (WCT), del Grand Prix come Super Series e dell'ATP Tour prima come Championship Series e poi come International Series Gold.\nSi giocava annualmente allo Spectrum e poi al CoreStates Center di Filadelfia in Pennsylvania negli Stati Uniti, dal 1968 al 1998."}
{"id": "2702212", "revid": "248632", "url": "https://it.wikipedia.org/wiki?curid=2702212", "title": "Regno monere", "text": ""}
{"id": "2702216", "revid": "2021228", "url": "https://it.wikipedia.org/wiki?curid=2702216", "title": "Fantapocket", "text": "Fantapocket \u00e8 stata una collana editoriale di fantasy e fantascienza edita da Longanesi e composta di 32 numeri, pubblicata a cadenza mensile tra il 1976 e il 1978; ha avuto una collana complementare chiamata La Fantascienza, durata per soli 4 numeri fra 1977 e 1978.\nStoria.\nLa letteratura speculativa in lingua inglese era gi\u00e0 stata importata in Italia nei tardi anni Cinquanta e poi per tutti gli anni Sessanta, principalmente attraverso pubblicazioni per le edicole quali le collane Urania, Galassia, I Romanzi del Cosmo e Nova SF*; ben presto apparvero vere e proprie collane librarie distribuite per corrispondenza, come le linee Slan e Saturno di Libra Editrice o lo Science Fiction Book Club di Casa Editrice La Tribuna, e nei primi anni Settanta si ebbe l'ingresso in libreria delle pubblicazioni di Editrice Nord (Cosmo Argento, Cosmo Oro e Collana Arcano, poi rilanciata come Fantacollana). In questo periodo Longanesi aveva occasionalmente pubblicato opere di genere, fra cui \"Fiori per Algernon\" di Daniel Keyes nel 1967 (entro Collana Psico 2) e nel 1976 la direzione della casa editrice volle inaugurare una collana dedicata, appunto Fantapocket.\nFantapocket rispondeva direttamente al direttore generale di Longanesi Mario Monti e la sua curatela venne affidata a Federico Golderer, il quale impront\u00f2 il progetto all'importazione in Italia di autori contemporanei riconducibili al movimento \"New Wave\": i primissimi volumi furono dedicati al ciclo di Samuel R. Delany \"La caduta delle Torri\", la cui pubblicazione era gi\u00e0 iniziata nella collana I Libri Pocket, ma subito dopo emerse una preferenza netta per i romanzi auto-conclusivi di lunghezza contenuta e per le antologie di racconti, sia personali sia miscellanee. A partire dal volume 16, Golderer inizi\u00f2 a corredare ogni volume di un profilo biografico dell'autore e di una bibliografia essenziale; a partire dal numero 20 il curatore non venne pi\u00f9 accreditato, e dal numero 27 in poi fu Gianni Montanari a curare i testi di apparato.\nLa collana venne interrotta dopo soli due anni e concluse le pubblicazioni con la tetralogia di Dorian Hawkmoon composta da Michael Moorcock; da quel momento Longanesi accanton\u00f2 l'idea di una linea editoriale dedicata alla narrativa fantastica e riprese a pubblicare tali opere nelle sue serie generaliste.\nI volumi Fantapocket furono pubblicati a cadenza mensile; erano lunghi in media 180-200 pagine, rilegati in brossura e nel piccolo formato 17,7 x 11,5 cm.\nCollana La Fantascienza.\nFra estate e autunno 1977 Longanesi pubblic\u00f2 a cadenza bimestrale tre testi speculativi sotto l'etichetta La Fantascienza, che quindi esistette in parallelo a Fantapocket; questa collana \"figlia\" fu per\u00f2 ancora pi\u00f9 effimera di quella principale, in quanto cess\u00f2 le pubblicazioni gi\u00e0 con la quarta uscita di gennaio 1978. Tale quarto romanzo, composto da Gianni Montanari, rappresent\u00f2 l'unico testo italiano incluso nella proposta Longanesi.\nI volumi de La Fantascienza erano anch'essi in brossura, ma con sovracoperta, lunghi in media di 250 pagine e nel pi\u00f9 cospicuo formato 21,4 x 13,8 cm."}
{"id": "2702220", "revid": "1305772", "url": "https://it.wikipedia.org/wiki?curid=2702220", "title": "Bodies", "text": ""}
{"id": "2702221", "revid": "767487", "url": "https://it.wikipedia.org/wiki?curid=2702221", "title": "Andrea Stimpfl", "text": "Carriera.\nCresce nella Virtus Don Bosco di Bolzano e poi, dal 1974 al 1977, nelle giovanili dell'Atalanta.\nDopo le stagioni con le maglie di Acireale, Bolzano e Pergocrema, la sua carriera ha il suo apice con le 3 stagioni in Serie B al tra il 1980 ed il 1983.\nDisputa un'altra stagione fra i cadetti nella , nel 1983-1984.\nConclude l'attivit\u00e0 nell'Atletico Leonzio, nel Giarre, nella Turris e nel Patern\u00f2 in Eccellenza dove ricopr\u00ec il doppio ruolo di allenatore/giocatore, in cui segn\u00f2 contro la Palestro di Catania il suo ultimo gol. Rest\u00f2 quindi in Sicilia, regione nella quale \u00e8 rimasto a vivere fino alla sua morte.\nIn carriera ha totalizzato complessivamente 117 presenze ed una rete in Serie B.\nLa morte prematura.\nIl 4 ottobre 2008 alle 19:30 il nome di Andrea Stimpfl si \u00e8 aggiunto alla lunga lista dei calciatori scomparsi prematuramente, all'et\u00e0 di 49 anni da poco compiuti. Muore nella sua citt\u00e0 d'adozione, Acitrezza, a causa di una leucemia fulminante."}
{"id": "2702226", "revid": "831312", "url": "https://it.wikipedia.org/wiki?curid=2702226", "title": "Ineos Grenadiers", "text": "La Ineos Grenadiers, nota in passato come \"Team Sky\" e \"Team Ineos\", \u00e8 una squadra maschile britannica di ciclismo su strada. Ha licenza UCI World Tour, ed \u00e8 attiva nel professionismo dal 2010. \nBasata a Manchester e diretta da Dave Brailsford, la squadra si \u00e8 presto affermata tra le migliori formazioni al mondo, vincendo sette edizioni del Tour de France, una con Bradley Wiggins (2012), quattro con Chris Froome (2013, 2015, 2016 e 2017), una con Geraint Thomas (2018) e una con Egan Bernal (2019), tre Giri d'Italia (Chris Froome nel 2018, Tao Geoghegan Hart nel 2020 e Egan Bernal nel 2021) due Vuelta a Espa\u00f1a nel 2011 e nel 2017 sempre con Chris Froome, oltre a due classifiche a squadre World Tour, nel 2012 e nel 2017.\nStoria.\n2009-2010: la nascita del team e l'esordio.\nLa creazione della squadra venne annunciata il 26 febbraio 2009, su impulso di Dave Brailsford, gi\u00e0 dirigente \"performance\" della Federciclismo britannica, e grazie a notevoli finanziamenti di aziende britanniche e no, prima fra tutte British Sky Broadcasting, che impegn\u00f2 30 milioni di sterline nella sponsorizzazione. Numerosi furono i grandi marchi coinvolti: Adidas per l'abbigliamento tecnico e altri accessori sportivi, l'italiana Pinarello per telai e forcelle, Jaguar come fornitore di auto ammiraglie e veicoli. La sede direttiva della squadra venne stabilita a Manchester, quella logistica in Belgio, mentre quella operativa a Quarrata, in Toscana.\nIl 18 settembre 2009 la nuova squadra, denominata Sky Professional Cycling Team, ottenne la licenza UCI ProTour, che le consentiva di partecipare alle gare del calendario mondiale UCI 2010. General manager divenne lo stesso Brailsford, mentre l'area sportiva and\u00f2 sotto la direzione dall'ex ciclista professionista australiano Scott Sunderland, affiancato da Marcus Ljungqvist, Sean Yates e Steven de Jongh. Relativamente all'organico sportivo, l'intenzione originale era quella di una rosa di 25 ciclisti, con una base di atleti britannici. I primi sei corridori ingaggiati furono Geraint Thomas, Steve Cummings, Chris Froome, Russell Downing, Ian Stannard e Peter Kennaugh, tutti britannici. Il 20 settembre 2009, altri dieci corridori confermarono l'ingaggio: Edvald Boasson Hagen, Thomas L\u00f6fkvist, Kurt Asle Arvesen, Simon Gerrans, Juan Antonio Flecha, Kjell Carlstr\u00f6m, John-Lee Augustyn, Greg Henderson, Lars Petter Nordhaug e Morris Possoni; a questi si aggiunse l'australiano Chris Sutton.\nLa prima vittoria per il nuovo team arriv\u00f2 il 17 gennaio con Greg Henderson, che si aggiudic\u00f2 la Down Under Classic, gara di apertura del Tour Down Under, davanti al compagno Sutton. Al Giro d'Italia di quell'anno Wiggins si impose nella cronometro di apertura di Amsterdam, vestendo la maglia rosa per un giorno. Alla Vuelta a Espa\u00f1a 2010, invece, in seguito alla morte del massaggiatore Txema Gonz\u00e1lez per un'infezione batterica degenerata in setticemia, la squadra si ritir\u00f2 in blocco prima della partenza dell'ottava tappa. Il general manager Dave Brailsford motiv\u00f2: \u00abAbbiamo analizzato bene la situazione e questa era l'unica decisione che potevamo prendere. Vogliamo prima di tutto dimostrare rispetto per Txema, il nostro pensiero in questo momento va alla sua famiglia\u00bb.\n2015-2017: le tre vittorie al Tour de France.\n \n2015\nL\u20198 gennaio Richie Porte ha ottenuto la prima vittoria stagionale della squadra, vincendo i Campionati Nazionali Australiani a cronometro con un margine di otto secondi, e ha fatto registrare la prima vittoria di tappa della squadra al Tour Down Under. Elia Viviani ha conquistato la sua prima vittoria per la squadra, vincendo in volata nella seconda tappa del Dubai Tour. Ad agosto, il team ha ingaggiato per il resto della stagione Tao Geoghegan Hart e Alex Peters, con quest\u2019ultimo che ha firmato per due anni.\n2016\nLa stagione 2016 \u00e8 la settima della squadra di ciclismo Sky. Questa stagione \u00e8 sottolineata dalla terza vittoria di Christopher Froome al Tour de France. Tra gli altri grandi successi del 2015, Wout Poels ha vinto la Liegi-Bastogne-Liegi, Geraint Thomas la Parigi-Nizza, e Froome il Crit\u00e9rium du Dauphin\u00e9. Quest'ultimo \u00e8 anche secondo al Giro di Spagna, e chiude la stagione al secondo posto nel UCI World Tour 2016, mentre Sky \u00e8 terzo in classifica a squadre. Il Team Sky, nel 2016 ha potuto contare su risorse pari a 35,5 milioni di euro. Dagli sponsor Sky, Sky Italia e 21st Century Fox, il team britannico ha ricevuto 26.79 milioni di euro.\n2017\nSky vince la classifica a squadre del UCI World Tour 2017. Questo \u00e8 il suo secondo successo in questa classifica, dopo quello ottenuto nel 2012. Due dei suoi piloti si piazzano tra i primi dieci nella classifica individuale: Christopher Froome, secondo, e Micha\u0142 Kwiatkowski, sesto. Sky ha vinto 34 gare nel 2017, diventando la terza squadra pi\u00f9 prolifica della stagione, posizionandosi dietro Quick-Step Floors (56) e BMC (48).\n2019: Cambio di propriet\u00e0.\nSky e 21st Century Fox hanno concordato la vendita della squadra ciclistica a Ineos di Jim Ratcliffe, che diventa l'unico proprietario di Tour Racing Limited, holding del team, dal 1\u00ba maggio 2019.\nPalmar\u00e8s.\n\"Aggiornato al 14 agosto 2021\".\nOrganico 2022.\n\"Aggiornato al 1\u00ba gennaio 2022\"."}
{"id": "2702228", "revid": "438678", "url": "https://it.wikipedia.org/wiki?curid=2702228", "title": "Regni", "text": ""}
{"id": "2702229", "revid": "1833487", "url": "https://it.wikipedia.org/wiki?curid=2702229", "title": "Gianluca Ricci", "text": "Carriera.\nCresciuto nel dal 1988 al 1993 gioca in Serie C2 per Gubbio, , Viareggio. Nel 1993 approda al dove gioca prima in Serie B e poi in Serie A. Dal 1996 al 2004 gioca per Padova, , , Fasano, Russi, , , .\nNella stagione 2004-05 partecipa al reality show \"Campioni, il sogno\" con la squadra del , di cui era il capitano. Dal 2005 al 2009 gioca per Baracca Lugo, Giacomense e Loops Ribelle. Dal 2010 milita nel La Fiorita, squadra sammarinese nella quale conclude la sua carriera.\nAttualmente \u00e8 responsabile organizzativo del Settore Giovanile del Ravenna Fc."}
{"id": "2702237", "revid": "28523560", "url": "https://it.wikipedia.org/wiki?curid=2702237", "title": "Ajeta", "text": ""}
{"id": "2702246", "revid": "125752738", "url": "https://it.wikipedia.org/wiki?curid=2702246", "title": "Quaternario", "text": "Il Quaternario (o Neozoico) \u00e8 il periodo geologico pi\u00f9 recente, quello in cui viviamo, l'ultimo dell'eone Fanerozoico. Il Quaternario \u00e8 il terzo e ultimo dei tre periodi che compongono l'era geologica del Cenozoico. Ha inizio alla fine del Pliocene, l'ultima epoca geologica del Neogene, 2,58 milioni di anni fa ed \u00e8 tuttora in corso. Questo \u00e8 stato in principio definito come l'ultimo periodo di estrema variabilit\u00e0 climatica nella storia della Terra, marcato da numerose glaciazioni.\nEtimologia.\nIl termine Quaternario fu introdotto nella letteratura scientifica da Giovanni Arduino nel 1760, come quarto periodo della suddivisione delle ere del pianeta dopo il Primario, il Secondario e il Terziario.\nIl concetto fu ripreso dal francese Jules Desnoyers nel 1829, in occasione di un'analisi effettuata nel bacino della Senna. Egli constat\u00f2 che l'et\u00e0 di quei sedimenti era di molto inferiore rispetto alle rocce del Terziario.\nEvoluzione del termine nel pensiero scientifico.\nAgli inizi degli anni novanta del '900 si erano contrapposte due scuole di pensiero principali:\nLa questione \u00e8 stata risolta dalla Commissione Internazionale di Stratigrafia nel 2009 con la conferma del periodo Quaternario.\nSuddivisioni.\nLa Commissione Internazionale di Stratigrafia riconosce per il Quaternario la suddivisione in due epoche, secondo il seguente schema, ordinato dalla pi\u00f9 recente alla pi\u00f9 antica:\nClima.\nDurante i massimi glaciali la temperatura superficiale dell'acqua oceanica era di 4-5\u00a0\u00b0C inferiore a quella attuale (attualmente \u00e8 di circa 18\u00a0\u00b0C per le acque subtropicali e di 14\u00a0\u00b0C per le acque subpolari), mentre aveva valori simili per le acque tropicali. Durante gli interglaciali, la temperatura si situava 1-2\u00a0\u00b0C al di sopra dell'attuale.\nLa presenza di ghiaccio in gran parte dei continenti modific\u00f2 in larga misura il modello della circolazione atmosferica. I venti ai bordi dei margini glaciali erano forti e persistenti, a causa della grande abbondanza di aria densa e fredda proveniente dai ghiacciai. Questi venti raccoglievano e trasportavano grandi quantit\u00e0 di sedimenti fini erosi dai ghiacciai, accumulatisi come loess, che hanno formato depositi irregolari in varie zone del pianeta come nella valle del Missouri, in Europa centrale e in Cina.\nLe dune di sabbia erano pi\u00f9 ampie ed estese all'inizio del Quaternario; un buon esempio ne sono le colline di sabbia del Nebraska, che coprono un'area di 60.000\u00a0km\u00b2 e che sono oggi in gran parte ricoperte di pascoli.\nNel Pacifico del Sud il clima del Pleistocene era caratterizzato dal fenomeno del El Ni\u00f1o e da forti alisei. Durante i periodi glaciali le piogge erano meno abbondanti a causa della diminuzione dell'evaporazione acquea dagli oceani. Di conseguenza i deserti erano pi\u00f9 estesi e pi\u00f9 aridi.\nGlaciazioni.\nQuesto periodo ha attraversato almeno sette fasi glaciali di cui quattro principali:\nIl modello, proposto agli inizi del secolo scorso da Penck e Br\u00fcckner, prevedeva inizialmente quattro glaciazioni denominate Wurm, Riss, Mindell e Gunz, \u00e8 ormai considerato ampiamente superato e vale solo come testimonianza dell'evolversi delle Scienze Geologiche.\nA partire dagli anni settanta del XIX secolo infatti i ricercatori italiani hanno iniziato ad applicare i criteri gi\u00e0 largamente in uso all'estero, che distinguono fra \"clima\" e \"avanzata di ciascun ghiacciaio vallivo\". L'avanzata di un ghiacciaio \u00e8 infatti la risposta complessa a una serie di parametri, fra cui quello climatico.\nA parit\u00e0 di periodo climatico freddo infatti, entra in gioco l'umidit\u00e0 e quindi le precipitazioni: se non nevica, neanche al polo si possono formare ghiacciai. La barriera orografica delle Alpi influenza le precipitazioni nei due versanti opposti; le masse d'aria umida infatti tendono a scaricare tale umidit\u00e0 sul versante che incontrano, e quindi a giungere dall'altra parte come aria \"secca\" o \"bel tempo\". Una generalizzata nevicata su tutte le Alpi, versante settentrionale e versante meridionale, tale da creare grandi ghiacciai dappertutto nello stesso tempo \u00e8 pertanto poco usuale.\nOgni vallata ha le sue avanzate e i suoi ritiri dei ghiacciai, ed esse non sono contemporanee. Anche a parit\u00e0 di quota le valli attuali che ospitano ghiacciai sono poste a nord. Ma i ricercatori hanno anche \"osservato\", attraverso misurazioni protratte negli anni, ghiacciai attuali in avanzata a fianco (cio\u00e8 in valli limitrofe) di ghiacciai contemporaneamente in ritiro. \nNon \u00e8 corretto quindi parlare di \"glaciazioni\" in senso generale, fissando date e nomi validi per tutta l'Europa. W\u00fcrm e gli altri erano termini validi per le avanzate glaciali individuate a nord delle Alpi, dove lavoravano Penck e Br\u00fcckner; sul versante meridionale, cio\u00e8 in Italia, la storia \u00e8 stata diversa, e la sua \"scrittura\" \u00e8 ancora in corso.\nIn Italia settentrionale ad esempio l'ultima avanzata glaciale \u00e8 denominata \"Glaciazione Cant\u00f9\" per il ghiacciaio del Ticino, dell'Adda e dell'Oglio, e il suo massimo \u00e8 datato attorno a 18.000 anni fa; prima di questa si individuano le tracce di almeno una decina di altre avanzate glaciali e successivi completi ritiri, pi\u00f9 una glaciazione alla fine del Terziario, nel Pliocene. Per tale motivo anche la definizione di Quaternario come periodo delle glaciazioni sta lasciando il posto a modelli pi\u00f9 complessi.\nIn Italia e nell'Egeo l'attivit\u00e0 vulcanica \u00e8 intensa, con la formazione di tufi e l'effusione di magmi a composizione da basaltica ad alcalino-potassica, come le trachiti e le lipariti.\nPaleogeografia.\nIn questo periodo i continenti e i mari assunsero la forma che oggi troviamo: l'Inghilterra si divise dall'Europa, la Sicilia si allontan\u00f2 dall'Africa e dalla Calabria, il Mar Nero entr\u00f2 in contatto col Mar Egeo.\nNel breve periodo di tempo del Quaternario, la deriva complessiva dei continenti fu inferiore ai 100\u00a0km, una distanza pressoch\u00e9 irrilevante per la paleontologia. Tuttavia, gli aspetti geologici sono conservati con un dettaglio maggiore che per le altre epoche e sono facilmente riconducibili alle posizioni attuali, rivelando una serie di cambiamenti importanti per la geografia del pianeta.\nDurante il Pleistocene, come gi\u00e0 era successo nel Pliocene, l'Antartide fu sempre ricoperto dal ghiaccio. Non \u00e8 chiaro se la Groenlandia rimase sempre ghiacciata anche durante gli interglaciali. Nei periodi glaciali, i ghiacciai si estesero in alcune zone fino al 40\u00ba parallelo, ricoprendo gran parte del Nord America, dell'Europa e della Siberia.\nDurante l'ultimo massimo glaciale, circa 20.000 anni fa, il manto Laurentino ricopriva completamente il Canada, la Groenlandia e la parte settentrionale degli Stati Uniti con l'eccezione dell'Alaska, che rimase libera dai ghiacci a causa della scarsit\u00e0 delle precipitazioni. La superficie coperta dai ghiacci in questa zona \u00e8 stimata in 13-16 milioni di km\u00b2, con uno spessore di 4\u00a0km e un volume di 30 milioni di km3, cio\u00e8 pi\u00f9 dell'attuale Antartide.\nIn Eurasia, il manto Finnoscandinavo ricopriva l'Europa settentrionale includendo le Isole britanniche, il Mare del Nord, il Mar Baltico, la Germania, la Polonia, la Russia e la parte occidentale della Siberia. La parte centrale e orientale della Siberia era probabilmente libera dai ghiacci a causa della scarsit\u00e0 di precipitazioni. In totale la superficie coperta dai ghiacci \u00e8 stimata in 6,7 milioni di km\u00b2, con uno spessore di 2\u00a0km e un volume di 7 milioni di km3, cio\u00e8 circa un quarto della situazione americana.\nNell'emisfero australe, invece, la coltre ghiacciata dell'Antartide non era molto diversa dall'attuale. Le Ande erano ghiacciate a sud della Patagonia e c'erano ghiacciai anche in Nuova Zelanda ed in Tasmania. In Africa orientale e centrale i ghiacciai dei monti Kenya, Kilimanjaro e Ruwenzori erano pi\u00f9 estesi degli attuali e se ne trovavano anche nelle montagne dell'Etiopia e nella catena dell'Atlante.\nAl di fuori di queste zone si formarono ghiacciai anche nelle Alpi e nell'Himalaya. In totale si stima che alla massima estensione, quasi il 30% dell'intera superficie terrestre fosse coperta dal ghiaccio, per circa 44,4 milioni di km\u00b2, contro il 10% della situazione attuale, corrispondente a 14,9 milioni di km\u00b2. Inoltre al bordo dei ghiacciai si estendeva una cappa di permafrost di alcune centinaia di kilometri. La temperatura media al bordo dei ghiacciai era di -6\u00a0\u00b0C, mentre al bordo del permafrost rimaneva attorno allo 0\u00a0\u00b0C.\nLe glaciazioni produssero anche una serie di effetti correlati, tra cui i principali furono l'erosione e la deposizione di materiali su grandi aree dei continenti, la modifica dei bacini fluviali, la creazione di migliaia di laghi, la variazione del livello dei mari, aggiustamenti isostatici della crosta terrestre e anomalie nella circolazione dei venti. A ogni avanzamento dei ghiacci, enormi quantit\u00e0 di acqua venivano intrappolate nei ghiacciai, provocando variazioni del livello dei mari che potevano superare anche i 100 metri; questa enorme quantit\u00e0 d'acqua, dello spessore fino a 3\u20134\u00a0km, veniva poi liberata durante i periodi interglaciali, come quello in cui ci troviamo ora, facendo retrocedere la linea di costa a cui si accompagnavano i movimenti isostatici di aggiustamento di alcune regioni.\nNel corso di queste oscillazioni emergeva il tratto del Canale della Manica, formando un ponte terrestre tra il continente europeo e la Gran Bretagna; si formava anche la Beringia, il ponte di terra tra Asia e Nordamerica; il continente asiatico era unito via terra con le isole dell'Indonesia, della Nuova Guinea, del Giappone e di Taiwan; l'Australia era collegata con la Nuova Zelanda e la Tasmania. L'abbassamento del livello del mare trasformava il Mar Nero e il Mar Baltico in laghi di acqua dolce, che venivano poi inondati di nuova acqua salata quando si riaprivano lo stretto del Bosforo e lo Skagerrak. I Grandi Laghi americani e canadesi sono il risultato dell'ultimo ciclo di glaciazione.\nNei vari cicli glaciali e interglaciali si ebbero varie disposizioni di laghi e baie. Lo studio dei depositi continentali, costieri e dei fondi marini ci permette oggi una buona conoscenza dei fenomeni che si sono succeduti e che hanno portato allo sviluppo delle colline moreniche, dei bacini fluviali, lacustri, dei depositi eolici (loess) e alla formazione degli ultimi rilievi alpini.\nFlora.\nI severi cambiamenti climatici durante i cicli di glaciazioni ebbero importanti conseguenze anche sulla flora e la fauna. A ogni avanzata dei ghiacci, grandi estensioni continentali si spopolavano completamente e le piante e gli animali si ritiravano verso sud a mano a mano che il fronte ghiacciato progrediva. Furono situazioni di forte stress assommate alla riduzione di spazio vitale e alla scarsit\u00e0 delle fonti di alimentazione. I fossili mostrano tuttavia una flora non molto dissimile dalle forme attuali.\nFauna.\nLa fauna fu fortemente influenzata dai cicli delle glaciazioni, molto pi\u00f9 della flora. Verso la fine del Pleistocene si produsse un grande evento di estinzione dei grandi mammiferi: in tutti i continenti scomparvero gli animali dal peso superiore a una tonnellata, con l'eccezione dell'Africa e dell'Asia meridionale (che per\u00f2 conobbero comunque una drastica riduzione della biodiversit\u00e0 e la perdita della maggior parte dei generi di proboscidati, ippopotami e rinoceronti, oltre a moltissimi super predatori). Tra le specie scomparse sono da annoverare i mammut, i mastodonti e in generale la maggioranza dei proboscidati, l'orso delle caverne, il megaterio, il gliptodonte, lo \"Smilodon\" e il megacero. Anche l'Uomo di Neanderthal, assieme a tutti gli ominidi eccetto l'uomo sapiens (e forse l'uomo di flores) scomparve in questo periodo.\nLe estinzioni sono continuate anche nell'Olocene e per la prima volta alcune di esse possono essere attribuite anche (o soprattutto) all'intervento dell'Uomo, procedendo cronologicamente in maniera simile all'espansione del genere Homo (primo ciclo di estinzioni tra 1,7 milioni e 900.000 anni fa) o alla specie sapiens (dai 120.000 agli 11.000 anni fa, successivamente nelle isole come Madagascar e Nuova Zelanda). L'evento di estinzione dell'Olocene viene definito come la sesta estinzione di massa.\nEvoluzione dell'Uomo.\nIl Quaternario \u00e8 soprattutto caratterizzato dalla grande evoluzione del genere Homo che ha portato all'Homo sapiens, la specie a cui apparteniamo noi.\nGli ultimi Australopitechi (attivi nell'intervallo di tempo da 4 a 1,1 milioni di anni fa) vivevano durante la prima met\u00e0 del Pleistocene. Avevano gi\u00e0 un'andatura bipede anche se il loro cervello aveva le dimensioni di quello delle grandi scimmie odierne. Il genere Homo fece la sua comparsa nel Pleistocene, sviluppandosi presto attraverso una serie di adattamenti sempre pi\u00f9 evoluti che comprendono l'Homo habilis, l'Homo erectus, linee collaterali come l'Homo neanderthalensis, fino alla comparsa in Africa dell'Homo sapiens, la specie che ha rimpiazzato tutte le altre. Attraverso successive migrazioni, rese possibili anche dal basso livello dei mari che permise di raggiungere via terra tutti i continenti (ad esclusione dell'Antartide), l'Homo sapiens ha attualmente colonizzato tutto il pianeta."}
{"id": "2702249", "revid": "33689", "url": "https://it.wikipedia.org/wiki?curid=2702249", "title": "Entit\u00e0 della Bosnia-Erzegovina", "text": ""}
{"id": "2702253", "revid": "121767094", "url": "https://it.wikipedia.org/wiki?curid=2702253", "title": "De Temporum Fine Comoedia", "text": "De Temporum Fine Comoedia, letteralmente \u00abOpera della fine dei tempi\u00bb, \u00e8 un'opera del compositore tedesco Carl Orff, che fu anche autore del libretto.\nLa partitura fu l'ultimo lavoro di Orff, che impieg\u00f2 ben dieci anni per comporla: dal 1962 al 1972 (una successiva versione risale al 1979). \u00c8 stata presentata in prima mondiale al Festival di Salisburgo il 20 agosto 1973, nella messinscena di August Everding e sotto la direzione musicale di Herbert von Karajan, che ha diretto la Symphonieorchester des Westdeutschen Rundfunks K\u00f6ln con un cast molto prestigioso che includeva Anna Tomowa-Sintow, Christa Ludwig, Peter Schreier e Josef Greindl.\nIl lavoro \u00e8 una rappresentazione sacra cantata in greco, tedesco e latino. Nella sua ultima partitura, il compositore evoc\u00f2 la sua visione della fine del mondo.\nTrama.\nL'opera \u00e8 divisa in tre parti, ognuna con dei propri personaggi.\nUn prologo - uomo; ruolo parlato. \nVi \u00e8 anche un coro di bambini e una voce tenore fuori campo, registrata su nastro magnetico.\nVi \u00e8 anche un doppio coro di soprani e contralti utilizzato verso la fine, cos\u00ec come due solisti, un tenore e un contralto, a rappresentare la \"Vox Mundana\". Un coro di bambini \u00e8 anche utilizzato per rappresentare le \"Voces caelestes\".\nLa musica.\nOrganico orchestrale.\nLa partitura prevede un organico orchestrale inconsueto:\nLa sezione delle percussioni, che richiede circa 25-30 esecutori, si compone di:\n(*) Il hyoshigi vengono utilizzati solo all'interno del pianoforte al culmine della parte III, in cui sono colpite sulle corde pianoforte da un percussionista.\nC'\u00e8 anche una parte parlata, l'eco di uno dei dialoghi parlati delle sibille, accompagnata da una macchina del vento.\nRevisione del 1979.\nOrff in seguito fece ampie revisioni del \"De Temporum Fine Comoedia\", con molti cambiamenti nell'orchestrazione. Nella sua revisione del 1979 sono stati aggiunti i seguenti strumenti:\nI seguenti strumenti sono stati eliminati:\nLe modifiche apportate alla musica pre-registrata consistono nell'aggiunta dei seguenti elementi:\nLe altre omissioni sono:"}
{"id": "2702257", "revid": "110157", "url": "https://it.wikipedia.org/wiki?curid=2702257", "title": "Neftekamsk", "text": "Neftekamsk (in baschiro \"Neftekama\") \u00e8 una citt\u00e0 della Russia europea centro-orientale (Repubblica Autonoma della Baschiria). Sorge nel pedemonte uraliano occidentale, a breve distanza dal corso del fiume Kama, 250\u00a0km a nordovest della capitale Ufa.\nFondata nel 1957 in seguito all'inizio dello sfruttamento dell'importante giacimento petrolifero di \"Arlanskij\", ottenne lo \"status\" di citt\u00e0 nel 1963.\nIl suo nome deriva dalle parole \"Kama\" (il fiume che scorre nelle vicinanze) e \"neft\", che in russo significa \"petrolio\"."}
{"id": "2702258", "revid": "547992", "url": "https://it.wikipedia.org/wiki?curid=2702258", "title": "Attilio Cubeddu", "text": "Biografia.\nNato ad Arzana nel 1947, noto fin da giovanissimo alle forze dell'ordine per i suoi numerosi precedenti penali, prese parte ai sequestri Rangoni Machiavelli e Bauer in Emilia-Romagna, messi a segno entrambi nel 1983, e al sequestro Peruzzi, messo a segno in Toscana nel 1981, e si diede alla latitanza. Arrestato nell'aprile del 1984 a Riccione, fu condannato a 30 anni di carcere.\nIn carcere si comport\u00f2 da detenuto modello, riuscendo a ottenere numerosi permessi premio; durante uno di questi permessi, concessogli nel gennaio del 1997 con rientro previsto per il 7 febbraio, non torn\u00f2 per\u00f2 al carcere di Badu 'e Carros di Nuoro e si diede alla latitanza, rimanendo coinvolto nel sequestro di Giuseppe Soffiantini (fu il custode dell'ostaggio) e nell'omicidio del poliziotto dei Nocs Samuele Donatoni, reati per i quali \u00e8 stato condannato a 30 anni per il primo, ma assolto in via definitiva nel dicembre 2017 per il secondo. Venne fortemente sospettato (anche se mai formalmente incriminato) anche per il sequestro di Silvia Melis, rapita a Tortol\u00ec, in Ogliastra, nel 1997.\nDal 1998 \u00e8 ricercato in campo internazionale, anche se all'epoca si fece strada l'ipotesi che fosse morto, forse ucciso da Giovanni Farina, un suo complice, per non dividere il denaro del riscatto per il Sequestro Soffiantini.\nLe indagini per la cattura.\nNel 2012 il procuratore Domenico Fiordalisi ha riaperto le indagini sul latitante Cubeddu, convinto che in realt\u00e0 non sia morto e si nasconda insieme alla famiglia nel suo territorio, l'Ogliastra, protetto da molti fiancheggiatori."}
{"id": "2702262", "revid": "188323", "url": "https://it.wikipedia.org/wiki?curid=2702262", "title": "Bib-Mousse", "text": ""}
{"id": "2702267", "revid": "767487", "url": "https://it.wikipedia.org/wiki?curid=2702267", "title": "Lista dei 30 latitanti pi\u00f9 pericolosi d'Italia", "text": ""}
{"id": "2702269", "revid": "6923", "url": "https://it.wikipedia.org/wiki?curid=2702269", "title": "Trofeo Rally Sardegna", "text": "Il Trofeo Rally Sardegna viene assegnato ogni anno al miglior pilota e navigatore della stagione. Nel 2009 il trofeo e vinto da Ivan Pisciottu come pilota e da \"Alessandro Silecchia\" come navigatore.\nGare 2009.\nNel 2009 molte le gare in programma e poi annullate: Ronde del Maestrale, Ronde Catalana, Ronde dell'Asinara, Ronde dell'Omodeo (rinviata a marzo 2010) e il Rally del Sole."}
{"id": "2702277", "revid": "183483", "url": "https://it.wikipedia.org/wiki?curid=2702277", "title": "Abell 21", "text": "Abell 21 (nota anche come Nebulosa Medusa o Sh2-274) \u00e8 una nebulosa planetaria visibile nella costellazione dei Gemelli.\nSi osserva nella parte meridionale della costellazione, al confine col Cane Minore; pu\u00f2 essere individuata tramite l'aiuto di , una stella di quarta magnitudine da cui la nebulosa dista appena 1\u00b020' in direzione NNW. Grazie alle sue dimensioni e alla sua relativamente elevata luminosit\u00e0, \u00e8 un facile soggetto per l'astrofotografia amatoriale, se si dispone di un telescopio di potenza medio-alta. Il periodo pi\u00f9 propizio per la sua osservazione nel cielo serale va da dicembre a maggio e gli osservatori dell'emisfero boreale sono leggermente pi\u00f9 avvantaggiati, sebbene la bassa declinazione della nube la renda visibile da tutte le aree popolate della Terra.\nLa nebulosa appare come un intrico di filamenti luminosi orientati a formare una sorta di semiconferenza aperta sul lato nordoccidentale; il suo aspetto la rende molto simile ad un resto di supernova, al punto che inizialmente fu considerata come tale. In seguito, tramite le misurazioni sulle sue emissioni e della sua velocit\u00e0 di espansione, si scopr\u00ec la sua appartenenza alla classe delle nebulose planetarie, sebbene in una fase avanzata a causa della sua et\u00e0, stimata attorno agli 8800 anni. La stella centrale, una nana bianca, si trova in una posizione particolare del Diagramma HR, al di sotto del ramo delle nane bianche, quasi sul bordo della fascia in cui trovano le stelle bianche di sequenza principale."}
{"id": "2702280", "revid": "1645873", "url": "https://it.wikipedia.org/wiki?curid=2702280", "title": "Lopare", "text": "Lopare (in serbo cirillico: \u041b\u043e\u043f\u0430\u0440\u0435), \u00e8 una citt\u00e0 e comune nel nord-est della Bosnia ed Erzegovina, nonch\u00e9 parte della regione di Bijeljina, sotto la giurisdizione della Repubblica Serba con 16.658 abitanti al censimento 2013.\nPopolazione.\nIl censimento ufficiale del 1991 mostrava i seguenti dati:\nComune di Lopare - totale: 32.537\nCitt\u00e0 di Lopare - totale: 1.720\nDopo la guerra la cittadina di \u010celi\u0107 \u00e8 stata separata dal comune ed \u00e8 andata a formare una nuova omonima municipalit\u00e0.\nLa sua popolazione secondo le stime si attesta sulle 12.000 unit\u00e0 mentre quella di Lopare sarebbe di 18.000 persone."}
{"id": "2702282", "revid": "220256", "url": "https://it.wikipedia.org/wiki?curid=2702282", "title": "Letteratura apocalittica", "text": ""}
{"id": "2702288", "revid": "745179", "url": "https://it.wikipedia.org/wiki?curid=2702288", "title": "Manifesto della Razza", "text": ""}
{"id": "2702290", "revid": "809148", "url": "https://it.wikipedia.org/wiki?curid=2702290", "title": "Anarmonicit\u00e0", "text": "L'anarmonicit\u00e0 rappresenta la deviazione di un sistema oscillante rispetto al modello dell'oscillatore armonico, ed \u00e8 calcolabile facendo ricorso alla teoria perturbativa nel caso di basse anarmonicit\u00e0 o ad altre tecniche numeriche se essa \u00e8 consistente. Nell'oscillatore anarmonico \u00e8 possibile osservare multipli della frequenza fondamentale dell'oscillatore formula_1 che differisce dalla formula_2 del moto armonico in prima approssimazione proporzionalmente al quadrato della ampiezza di oscillazione A:\nPerci\u00f2 risulta il manifestarsi di oscillazioni con le frequenze delle armoniche superiori formula_5 e formula_6 ecc., dove formula_1 \u00e8 la frequenza fondamentale dell'oscillatore. Inoltre, la frequenza formula_1 devia dalla frequenza naturale formula_2.\nIn un sistema di oscillatori con modi normali formula_10, formula_11, ... l'anarmonicit\u00e0 si risolve in oscillazioni addizionali con frequenze formula_12.\nL'anarmonicit\u00e0 modifica anche il profilo della curva di risonanza, portando ad interessanti fenomeni come la risonanza nonlineare e la risonanza superarmonica.\nPrincipio generale.\nUna versione generalizzata dell'oscillatore armonico \u00e8 quella di un sistema altamente idealizzato che oscilla con una singola frequenza, irrispettosa della quantit\u00e0 di energia cedutagli dall'esterno. Conseguentemente, la frequenza fondamentale dell'oscillatore armonico \u00e8 indipendente dall'ampiezza delle vibrazioni. In un oscillatore anarmonico accade il contrario: la relazione dinamica tra forza e spostamento non \u00e8 pi\u00f9 lineare ma dipende dall'ampiezza dell'oscillazione, e quindi anche la frequenza pu\u00f2 dipendervi. Questi cambiamenti risultano in un accoppiamento parametrico dell'energia ad altre frequenze.\nEsempi fisici.\nCi sono molti sistemi nel mondo fisico: a livello meccanico la nonlinearit\u00e0 sorge gi\u00e0 nel caso pi\u00f9 semplice nel pendolo matematico per angoli crescenti, che tende peraltro a esibire comportamenti caotici; come anche in una molla in snervamento o il cui peso non \u00e8 rigido. In effetti la nonlinearit\u00e0 sopraggiunge quando l'ampiezza oltrepassa valori-soglia.\nEsempi fuori dalla meccanica sono semiconduttori non in equilibrio che posseggono una popolazione calda abbastanza grande e che tendono ad esibire oscillazioni anarmoniche legate alla massa effettive delle cariche, cos\u00ec come plasmi ionosferici. Un atomo la sperimenta uno sdoppiamento tra centro di massa del nucleo atomico e la nube elettronica sotto l'applicazione di un campo elettrico: si genera un dipolo elettrico che si comporta come oscillatore, e per intensit\u00e0 di campo crescenti perde la sua linearit\u00e0 come un sistema meccanico. L'anarmonicit\u00e0 gioca anche un ruolo importante nei reticoli cristallini, nelle vibrazioni quantistiche molecolari , e in acustica.\nMetodo di Weierstrass.\nSi consideri un potenziale unidimensionale formula_13 supposto simmetrico rispetto all'asse formula_14, la forma della curva pu\u00f2 essere implicitamente determinata a partire dal periodo formula_15 delle oscillazioni con energia totale formula_16 secondo l'equazione:"}
{"id": "2702295", "revid": "1427733", "url": "https://it.wikipedia.org/wiki?curid=2702295", "title": "Premier League Malti 1984-1985", "text": "L'edizione 1984-1985 della Premier League maltese \u00e8 stata la settantesima edizione della massima serie del campionato maltese di calcio. Il titolo \u00e8 stato vinto per la prima volta dal Rabat Ajax.\nA causa di uno sciopero dei calciatori, non \u00e8 stata disputata la sesta giornata di campionato. Le partite di quel turno: \nnon sono state recuperate.\nIl torneo ha visto retrocedere per la prima (e finora unica) volta nella sua storia il , storica \"grande\" del calcio maltese."}
{"id": "2702299", "revid": "729019", "url": "https://it.wikipedia.org/wiki?curid=2702299", "title": "Pappenheimer", "text": "Pappenheimer \u00e8 una spada da cavalleria pesante (corazzieri) pare ideata da Gottfried Heinrich, conte di Pappenheim per i suoi reggimenti all'inizio della Guerra dei Trent'Anni, poi diffusasi ampiamente negli eserciti d'Europa durante il XVII secolo. La peculiare guardia delle spade portate dai corazzieri di Pappenheim riscosse un grande successo, finendo con il venire adottato anche per la striscia d'uso civile. Pi\u00f9 che un modello specifico di spada, il termine \"Pappenheimer\" indica perci\u00f2 una spada montante \"fornimento alla Pappenheim\".\nCostruzione.\nCi\u00f2 che differenzia la \"Pappenheimer\" dalla massa di spade simili dell'epoca (per esempio la Vallona con cui viene spesso confusa) \u00e8 la guardia; anche se l'evoluzione di quest'ultimo inizia gi\u00e0 sul finire del 1500 lo si pu\u00f2 datare, quanto a creazione, tra il 1630 ed il 1640.\nSi tratta di una guardia a tre ponti frontalmente simmetrica con bracci rivolti in senso opposto nel piano della lama. Il ponte maggiore \u00e8 collegato da uno o pi\u00f9 raccordi a quello mediano riempito da una calotta messa a giorno da stelle e sforature. Ponte e calotta sono piegati verso il pomolo formando un angolo di circa 45\u00b0 con il piano della lama. Il ponte maggiore \u00e8 rinforzato da un puntone che lo collega al braccio posteriore ed al colmo \u00e8 collegato alla lunetta di guardia da un raccordo.\nStoria.\nIn realt\u00e0 \u00e8 molto probabile che questo nome derivi pi\u00f9 dal fatto che gli eserciti di questo condottiero ne facessero largo uso e/o che lo stesso conte venisse rappresentato in un'incisione di Wenzel Hollar con una di queste spade.\nLa buona protezione della mano garantita dalla guardia \"alla Pappenheim\", lontano comunque dall'ingombro e dal peso della \"guardia a gabbia\" in uso su altri modelli di spada, come la schiavona dei mercenari croati, guadagn\u00f2 un enorme successo a questo tipo di guardia. Sia le strisce d'uso civile che le spade da fante e le spade da cavaliere (fossero esse spadone, costolieri o sciabole) iniziarono a sfoggiare fornimenti Pappenheimer. Il successo dell'innovazione valse sia per i paesi cattolici che per i paesi protestanti: famoso l'esempio di Gustavo II Adolfo di Svezia, il mortale nemico del Conte di Pappenheim, ritratto con al fianco una spada con fornimento Pappenheimer.\nProprio il successo artistico della guardia Pappenheimer ben ci testimonia la diffusione di quest'arma. Incontriamo infatti una spada \"alla Pappenheim\" nel \"San Vittore\" di Giovanni Francesco Guerrieri (1654)."}
{"id": "2702309", "revid": "686936", "url": "https://it.wikipedia.org/wiki?curid=2702309", "title": "National Football League 2003", "text": "La stagione NFL 2003 fu la 84\u00aa stagione sportiva della National Football League, la massima lega professionistica statunitense di football americano. La finale del campionato, il Super Bowl XXXVIII, si disput\u00f2 il 1\u00ba febbraio 2004 al Reliant Stadium di Houston, in Texas e si concluse con la vittoria dei New England Patriots sui Carolina Panthers per 32 a 29. La stagione inizi\u00f2 il 4 settembre 2003 e si concluse con il Pro Bowl 2004 che si tenne l'8 febbraio 2004 a Honolulu.\nModifiche alle regole.\nDurante la stagione venne introdotta la seguente modifica al regolamento:\nStagione regolare.\nLa stagione regolare inizi\u00f2 il 4 settembre e termin\u00f2 il 28 dicembre 2003, si svolse in 17 giornate durante le quali ogni squadra disput\u00f2 16 partite secondo le regole del calendario della NFL.\nGli accoppiamenti \"Intraconference\" e \"Interconference\" tra \"Division\" furono i seguenti\nPlay-off.\nI play-off iniziarono con il \"Wild Card Weekend\" il 3 e 4 gennaio 2004. I \"Divisional Playoff\" si giocarono il 10 e 11 gennaio e i \"Conference Championship Game\" il 18 gennaio. Il Super Bowl XXXVIII si gioc\u00f2 il 1\u00ba febbraio nel Reliant Stadium di Houston."}
{"id": "2702312", "revid": "287204", "url": "https://it.wikipedia.org/wiki?curid=2702312", "title": "Poliisobutilene", "text": "Il poliisobutilene (PIB) \u00e8 una gomma sintetica, un omopolimero di 2-metil-1-propene, prodotto dalla polimerizzazione di circa il 98% di isobutilene con circa il 2% di isoprene. Viene commerciato dalla BASF con i nomi commerciali \"Oppanol\", \"Oppanol B\" e \"Oppanol C\".\nDescrizione e caratteristiche.\nStrutturalmente, il Poliisobutilene somiglia al polipropilene, con due gruppi metilici sostituito in ogni altro atomo di carbonio.\nIl suo colore va dall'incolore a giallo chiaro ed \u00e8 viscoelastico, inoltre \u00e8 generalmente inodore e insapore, anche se pu\u00f2 esibire un lieve odore caratteristico.\nPossiede un'eccellente impermeabilit\u00e0, e un'elevata flessibilit\u00e0."}
{"id": "2702314", "revid": "28524460", "url": "https://it.wikipedia.org/wiki?curid=2702314", "title": "Anonima Veritas Editrice", "text": ""}
{"id": "2702318", "revid": "28524494", "url": "https://it.wikipedia.org/wiki?curid=2702318", "title": "Giovent\u00f9 Cattolica", "text": ""}
{"id": "2702319", "revid": "250563", "url": "https://it.wikipedia.org/wiki?curid=2702319", "title": "Euroseries 3000 stagione 2008", "text": ""}
{"id": "2702320", "revid": "310175", "url": "https://it.wikipedia.org/wiki?curid=2702320", "title": "Telelazio Reteblu", "text": ""}
{"id": "2702323", "revid": "28524556", "url": "https://it.wikipedia.org/wiki?curid=2702323", "title": "Regal Societ\u00e0 d'Incoraggiamento alle Scienze Naturali di Napoli", "text": ""}
{"id": "2702324", "revid": "122952326", "url": "https://it.wikipedia.org/wiki?curid=2702324", "title": "Giuliano Mauri", "text": "Biografia.\nMauri \u00e8 noto per le sue installazioni ambientali, definite \u00abarchitetture naturali\u00bb, eseguite con rami e tronchi di legno: la sua opera si fonda sul presupposto \u2013 legato alla naturale caducit\u00e0 del materiale impiegato \u2013 che la natura riempir\u00e0 i vuoti lasciati dal disfacimento del legno, dando luogo quindi a una sorta di dialogo con l'artista. Ha preso parte alla Biennale di Venezia nel 1976, alla Triennale di Milano nel 1992 e alla Biennale di Penne nel 1994.\nFra i suoi lavori si annoverano i \"Mulini\", la \"Scala del Paradiso\", il \"Bosco sull'isola\" (situato nei pressi della sorgente del Tormo, nel Lodigiano), il \"Reattore\" del parco comunale di Carvico, la \"Casa della memoria\" di Saint Louis e gli \"Osservatori estimativi\" realizzati a G\u00f6rlitz (Germania) e a Zgorzelec (Polonia). Una sua opera molto nota \u00e8 la \"Cattedrale vegetale\", costruita del 2001 nell'ambito di Arte Sella; nello stesso anno, l'artista cur\u00f2 la scenografia della \"Norma\" rappresentata nello Sferisterio di Macerata. La \"Voliera per umani\" del Parco di Monza risale al 2006; due anni pi\u00f9 tardi furono portati a compimento l\"'Anfiteatro della val di Bisenzio\" a Cantagallo e il \"Ponte vegetale\" presso il Castello di Padernello.\nNel 2010, come primo omaggio postumo alla produzione di Mauri, fu realizzata una nuova installazione della \"Cattedrale vegetale;\" l'opera si trova nel comune di Oltre il Colle, ai piedi del pizzo Arera, nelle Prealpi Bergamasche Centrali. In seguito al maltempo del 29 ottobre 2018 la struttura \u00e8 stata completamente danneggiata e distrutta da un nubifragio. Nel 2017 fu completata la terza \"Cattedrale vegetale\", sita a Lodi nei pressi del ponte sull'Adda; l'opera fu costruita sotto la direzione artistica dei figli Roberto e Mauro La struttura, in seguito a nubifragi e tempeste abbattutisi nella zona, \u00e8 stata quasi completamente distrutta e nella primavera del 2019 si \u00e8 deciso di rimuovere anche le poche colonne rimaste in piedi.\nGiuliano Mauri riposa nel cimitero di Riolo, presso Lodi."}
{"id": "2702326", "revid": "486946", "url": "https://it.wikipedia.org/wiki?curid=2702326", "title": "Coppa CEV maschile", "text": ""}
{"id": "2702327", "revid": "486946", "url": "https://it.wikipedia.org/wiki?curid=2702327", "title": "Coppa CEV femminile", "text": ""}
{"id": "2702329", "revid": "228587", "url": "https://it.wikipedia.org/wiki?curid=2702329", "title": "Arthur McBride", "text": "Arthur McBride altrimenti intitolata Arthur McBride and the Sergeant \u00e8 una canzone tradizionale irlandese.\nFu raccolta per la prima volta attorno al 1840 a Limerick da Patrick Weston Joyce, e poi nel Donegal da George Petrie. Altre versioni sono diffuse in Scozia, nel Suffolk e nel Devon.\nTesto.\nSi tratta di una canzone di protesta contro il reclutamento. \nIl narratore e suo cugino, appunto Arthur McBride, passeggiano in riva al mare la mattina di Natale, quando vengono avvicinati da tre inglesi addetti al reclutamento: un sergente, un caporale e un tamburino. I militari tentano di convincere gli irlandesi ad arruolarsi, esaltando il valore di chi serve il Re d'Inghilterra, ma soprattutto la paga ricca e il fascino dei soldati. Arthur McBride ribatte al sergente che tutte le sue proposte sono allettanti, ma effimere; infatti la vita nell'esercito \u00e8 rischiosa e nel giro di breve tempo sarebbero finiti a combattere in Francia e l\u00ec probabilmente uccisi. Il sergente si sente offeso per la risposta sprezzante e minaccia di usare la spada contro di loro. I due irlandesi, in risposta, colpiscono i militari con i loro \"shillelagh\", li derubano del denaro e gettano le spade e il tamburo nell'oceano.\nUna canzone simile, ambientata durante la Prima guerra mondiale e priva di una conclusione violenta, \u00e8 \"The Recruiting Sergeant\".\nIl brano \u00e8 stato cantato da numerosi interpreti, tra i quali Bob Dylan, i Planxty e Paul Brady."}
{"id": "2702333", "revid": "287204", "url": "https://it.wikipedia.org/wiki?curid=2702333", "title": "FIBA Africa Clubs Champions Cup 2009-2010", "text": "La FIBA Africa Clubs Champions Cup del 2009 \u00e8 una competizione per club di pallacanestro maschile che si \u00e8 tenuta a Kigali in Ruanda dall'11 al 21 dicembre 2009; \u00e8 stata la ventiquattresima edizione della massima competizione per club africani di pallacanestro.\n\u00c8 stata vinta dal CD Primeiro de Agosto, squadra di Luanda che \u00e8 giunta al sesto titolo continentale, nella finale contro i connazionali del Petro Atl\u00e9tico.\nRegular Season.\nGruppo A.\nAS Avia\u00e7\u00e3o ritirato all'inizio della fase a gironi."}
{"id": "2702335", "revid": "310175", "url": "https://it.wikipedia.org/wiki?curid=2702335", "title": "Telelazio", "text": ""}
{"id": "2702339", "revid": "2110845", "url": "https://it.wikipedia.org/wiki?curid=2702339", "title": "Guy Boissi\u00e8re", "text": "Nuotatore di buon livello (fu campione del mondo militare nella staffetta 4x200), \u00e8 diventato noto tuttavia come allenatore. Allen\u00f2 infatti dal 1952 al 2005 la societ\u00e0 \"Club des Vikings de Rouen\" e dal 1960 al 1991 la nazionale francese di nuoto.\nTra i nuotatori da lui lanciati a livello di club ci sono St\u00e9phan Caron (campione europeo, vicecampione mondiale e due volte bronzo olimpico sui 100m stile libero), Xavier Savin (pi\u00f9 volte campione di Francia e finalista olimpico nei 100 m farfalla), Christine Duperron (finalista europea sugli 800 m stile libero) e Andr\u00e9 Foucard (finalista europeo sui 100 m stile libero), ma molti altri ne guid\u00f2 a livello di nazionale (tra gli altri, Michel Rousseau, Julien Sicot, Florence Caruel).\nA lui \u00e8 dedicato il complesso sportivo sull'isola Lacroix a Rouen, dove sorgono le piscine e lo stadio del ghiaccio."}
{"id": "2702342", "revid": "297771", "url": "https://it.wikipedia.org/wiki?curid=2702342", "title": "Costante di Archimede", "text": ""}
{"id": "2702343", "revid": "1305772", "url": "https://it.wikipedia.org/wiki?curid=2702343", "title": "M'era Luna Festival", "text": "Il M'Era Luna Festival \u00e8 un festival di musica alternative rock/gothic rock. Si tiene annualmente a Hildesheim in Germania il secondo fine settimana di agosto.\nLo spettacolo si svolge al Flugplatz Hildesheim-Drispenstedt, una ex base aerea dell'esercito inglese.\nAl M'Era Luna vengono concessi spazi per il campeggio. Sono presenti due palchi: il primo viene allestito all'aperto ogni anno in occasione nel festival, mentre il secondo viene collocato in uno degli hangar. Vi sono state alcune lamentele dovute alla cattiva acustica dell\"'hangar-stage\". Il venerd\u00ec ed il sabato sera vengono inoltre proposti dei Dj set.\nCon la media di 20\u00a0000-25\u00a0000 spettatori all'anno (21\u00a0000 nel 2005 e 23\u00a0000 nel 2009), molti dei quali in arrivo tramite l'aeroporto di Hannover e successivi collegamenti stradali o ferroviari, il M'Era Luna \u00e8 uno dei maggiori eventi della scena gothic in Germania.\n\"Line-up\" delle edizioni.\n2000.\nIl M'Era Luna Festival 2000 si \u00e8 tenuto il 12 e 13 agosto.\nThe Sisters of Mercy, HIM, And One, The Mission, Marc Almond, Faith and the Muse, Tiamat, Anathema, Haggard, Umbra et Imago, L'\u00c2me Immortelle, The Cassandra Complex, Die Krupps, The Godfathers, Suicide Commando, Lithium, Letzte Instanz, The 69 Eyes, The House of Usher, Zeromancer, Fields of the Nephilim, Project Pitchfork, Phillip Boa &amp; The Voodooclub, Anne Clark, VNV Nation, Oomph!, Rosenfels, Velvet Acid Christ, Funker Vogt, Evil's Toy, \u00c6nima, Estampie, Diary of Dreams, Illuminate, Stromkern, Mila Mar, Merlons, Near Dark.\n2001.\nIl M'Era Luna Festival 2001 si \u00e8 tenuto l'1 e 2 settembre.\nZ.e.t.a.X, Inscape, Pinko Star, Schock, Clan of Xymox, Fading Colours, Zeromancer, Star Industry, Gary Numan, Poems for Laila, Goethes Erben, Lucyfire, Theatre of Tragedy, Lacuna Coil, De/Vision, Letzte Instanz, The 69 Eyes, Justin Sullivan, Covenant, The Inchtabokatables, Wolfsheim, Escape with Romeo, Beborn Beton, T.O.Y., Icon of Coil, Yvonne, Obscyre, Inkubus Sukkubus, S.P.O.C.K., Atrocity, Melotron, Subway to Sally, Terminal Choice, Apoptygma Berzerk, In Strict Confidence, Paradise Lost, Mesh, The Cult, L'\u00c2me Immortelle, Marilyn Manson.\n2002.\nIl M'Era Luna Festival 2002 si \u00e8 tenuto il 10 e 11 agosto.\nZeraphine, Culture Kult\u00fcr, The Cascades, Sonar, Pinko Star, Angels and Agony, Tanzwut, Pzycho Bitch, Sulpher, Seabound, Rosenfels, Assemblage 23, L'\u00c2me Immortelle, , In Extremo, Blutengel, The 69 Eyes, Hocico, VNV Nation, Suicide Commando, The Sisters of Mercy, Care Company, Z.e.t.a.X, The Bloodflowerz, Elusive, Schandmaul, Carpe Diem, Within Temptation, Ataraxia, Funker Vogt, After Forever, Oomph!, Das Ich, Ikon, Nosferatu, London After Midnight, The Gathering, Soft Cell, Therion, HIM.\n2003.\nIl M'Era Luna Festival 2003 si \u00e8 tenuto il 9 e 10 agosto.\nPlacebo, Nightwish, Apocalyptica, Project Pitchfork, Deine Lakaien, Killing Joke, Apoptygma Berzerk, Phillip Boa &amp; The Voodooclub feat. Pia Lund, Subway to Sally, Within Temptation, Camouflage, Blutengel, Terminal Choice, Mesh, Diary of Dreams, In Strict Confidence, Wayne Hussey, Melotron, Unheilig, The Cr\u00fcxshadows, Red Lorry Yellow Lorry, After Forever, Illuminate, Haujobb, Neuroticfish, Dive, Mila Mar, Qntal, Lithium, Autumn, Evereve, Zeraphine, Gothminister, Xandria, Ncor, [:SITD:], Chillburn, Hekate, Colony 5, The Breath of Life.\n2004.\nIl M'Era Luna Festival 2004 si \u00e8 tenuto il 7 e 8 agosto.\nOomph!, Wolfsheim, Anne Clark, ASP, Funker Vogt, Covenant, Suicide Commando, The Fair Sex, Blutengel, Within Temptation, Fixmer/McCarthy, In Strict Confidence, The Eternal Afflict, Rotersand, Decoded Feedback, , Samsas Traum, Faith and the Muse, Gothminister, Schandmaul, Pink Turns Blue, Chamber, Elis, Cold, Lacrimosa, Therion, De/Vision, Exilia, Warren Suicide, Icon of Coil, Soman, In Extremo, L'\u00c2me Immortelle, The Mission, Tristania, Fiddler's Green, Umbra et Imago, Epica, Saltatio Mortis, Flowing Tears.\n2005.\nIl M'Era Luna Festival 2005 si \u00e8 tenuto il 13 e 14 agosto.\nThe Sisters of Mercy, Deine Lakaien, Skinny Puppy, VNV Nation, Hocico, Mesh, Klinik, Diary of Dreams, Subway to Sally, Lacuna Coil, Zeraphine, The Birthday Massacre, G\u00e5te, Faun, The Vision Bleak, Scream Silence, Melotron, Flesh Field, Trisomie 21, Amduscia, KiEw, Cephalgy, Staubkind, Combichrist, The Neon Judgement, [:SITD:], Atrocity, Leaves' Eyes, Potentia Animi, Qntal, Klimt 1918, Schandmaul, The 69 Eyes, The Cr\u00fcxshadows, NFD, Autumn, Negative, Limbogott, Osiris Taurus, In mitra medusa inri.\n2006.\nIl M'Era Luna Festival 2006 si \u00e8 tenuto il 12 e 13 agosto.\nSono, Northern Lite, Gothminister, Girls Under Glass, Mesh, Funker Vogt, Die Krupps, Blutengel, Front Line Assembly, Nitzer Ebb, Bauhaus, Mona Mur, Elane, Clan of Xymox, Epica, Letzte Instanz, The Birthday Massacre, Apoptygma Berzerk, Ministry, In Extremo, Within Temptation, Lluther, Regicide, Midnattsol, Dope Stars Inc., Liv Kristine, Unheilig, Samsas Traum, Tristania, Deathstars, The Gathering, Solitary Experiments, XPQ-21, Soman, Spetsnaz, Rotersand, In Strict Confidence, Terminal Choice, De/Vision, ASP.\n2007.\nIl M'Era Luna Festival 2007 si \u00e8 tenuto l'11 e 12 agosto.\n32 Crash, And One, Angels and Agony, Animal Alpha, Anne Clark, Assemblage 23, Big Boy, Bloodpit, Client, Covenant, Cultus Ferox, Deine Lakaien con la Nuova orchestra filarmonica di Francoforte, Diorama, Dir en grey, Down Below, Emilie Autumn, Fair to Midland, IAMX, Implant, Jesus on Extasy, Krypteria, Lacrimas Profundere, My Dying Bride, Necro Facility, Nosferatu, Pain, Proceed, Rabia Sorda, Schandmaul, Skinny Puppy, Suicide Commando, The 69 Eyes, The Cr\u00fcxshadows, The Jesus and Mary Chain, The LoveCrave, Tool, Warren Suicide, .\n2008.\nIl M'Era Luna Festival 2008 si \u00e8 tenuto il 9 e 10 agosto.\nFields of the Nephilim, New Model Army, Moonspell, Epica, Apoptygma Berzerk, VNV Nation, Front 242, Samael, Combichrist, Hocico, Tanzwut, Mesh, Deutsch Amerikanische Freundschaft, Delain, ASP, Unheilig, The Legendary Pink Dots, Elis, Cinema Strange, Saltatio Mortis, Ordo Rosarius Equilibrio, Eisbrecher, Agonoize, The Vision Bleak, Elegant Machinery, Rabenschrey, End of Green, Frank the Baptist, Painbastard, The Other, Irfan, Akanoid, Klimt 1918.\n2009.\nIl M'Era Luna Festival 2009 si \u00e8 tenuto l'8 e 9 agosto.\nAlexander Veljanov, Apocalyptica, Ashbury Heights, Blutengel, Deathstars, De/Vision, Die Apokalyptischen Reiter, Faderhead, Frozen Plasma, Grendel, Heimataerde, IAMX, Jesus on Extasy, Krypteria, L'\u00c2me Immortelle, Leichtmatrose, Letzte Instanz, Lola Angst, Mina Harker, Nachtmahr, Nightwish, No More, Oomph!, Peter Heppner, Schelmish, Scream Silence, SITD, Spetsnaz, Star Industry, Subway to Sally, The Birthday Massacre, The Cr\u00fcxshadows, The Prodigy, Tiamat, Tyske Ludder, Untoten, , Whispers in the Shadow, Zeraphine, Zeromancer\n2010.\nIl M'Era Luna Festival 2010 si \u00e8 tenuto il 7 e 8 agosto.\nPlacebo, The Sisters of Mercy, Editors, In Extremo, Unheilig, Nitzer Ebb, Skinny puppy, The 69 Eyes, Saltatio Mortis, Combichrist, Crematory, Eluveitie, Feindflug, Das Ich, Agonoize, Amduscia, Faith and the Muse, Samsas Traum, Lacrimas Profundere, Hanzel und Gretyl, Ignis Fatuu, Punish Yourself, Illuminate, Angelspit, Colony 5, The Other, Leandra, Ambassador 21, Brendan Perry, Celine and Nite Wreckage, Rabenschrey, Rotersand, Stolen Babies, Zeraphine.\n2011.\nIl M'Era Luna Festival 2011 si \u00e8 tenuto il 13 e 14 agosto.\nWithin Temptation, Hurts, ASP, VNV Nation, Apocalyptica, Project Pitchfork, Blutengel, Tanzwut, My Dying Bride, Patrick Wolf, End Of Green, Mono Inc., Atari Teenage Riot, Tiamat, Funker Vogt, Equilibrium, Mesh, Klut\u00e6, Leaves' Eyes, Nachtmahr, Gothminister, Qntal, Tying Tiffany, Tyske Ludder, Coppelius, The Beauty Of Gemina, Julien-K, , Teufel, Coma Divine, Omnia, A Life Divided, Blind Passenger, Mirrors, Formalin, The Mission Veo, Blitzmaschine, Pakt, Ostfront, Winterspring.\nInoltre il venerd\u00ec sera gli scrittori Christian Von Aster, Christoph Hardebusch e Markus Heitz hanno tenuto delle letture.\n2012.\nIl M'Era Luna Festival 2012 si terr\u00e0 l'11 e 12 agosto.\nLe band sino ad ora annunciate sono: Placebo, In Extremo, Subway to Sally, Schandmaul, New Model Army, Fields of the Nephilim, Eisbrecher, Diary of Dreams, Hocico, Suicide Commando, De/Vision, Le\u00e6ther Strip, Rotersand, , Faun, KMFDM, Amduscia, Letzte Instanz, In Strict Confidence, Lacrimas Profundere, Rabia Sorda, Megaherz, Faderhead, Roterfeld, Noisuf-X, Down Below, Lahannya, Heimataerde, Gr\u00fcssaugust, J\u00e4ger 90, The Beauty of Gemina, Absolute Body Control, Les Jupes, Invaders, Officers, Noyce\u2122, The Juggernauts, Symbiotic Systems."}
{"id": "2702346", "revid": "339392", "url": "https://it.wikipedia.org/wiki?curid=2702346", "title": "Lambert-St. Louis International Airport", "text": ""}
{"id": "2702352", "revid": "404449", "url": "https://it.wikipedia.org/wiki?curid=2702352", "title": "Phantom Blood", "text": " \u00e8 la prima serie del manga \"Le bizzarre avventure di JoJo\" di Hirohiko Araki.\nTrama.\nLa vicenda inizia con un flashback nel quale un uomo, chiamato Dario Brando, che cerca di depredare le vittime di un incidente, nello specifico George Joestar I, sua moglie e il loro figlio neonato, Jonathan Joestar. George si sveglia e credendo che Dario fosse l\u00ec per salvargli la vita, lo ringrazia e gli chiede di potersi sdebitare. \nLa vicenda continua dopo qualche anno, a Liverpool nell'Inghilterra dell'et\u00e0 vittoriana, quando Jonathan Joestar era ormai adolescente. Il figlio di Dario, Dio Brando, anch'egli adolescente, viene adottato dai Joestar dopo la morte del padre, come ringraziamento del salvataggio. Dio, la cui vera indole \u00e8 ambiziosa e perversa, vuole impadronirsi del casato dei Joestar, prima privando Jonathan di ogni amicizia e affetto (eliminando il suo fido cane Danny e allontanando da lui l'amata Erina Pendleton), e poi cercando di uccidere il genitore adottivo con lo stesso veleno con cui aveva ucciso il padre. Ma scoperto e messo alle corde, usa su di s\u00e9 la Maschera di Pietra, un portentoso artefatto di origine azteca in grado di trasformare l'uomo in un vampiro.\nDopo un furioso scontro nella dimora di famiglia, Jonathan d\u00e0 alle fiamme l'edificio riuscendo a intrappolare Dio all'interno, apparentemente morto, ma in realt\u00e0 ancora vivo. Per affrontarlo nuovamente, Jonathan apprende la tecnica delle onde concentriche dal misterioso avventuriero Will Antonio Zeppeli, grazie alla quale pu\u00f2 scontrarsi con i servitori evocati da Dio Brando. Insieme a Zeppeli e al fido amico Robert E. O. Speedwagon, Jonathan affronta lo spietato Jack lo Squartatore, i due guerrieri Tarkus e Bruford, il cavaliere nero, e lo spettro Doobie, prima di sconfiggere lo stesso Dio.\nJonathan sposa Erina, ma a bordo della nave che avrebbe dovuto condurli in viaggio di nozze, i due sono attaccati da Dio, che \u00e8 sopravvissuto alla dissoluzione del suo corpo tagliandosi la testa, e intende appropriarsi del corpo del rivale. Ferito mortalmente, Jonathan usa le sue ultime energie per provocare l'esplosione della nave tramite le onde concentriche, e perisce stringendo a s\u00e9 la testa di Dio. Erina sopravvive l'esplosione portando in salvo il figlio che ha in grembo e una neonata rimasta orfana nell'incidente.\nMedia.\nManga.\nL'opera venne serializzata sulla rivista \"Weekly Sh\u014dnen Jump\" di Sh\u016beisha con il titolo come prima parte del manga \"Le bizzarre avventure di JoJo\". I 44 capitoli furono pubblicati dal 1\u00ba gennaio al 12 ottobre 1987 e in seguito raccolti in cinque volumi \"tank\u014dbon\", l'ultimo dei quali conteneva anche i primi tre capitoli dell'arco narrativo successivo: \"Battle Tendency\". Dopo la pubblicazione della sesta parte della serie con il titolo \"Stone Ocean\", nel 2000, ognuno degli archi precedenti venne rinominato con un sottotitolo, e per la prima parte fu scelto \"Phantom Blood\". Con questo nuovo titolo la serie fu ristampata diverse volte: nel 2002 in un'edizione \"bunkoban\" in tre volumi, nel 2012 in un'edizione unica \"s\u014dsh\u016bhen\", e tra il 2013 e il 2014 in una nuova collezione di tre volumi con copertine ridisegnate da Araki all'interno della collana \"JoJonium\". Inoltre, una versione a colori del manga \u00e8 stata resa disponibile in Giappone per smartphone e tablet computer a partire dal 13 luglio 2012.\n\"Phantom Blood\" \u00e8 stato pubblicato in italiano da Star Comics sul mensile \"Action\" da novembre 1993 a maggio 1994. Il formato ridotto dell'edizione italiana ha fatto s\u00ec che i cinque volumi originali diventassero sette. Tra ottobre e dicembre 2009 \u00e8 stata pubblicata una riedizione basata sull'edizione \"bunko\" giapponese del 2002; i volumi perci\u00f2 sono pi\u00f9 corposi, con pi\u00f9 di 300 pagine per albo.\nFilm.\nNel 2007, per celebrare il ventennale del manga in patria \u00e8 stato realizzato dallo studio A.P.P.P. il film anime \"JoJo no kimy\u014d na b\u014dken: Phantom Blood\". La pellicola narra la lotta tra Jonathan Joestar e Dio Brando, ripercorrendo la trama della serie con diverse modifiche alla storia per condensarla in 90 minuti. Il film \u00e8 uscito nei cinema giapponesi il 17 febbraio 2007 ed \u00e8 inedito nel mercato home video e in Occidente.\nVideogiochi.\nIl 26 ottobre 2006, \u00e8 uscito un videogioco dal nome omonimo, basato solo su questa serie, edito da Bandai.\nIl 5 luglio 2012 \u00e8 stato annunciato il videogioco per PlayStation 3 \"\"."}
{"id": "2702361", "revid": "124639253", "url": "https://it.wikipedia.org/wiki?curid=2702361", "title": "Patto di astensione", "text": "Il patto di astensione \u00e8 il celebre accordo siglato dalle maggiori case motociclistiche italiane, nel settembre 1957, che decret\u00f2 il ritiro congiunto dalle competizioni velocistiche di Moto Guzzi, Gilera e FB Mondial.\nIl contesto.\nNel secondo dopoguerra l'industria motociclistica italiana fu tra i settori maggiormente attivi, spronata dalle impellenti esigenze di autonoma locomozione, dettate dall'enorme opera di ricostruzione nazionale. \nDopo un decennio di grande prosperit\u00e0 e di crescita esponenziale, il comparto della produzione motociclistica inizi\u00f2 ad avvertire qualche battuta d'arresto, provocata dalla neonata motorizzazione di massa automobilistica, cui la FIAT aveva dato inizio con il modello \"600\" che conobbe una straordinaria diffusione.\nMa era solo la \"punta dell'iceberg\" di una radicale trasformazione che avrebbe portato l'Italia e tutta l'Europa alla generale adozione dell'automobile, poi mutando la motocicletta da mezzo utilitario di trasporto ad oggetto ludico e di lusso.\nIl patto.\nViste le previsioni tutt'altro che rosee, le case motociclistiche decisero di porre fine alle forti spese comportate dall'impegno nelle corse di velocit\u00e0, ritenendo che il ritorno in termini di prodotti venduti fosse palesemente insufficiente a compensarle, nonostante l'incontrastato predominio mondiale dimostrato dalle case italiane in quegli anni. \nPer avere un'idea dell'impegno di spesa, basti pensare che il reparto corse della Moto Guzzi comportava un costo di 235 milioni di lire, pari a circa 30 milioni di Euro, in un'epoca nella quale ancora non esisteva il sistema di sponsorizzazione ed i connessi introiti. \nIn un primo tempo anche la MV Agusta ader\u00ec all'iniziativa, ma al momento di rendere pubblica la decisione si ritir\u00f2 dal sodalizio, preferendo proseguire nell'attivit\u00e0 sportiva, seppure in forma ridotta. \nIl comunicato stampa, poi passato alla storia come \"patto di astensione\", venne fatto pervenire alle redazioni dei giornali all'indomani del Gran Premio delle Nazioni disputatosi a Monza, gara conclusiva del Motomondiale 1957, nel quale tutte le classi erano state conquistate da case italiane: la classe 125 e la classe 250 dalla Mondial, la classe 350 dalla Moto Guzzi e la classe 500 dalla Gilera.\nLe conseguenze.\nLa decisione di astenersi dalle gare provoc\u00f2 un vero e proprio terremoto in ambito sportivo, destinato ad avere tragiche ripercussioni anche sul versante produttivo per l'intera Europa. \nLe case italiane intendevano contenere i costi superflui per affrontare un periodo di progressiva crisi che, secondo la loro visione del prodotto, avrebbe portato inesorabilmente ad una forte e definitiva diminuzione della domanda. \nCi\u00f2 che i dirigenti delle case italiane non avevano compreso \u00e8 che la motocicletta, nel volgere di pochi anni, avrebbe s\u00ec perso la sua primaria funzione quale mezzo di trasporto, ma sarebbe divenuta un lussuoso e diffuso oggetto di svago, ben presto recuperando e, anzi, superando i volumi d'affari precedenti alla crisi. Con il prevalere dell'aspetto ludico del prodotto, comprensibilmente, il prestigio derivante dalle vittorie sportive avrebbe assunto una valenza ancora maggiore.\nL'improvvisa assenza delle case tecnologicamente pi\u00f9 avanzate fece in modo che le neonate aziende giapponesi entrassero prepotentemente nel mondo dello sport motociclistico mondiale, senza trovare competitori in grado di contendere loro il primato, potendo cos\u00ec conquistare il prestigio sportivo e raccogliere l'esperienza tecnica necessari a presentarsi sui mercati europeo e statunitense, poi conquistati con incredibili rapidit\u00e0 e facilit\u00e0."}
{"id": "2702362", "revid": "307923", "url": "https://it.wikipedia.org/wiki?curid=2702362", "title": "Dario Brando", "text": ""}
{"id": "2702364", "revid": "1856513", "url": "https://it.wikipedia.org/wiki?curid=2702364", "title": "AmericanConnection", "text": "AmericanConnection era un marchio usato dalla compagnia aerea statunitense Chautauqua Airlines per identificare il servizio passeggeri regionale affiliato alla American Airlines, con hub presso l'Aeroporto Internazionale di Lambert-St. Louis.\nDall'estate del 2010 ha spostato il suo hub verso Chicago-O'Hare per assecondare un piano di ristrutturazione del servizio.\nAmericanConnection operava pi\u00f9 di 180 voli al giorno per 23 destinazioni. Faceva parte della alleanza Oneworld.\nIl marchio \u00e8 stato abolito nell'agosto 2014 e i voli sono proseguiti a nome American Eagle.\nFlotta.\nNota: Tutti sono in configurazione con un'unica classe."}
{"id": "2702365", "revid": "1427733", "url": "https://it.wikipedia.org/wiki?curid=2702365", "title": "Premier League Malti 1983-1984", "text": "L'edizione 1983-1984 della Premier League maltese \u00e8 stata la sessantanovesima edizione della massima serie del campionato maltese di calcio. Il titolo \u00e8 stato vinto dal Valletta.\nQuest'edizione del campionato ha adottato un particolare sistema per l'assegnazione del titolo e delle retrocessioni.\nDopo una prima fase di sette partite, dove ogni squadra affronta una volta tutte le altre, le prime quattro classificate accedono ai playoff per il titolo, le altre quattro accedono ai playoff retrocessione.\nLa classifica iniziale della seconda fase \u00e8 una classifica avulsa, che tiene in considerazione solo gli incontri disputati contro le altre squadre della stessa fase.\nLe gare della seconda fase vengono giocate in gironi all'italiana con gare di andata e ritorno, per un totale di sei partite.\nClassifica prima fase.\nVerdetti prima fase.\nAccedono ai playoff campionato:\nValletta, \u0126amrun Spartans, Hibernians, Rabat Ajax\nAccedono ai playoff retrocessione:\n\u017burrieq, Floriana, St. Patrick's, Birkirkara"}
{"id": "2702368", "revid": "1305772", "url": "https://it.wikipedia.org/wiki?curid=2702368", "title": "Bruford", "text": ""}
{"id": "2702369", "revid": "28525274", "url": "https://it.wikipedia.org/wiki?curid=2702369", "title": "Real Istituto d'Incoraggiamento alle Scienze Naturali di Napoli", "text": ""}
{"id": "2702371", "revid": "307923", "url": "https://it.wikipedia.org/wiki?curid=2702371", "title": "Danny (Le bizzarre avventure di JoJo)", "text": ""}
{"id": "2702372", "revid": "307923", "url": "https://it.wikipedia.org/wiki?curid=2702372", "title": "Jack lo Squartatore (Le bizzarre avventure di JoJo)", "text": ""}
{"id": "2702373", "revid": "307923", "url": "https://it.wikipedia.org/wiki?curid=2702373", "title": "George Joestar I", "text": ""}
{"id": "2702375", "revid": "422409", "url": "https://it.wikipedia.org/wiki?curid=2702375", "title": "Pianista sull'oceano", "text": ""}
{"id": "2702378", "revid": "307923", "url": "https://it.wikipedia.org/wiki?curid=2702378", "title": "Erina Pendleton", "text": ""}
{"id": "2702379", "revid": "712828", "url": "https://it.wikipedia.org/wiki?curid=2702379", "title": "Poko (personaggio)", "text": ""}
{"id": "2702381", "revid": "712828", "url": "https://it.wikipedia.org/wiki?curid=2702381", "title": "Tarkus (personaggio)", "text": ""}
{"id": "2702382", "revid": "1522738", "url": "https://it.wikipedia.org/wiki?curid=2702382", "title": "Fra Galdino", "text": "Fra Galdino \u00e8 un personaggio minore de \"I promessi sposi\" di Alessandro Manzoni, che viene citato nei capitoli III e XVIII.\nL'autore lo descrive come un laico cappuccino che chiede noci in elemosina ad ogni casa. Nel capitolo III Lucia, per mandarlo a chiamare Padre Cristoforo, gli offre una gran quantit\u00e0 di noci e il frate racconta a lei ed Agnese il miracolo delle noci, pi\u00f9 volte ripetuto nel romanzo (tale racconto si ispira all'exemplum).\nIl personaggio di Fra Galdino ha il senso del lavoratore e conosce tutto sulle debolezze dell'uomo, ma dall'altra parte si dimostra assai furbo.\nLa presenza del personaggio di Fra Galdino, insieme agli altri membri ecclesiastici dei \"Promessi Sposi\", mette in luce la forte partecipazione alla comunit\u00e0 della Chiesa e alla vita religiosa da parte di Lucia e di Agnese. Egli rappresenta la \"figura minore\" di Padre Cristoforo, il membro pi\u00f9 illustre e autorevole del convento del paese, ed esercita parte della sua autorit\u00e0: nel capitolo III Agnese e Lucia, non potendo recarsi di persona al convento presso Padre Cristoforo, si appoggiano a Fra Galdino, che diventa quindi uno strumento per rafforzare il rapporto tra clero e comunit\u00e0. "}
{"id": "2702383", "revid": "307923", "url": "https://it.wikipedia.org/wiki?curid=2702383", "title": "Wang Chan", "text": ""}
{"id": "2702385", "revid": "712828", "url": "https://it.wikipedia.org/wiki?curid=2702385", "title": "Will Antonio Zeppeli", "text": ""}
{"id": "2702387", "revid": "1522738", "url": "https://it.wikipedia.org/wiki?curid=2702387", "title": "Robert E. O. Speedwagon", "text": ""}
{"id": "2702389", "revid": "339392", "url": "https://it.wikipedia.org/wiki?curid=2702389", "title": "Arma azzurra", "text": ""}
{"id": "2702398", "revid": "599013", "url": "https://it.wikipedia.org/wiki?curid=2702398", "title": "Dire", "text": ""}
{"id": "2702399", "revid": "307923", "url": "https://it.wikipedia.org/wiki?curid=2702399", "title": "Doobie", "text": ""}
{"id": "2702400", "revid": "307923", "url": "https://it.wikipedia.org/wiki?curid=2702400", "title": "Jones (Le bizzarre avventure di JoJo)", "text": ""}
{"id": "2702403", "revid": "712828", "url": "https://it.wikipedia.org/wiki?curid=2702403", "title": "Straitso", "text": ""}
{"id": "2702404", "revid": "712828", "url": "https://it.wikipedia.org/wiki?curid=2702404", "title": "Tompetty", "text": ""}
{"id": "2702406", "revid": "287204", "url": "https://it.wikipedia.org/wiki?curid=2702406", "title": "Alwarthirunagiri", "text": " \nAlwarthirunagiri (o Alwartirunagari, Alwarthirunagari, Alwar Tirunagari, Alvar Tirunagari) \u00e8 una suddivisione dell'India, classificata come \"town panchayat\", di 8.876 abitanti, situata nel distretto di Thoothukudi, nello stato federato del Tamil Nadu. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 8\u00b0 35' 60 N e 77\u00b0 57' 0 E e ha un'altitudine di 13 .\nSociet\u00e0.\nEvoluzione demografica.\nAl censimento del 2001 la popolazione di Alwarthirunagiri assommava a 8.876 persone, delle quali 4.233 maschi e 4.643 femmine. I bambini di et\u00e0 inferiore o uguale ai sei anni assommavano a 1.007, dei quali 499 maschi e 508 femmine. Infine, coloro che erano in grado di saper almeno leggere e scrivere erano 6.942, dei quali 3.477 maschi e 3.465 femmine."}
{"id": "2702407", "revid": "126257", "url": "https://it.wikipedia.org/wiki?curid=2702407", "title": "Ulisse il piacere della scoperta", "text": ""}
{"id": "2702409", "revid": "339392", "url": "https://it.wikipedia.org/wiki?curid=2702409", "title": "Roberto Scozzi", "text": ""}
{"id": "2702411", "revid": "287204", "url": "https://it.wikipedia.org/wiki?curid=2702411", "title": "Ambasamudram", "text": " \nAmbasamudram (o Ambassamudram) \u00e8 una suddivisione dell'India, classificata come \"town panchayat\", di 32.681 abitanti, situata nel distretto di Tirunelveli, nello stato federato del Tamil Nadu. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 8\u00b0 41' 60 N e 77\u00b0 28' 0 E e ha un'altitudine di 75 .\nSociet\u00e0.\nEvoluzione demografica.\nAl censimento del 2001 la popolazione di Ambasamudram assommava a 32.681 persone, delle quali 15.862 maschi e 16.819 femmine. I bambini di et\u00e0 inferiore o uguale ai sei anni assommavano a 2.880, dei quali 1.501 maschi e 1.379 femmine. Infine, coloro che erano in grado di saper almeno leggere e scrivere erano 24.919, dei quali 13.039 maschi e 11.880 femmine."}
{"id": "2702413", "revid": "297059", "url": "https://it.wikipedia.org/wiki?curid=2702413", "title": "American Connection", "text": ""}
{"id": "2702416", "revid": "287204", "url": "https://it.wikipedia.org/wiki?curid=2702416", "title": "Ambattur", "text": " \nAmbattur \u00e8 una suddivisione dell'India, classificata come \"municipality\", di 302.492 abitanti, situata nel distretto di Tiruvallur, nello stato federato del Tamil Nadu. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 13\u00b0 4' 36 N e 80\u00b0 5' 19 E e ha un'altitudine di 22 .\nSociet\u00e0.\nEvoluzione demografica.\nAl censimento del 2001 la popolazione di Ambattur assommava a 302.492 persone, delle quali 156.237 maschi e 146.255 femmine. I bambini di et\u00e0 inferiore o uguale ai sei anni assommavano a 30.599, dei quali 15.737 maschi e 14.862 femmine. Infine, coloro che erano in grado di saper almeno leggere e scrivere erano 210.813, dei quali 114.343 maschi e 96.470 femmine."}
{"id": "2702420", "revid": "1992721", "url": "https://it.wikipedia.org/wiki?curid=2702420", "title": "Episodi di Masters of Horror (prima stagione)", "text": "La prima stagione della serie televisiva dell'orrore Masters of Horror \u00e8 stato trasmesso negli Stati Uniti dal 28 ottobre 2005 al 25 febbraio 2006 su Showtime. \nPanico sulla montagna.\nTrama.\nUna giovane donna si risveglia dopo un incidente stradale e si trova a dover affrontare un brutale serial killer in una lotta senza esclusione di colpi. Per sconfiggerlo sar\u00e0 determinante l'addestramento para-militare alla quale la donna \u00e8 stata sottoposta in passato dal marito, uomo violento e ossessionato dal survivalismo.\nLa casa delle streghe.\nTrama.\nWalter Gilman, studente universitario, sta facendo delle ricerche sulle dimensioni parallele, affitta cos\u00ec una camera nella citt\u00e0 di Arkham, nel New England. Walter incomincia ad essere assalito da strani incubi, in cui si manifesta una strega del XVII secolo. Il ragazzo cercher\u00e0 di salvare il figlio della sua vicina di pianerottolo, Danny, da queste forze oscure, mettendo anche in pericolo la propria vita. \nLa danza dei morti.\nTrama.\nIn un futuro molto lontano e post-apocalittico, regna una societ\u00e0 dominata da violenze ed epidemie. La vita non ha pi\u00f9 la stessa importanza e lo stesso significato. In questo scenario vengono allestiti spettacolari funerali, in cui i morti vengono rianimati tramite trafusioni di sangue di persone anziane e fatti ballare tramite scariche elettriche.\nJenifer - Istinto assassino.\nTrama.\nLa storia narra di una ragazza dal viso deforme ma dal fisico bellissimo, che viene soccorsa da un poliziotto; questi la sottrae a una casa di cura a cui era stata destinata e sviluppa verso di lei una morbosa attrazione sessuale, ma presto la ragazza riveler\u00e0 il suo istinto omicida e l'agente, che perde famiglia e lavoro, far\u00e0 di tutto per coprirne le malefatte in cambio di favori sessuali. Alla fine per\u00f2, il protagonista cerca di porre fine alla spirale di violenza in un finale che ricalca l'inizio della storia.\nIl gusto dell'ossessione.\nTrama.\nJamie, ragazzo mite e da poco divorziato con la moglie, lavora in una ditta di aromi artificiali. La sua vita viene sconvolta da strane percezioni sensoriali. Le sue allucinazioni visive e auditive, si rivelano appartenere a una donna misteriosa.\nCandidato maledetto.\nTrama.\nUn innominato presidente (simile per sembianze a Bill Clinton e per voce a George W. Bush) sta correndo per la rielezione nel bel mezzo di una guerra che divide l'opinione pubblica. Uno dei collaboratori della sua campagna elettorale, David Murch (Jon Tenney), va in TV e fa di tutto per far credere all'opinione pubblica che la guerra sia cosa buona e sostiene che se il proprio fratello, a suo dire morto in Vietnam, fosse ritornato dal mondo dei morti avrebbe detto che era morto per una buona causa. Dopo pochi giorni i soldati morti in Iraq tornano in vita come zombie e l'unica cosa che vogliono non \u00e8 mangiare carne umana ma poter votare per qualcuno che non mandi a morire i ragazzi per una bugia.\nLeggenda assassina.\nTrama.\nIn una tranquilla citt\u00e0 di montagna, Dwight Faraday (Brian Benben) \u00e8 un detective con un ruolo di poco conto, declassato a causa del suo passato poco notevole, che indaga su una serie di strani omicidi: le vittime sono tutti uomini trovati schiacciati e mutilati. Le indagini porteranno ad indagare inizialmente su dei cervi assassini, poi si indirizzeranno sulla leggenda di una creatura del Folklore indiano: La Donna Cervo (Cinthia Moura). \nCigarette Burns - Incubo mortale.\nTrama.\nKirby Sweetman \u00e8 un cinefilo appassionato, gestore di una sala cinematografica e pieno di debiti. Un giorno gli viene commissionata una ricerca di un film intitolato \"La Fin Absolue du Monde\", da un eccentrico e ricco collezionista. La pellicola, proiettata una sola volta ad un film festival europeo (Sitges leggendario festival di settore omaggiato in questo modo dal regista) e poi sparita, alcuni la dicono distrutta, poich\u00e9 la sua visione aveva causato tra gli spettatori un raptus improvviso di cannibalismo e follia omicida. Il film pare sia cos\u00ec penetrante con i suoi messaggi subliminali e che le sue emozioni siano cos\u00ec forti e palpabili da divenire vero agli occhi di chi lo guarda. Un vero e proprio Vaso di Pandora, che suscita la curiosit\u00e0 e la brama di possesso di ogni cinefilo.\nPatto con il demonio.\nTrama.\nTara \u00e8 un'adolescente solitaria con dei pessimi genitori. Un giorno viene investita da un furgone al ritorno verso casa. Quando si sveglia si ritrova in una stanza che pare essere una camera d'ospedale, ma si rivela la stanza di una villa isolata accanto a un lago, in cui vivono due strani coniugi.\nCreatura maligna.\nTrama.\nIda (Angela Bettis) \u00e8 un'entomologa omosessuale, che a causa del suo lavoro e della sua passione maniacale per gli insetti non riesce ad avere una vita sentimentale. Finch\u00e9 non arriva Misty (Erin Brown), giovane ragazza eccentrica che la far\u00e0 innamorare; Ida inviter\u00e0 Misty a vivere insieme a lei, scoprendo la stessa passione per l'entomologia. Contemporaneamente ad Ida viene spedito dal Brasile un pacchetto contenente uno strano ed enorme insetto, che iniettando la sua tossina riesce a cambiare il comportamento della persona infettata. Misty cadr\u00e0 subito nella sua trappola ed inizier\u00e0 pian piano a comportarsi in modo sempre pi\u00f9 strano.\nStrada per la morte.\nTrama.\nUn autobus ha un guasto durante il viaggio nel bel mezzo di una desolata strada di montagna. L'autista, costretto a fermarsi, lascia tutti i passeggeri in preda al panico. Il caso vuole che Wheeler, uno psicopatico assassino con il vizio di uccidere gli autostoppisti, sia nello stesso posto e che contemporaneamente Walker, un camionista \"cacciatore di prede difficili\", passi di l\u00ec. Stacia, una donna che viaggiava nell'autobus, diventa l'esca per il duello tra i due serial killer.\nLa terribile storia di Haeckel.\nTrama.\nUn uomo si reca da un'anziana signora che crede sia capace di resuscitare i morti, perch\u00e9 vuole stringere nuovamente tra le sue braccia la defunta moglie. La signora comincia allora a raccontargli la storia di Haeckel.\nSulle tracce del terrore.\nTrama.\nNel Giappone dell'800, un giornalista americano, Christopher, (Billy Drago) \u00e8 alla ricerca della ragazza di cui si era innamorato in un viaggio precedente, ma la situazione lo porter\u00e0 a passare la notte con una prostituta sfigurata che gli racconter\u00e0 di come l'amata sia morta."}
{"id": "2702426", "revid": "287204", "url": "https://it.wikipedia.org/wiki?curid=2702426", "title": "Ambur", "text": " \nAmbur \u00e8 una suddivisione dell'India, classificata come \"municipality\", di 99.855 abitanti, situata nel distretto di Vellore, nello stato federato del Tamil Nadu. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 12\u00b0 48' 33 N e 78\u00b0 42' 50 E.\nSociet\u00e0.\nEvoluzione demografica.\nAl censimento del 2001 la popolazione di Ambur assommava a 99.855 persone, delle quali 49.452 maschi e 50.403 femmine. I bambini di et\u00e0 inferiore o uguale ai sei anni assommavano a 12.844, dei quali 6.417 maschi e 6.427 femmine. Infine, coloro che erano in grado di saper almeno leggere e scrivere erano 69.710, dei quali 37.247 maschi e 32.463 femmine."}
{"id": "2702429", "revid": "831312", "url": "https://it.wikipedia.org/wiki?curid=2702429", "title": "Rigoberto Ur\u00e1n", "text": "Carriera.\nGli esordi e il debutto da professionista.\nNativo del Dipartimento di Antioquia, proveniente da una famiglia povera, crebbe in un pueblo a 1800 metri di altitudine. Cominci\u00f2 a gareggiare nel 2001, a 14 anni, dopo che lo zio gli aveva regalato una bicicletta; tre mesi dopo la prima vittoria, per\u00f2, perse il padre, ucciso accidentalmente in una sparatoria tra narcotrafficanti. Continu\u00f2 il lavoro paterno, la vendita di biglietti della lotteria, poi si dedic\u00f2 con profitto al ciclismo: tra gli juniores ottenne moltissimi successi, tra cui numerosi titoli nazionali e cinque medaglie su pista ai Giochi panamericani.\nNel 2006, appena diciannovenne, si trasfer\u00ec in Italia per correre nella categoria professionisti con la Tenax-Salmilano, squadra diretta da Fabio Bordonali. Al primo anno partecip\u00f2 ad alcune semi-classiche in Belgio e a diverse prove del calendario italiano, tra cui il Giro del Lazio e il Giro del Piemonte, oltre al campionato del mondo Under-23 a Salisburgo.\n2007-2010: gli anni alla Unibet e alla Caisse d'Epargne.\nNell'ottobre 2006 firm\u00f2 un contratto triennale per il team belga (con licenza ProTour per il 2007) Unibet.com: nella stagione subito seguente ottenne i primi successi da \"pro\", una tappa a cronometro alla Euskal Bizikleta e l'ottava frazione, quella tra Innertkirchen e Schwarzsee, al Giro di Svizzera. Al Deutschland Tour, in agosto, fu invece vittima di una grave caduta nella quale si frattur\u00f2 entrambi i gomiti e il polso destro: ritorn\u00f2 agli allenamenti nel febbraio successivo, sei mesi dopo l'incidente. Si era intanto accasato alla Caisse d'Epargne, formazione spagnola, dopo aver siglato un biennale nel novembre del 2007.\nNel corso della stagione 2008 ottenne il secondo posto nella Volta Ciclista a Catalunya e il terzo al Giro di Lombardia, una delle classiche monumento; in estate, in rappresentanza del suo paese, partecip\u00f2, pur non concludendola, alla prova su strada dei Giochi olimpici di Pechino. Nel 2009 corse per la prima volta il Tour de France, chiudendo 52\u00ba nella classifica finale; l'anno dopo prese il via sia al Giro d'Italia, ove fu settimo nella cronoscalata di Plan de Corones, che alla Vuelta a Espa\u00f1a, durante la quale fu per due volte piazzato nei primi dieci di tappa; i risultati migliori arrivarono per\u00f2 al Giro di Svizzera in giugno, con i due secondi posti nelle tappe di Schwarzenburg e La Punt Chamues-ch e il settimo posto finale.\n2011-2013: l'argento olimpico e il podio al Giro d'Italia con Sky.\nNel 2011 va a vestire la divisa del team britannico Sky: nella prima stagione con la nuova squadra ottiene due quinti posti di rilievo, alla Volta Ciclista a Catalunya (poi quarto per la squalifica di Contador) e alla Liegi-Bastogne-Liegi. In luglio partecipa al Tour de France, vestendo per quattro giorni, dalla quattordicesima alla diciassettesima tappa, la maglia bianca di miglior giovane: concluder\u00e0 la corsa al 24\u00ba posto (poi 23\u00ba per la squalifica di Contador). Nel finale di stagione si piazza invece terzo al Grand Prix Cycliste de Qu\u00e9bec e al Giro dell'Emilia.\nNel 2012, sempre in maglia Sky, si aggiudica una tappa alla Volta Ciclista a Catalunya, chiudendo la corsa al quinto posto. \u00c8 poi l'uomo di classifica della sua squadra al Giro d'Italia, dove arriva settimo in graduatoria generale, aggiudicandosi la maglia bianca di miglior giovane. Nello stesso anno, in occasione dei Giochi olimpici di Londra partecipa alla prova in linea indovinando la fuga decisiva insieme ad Aleksandr Vinokurov: in volata il kazako lo batte, ma Ur\u00e1n riesce a conseguire la medaglia d'argento. Conclude la stagione con il successo al Gran Piemonte e il terzo posto al Giro di Lombardia.\nNel 2013 partecipa, sempre come gregario, al Giro d'Italia. Riesce a vincere la sua prima tappa al Giro d'Italia nella frazione d'alta montagna con arrivo sull'Altopiano di Montasio e, dopo il ritiro del capitano designato Bradley Wiggins, diventa il leader della squadra; si piazza cos\u00ec secondo nella classifica generale finale della corsa, preceduto dal solo Vincenzo Nibali. In agosto firma quindi un contratto biennale con l'Omega Pharma-Quickstep, valido a partire dalla stagione 2014. Il 29 settembre ai mondiali di Firenze riesce a rimanere nel gruppo di testa che va a giocarsi la corsa (insieme a Rui Costa, Rodriguez, Valverde e Nibali, giunti cos\u00ec all'arrivo), ma cade in discesa e chiude al 41\u00ba posto.\n2014-2015: il biennio Omega Pharma/Etixx e il secondo podio al Giro.\nNel 2014 \u00e8 capitano dell'Omega Pharma-Quickstep al Giro d'Italia. Domina la dodicesima frazione, la cronometro da Barbaresco a Barolo, strappando la maglia rosa a Cadel Evans e distanziando nettamente in classifica generale tutti i rivali, tra cui lo stesso Evans e il connazionale Nairo Quintana. Tiene la maglia per i cinque giorni successivi mettendo la squadra a controllare la corsa senza troppi patemi d'animo. Perde la maglia al termine della sedicesima tappa, con l'arrivo in salita di Val Martello, quando il connazionale Nairo Quintana, distante 3 minuti e mezzo in classifica generale, con un'azione da lontano partita nella discesa dello Stelvio va a vincere in solitaria conquistando tappa e primo posto della generale. Quintana manterr\u00e0 il simbolo del primato fino all'arrivo di Trieste, mentre Ur\u00e1n chiuder\u00e0 di nuovo secondo, come l'anno precedente, a poco meno di 3 minuti da Quintana e davanti a Fabio Aru.\nNel 2015, dopo aver vinto il titolo nazionale a cronometro, \u00e8 protagonista di una buona primavera in avvicinamento al Giro d'Italia, piazzandosi settimo alla Strade Bianche, terzo alla Tirreno-Adriatico, quinto alla Volta Ciclista a Catalunya e quinto al Tour de Romandie. Al Giro subito seguente riesce a rimanere con i migliori per le prime due settimane di corsa, risalendo fino al quarto posto della generale al termine della cronometro di Valdobbiadene. L'indomani, nella tappa con il Passo Daone e l'arrivo a Madonna di Campiglio, va per\u00f2 in crisi e giunge al traguardo a 8'00\" dal vincitore di giornata Mikel Landa, scivolando al quindicesimo posto della generale; concluder\u00e0 quattordicesimo, a 28'26\" dal vincitore finale Contador, nonostante due podi di tappa nell'ultima settimana. Dopo il Giro partecipa al Tour de France senza velleit\u00e0 di classifica (ottiene il terzo posto nella frazione alpina di Pra-Loup), mentre in settembre coglie la seconda vittoria stagionale, facendo suo il Grand Prix Cycliste de Qu\u00e9bec in Canada con un attacco solitario all'ultimo chilometro. A fine agosto viene intanto annunciato il suo trasferimento alla statunitense Cannondale.\nDal 2016: le stagioni alla Cannondale/EF e il podio al Tour.\nNel 2016 partecipa al Giro d'Italia come capitano della Cannondale. Dopo le prime due settimane difficili a causa sia di una bronchite che ne condiziona le prestazioni, che di una caduta nella nona tappa, la cronometro del Chianti, cresce nella terza settimana riuscendo a tenere il passo dei migliori in salita; risale cos\u00ec fino al settimo posto finale in classifica generale. Ad ottobre, dopo i terzi posti al Giro dell'Emilia e alla Milano-Torino, si presenta al via del durissimo Giro di Lombardia, che prevede oltre 5000 metri di dislivello, da favorito. Durante la corsa fa selezione in salita, a pi\u00f9 di 30\u00a0km dall'arrivo, insieme a Esteban Chaves e Diego Rosa, i quali riescono poi a batterlo nella volata a tre finale a Bergamo Alta. Chiude quindi la classica lombarda al terzo posto per la terza volta in carriera, dopo le edizioni del 2008 e 2012.\nNel 2017, dopo alcuni piazzamenti in gare primaverili, partecipa al Tour de France puntando alla classifica generale. Nel corso della nona tappa, con arrivo a Chamb\u00e9ry, viene coinvolto marginalmente nella caduta che costringe al ritiro Richie Porte e che gli causa la rottura del cambio lungo la discesa del Mont du Chat; nonostante l'inconveniente vince la tappa imponendosi in volata su Warren Barguil e Chris Froome. In salita \u00e8 sempre tra i pi\u00f9 brillanti, conclude infatti secondo sia nella tappa pirenaica di Peyragudes che nella tappa alpina con arrivo a Serre Chevalier, salendo al secondo posto della generale a 27\" da Froome. Dopo aver perso temporaneamente il piazzamento a favore di Romain Bardet sull'Izoard, recupera nella decisiva cronometro di Marsiglia, scalzando nettamente l'avversario dal secondo gradino del podio, e chiude a soli 54\" dal vincitore Froome. Dopo il terzo posto al Giro dell'Emilia, a inizio ottobre si aggiudica in solitaria la 98\u00aa edizione della Milano-Torino. Nel 2018 non brilla in nessuna competizione e si ritira dal Tour. Nel 2019 e' settimo al Tour e si ritira alla Vuelta.\nDal 2021.\nNel gennaio 2021 si \u00e8 procurato una frattura al mignolo sinistro, sbattendo contro lo spigolo del letto."}
{"id": "2702435", "revid": "287204", "url": "https://it.wikipedia.org/wiki?curid=2702435", "title": "Ammainaickanur", "text": " \nAmmainaickanur (o Ammainuckanur, Ammayanaickanur) \u00e8 una suddivisione dell'India, classificata come \"town panchayat\", di 16.547 abitanti, situata nel distretto di Dindigul, nello stato federato del Tamil Nadu. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 10\u00b0 12' 50 N e 77\u00b0 54' 53 E.\nSociet\u00e0.\nEvoluzione demografica.\nAl censimento del 2001 la popolazione di Ammainaickanur assommava a 16.547 persone, delle quali 8.382 maschi e 8.165 femmine. I bambini di et\u00e0 inferiore o uguale ai sei anni assommavano a 1.952, dei quali 998 maschi e 954 femmine. Infine, coloro che erano in grado di saper almeno leggere e scrivere erano 10.782, dei quali 6.122 maschi e 4.660 femmine."}
{"id": "2702438", "revid": "287204", "url": "https://it.wikipedia.org/wiki?curid=2702438", "title": "Ammapettai (Erode)", "text": " \nAmmapettai \u00e8 una suddivisione dell'India, classificata come \"town panchayat\", di 8.991 abitanti, situata nel distretto di Erode, nello stato federato del Tamil Nadu. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 11\u00b0 37' 47 N e 77\u00b0 43' 40 E.\nSociet\u00e0.\nEvoluzione demografica.\nAl censimento del 2001 la popolazione di Ammapettai assommava a 8.991 persone, delle quali 4.611 maschi e 4.380 femmine. I bambini di et\u00e0 inferiore o uguale ai sei anni assommavano a 885, dei quali 446 maschi e 439 femmine. Infine, coloro che erano in grado di saper almeno leggere e scrivere erano 4.868, dei quali 2.911 maschi e 1.957 femmine."}
{"id": "2702440", "revid": "287204", "url": "https://it.wikipedia.org/wiki?curid=2702440", "title": "Ammapettai (Thanjavur)", "text": " \nAmmapettai \u00e8 una suddivisione dell'India, classificata come \"town panchayat\", di 13.816 abitanti, situata nel distretto di Thanjavur, nello stato federato del Tamil Nadu. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 10\u00b0 48' 04 N e 79\u00b0 19' 55 E.\nSociet\u00e0.\nEvoluzione demografica.\nAl censimento del 2001 la popolazione di Ammapettai assommava a 13.816 persone, delle quali 6.826 maschi e 6.990 femmine. I bambini di et\u00e0 inferiore o uguale ai sei anni assommavano a 1.406, dei quali 721 maschi e 685 femmine. Infine, coloro che erano in grado di saper almeno leggere e scrivere erano 10.059, dei quali 5.389 maschi e 4.670 femmine."}
{"id": "2702441", "revid": "110157", "url": "https://it.wikipedia.org/wiki?curid=2702441", "title": "Theater of the Mind", "text": "Theater of the Mind \u00e8 il sesto album in studio dell'hip hop rapper Ludacris, pubblicato il 24 novembre 2008."}
{"id": "2702442", "revid": "767487", "url": "https://it.wikipedia.org/wiki?curid=2702442", "title": "Vini liguri", "text": ""}
{"id": "2702443", "revid": "88740", "url": "https://it.wikipedia.org/wiki?curid=2702443", "title": "Este", "text": "Gli Este (o Estensi) furono una delle famiglie regnanti europee pi\u00f9 longeve. I primi rappresentanti si possono individuare tra i discendenti dei duchi della Toscana legati a Carlo Magno (X secolo) mentre un ramo cadetto degli Estensi, gli Arciduchi d'Austria-Este, giunse sino al XIX secolo.\nOrigine del nome.\nIl nome della casata \u00e8 legato alla cittadina veneta di Este perch\u00e9 compresa nei territori in possesso della famiglia a partire dall'XI secolo. Il marchese Alberto Azzo II d'Este nel 1073 vi trasfer\u00ec la sua corte e l\u00ec rimase sino al 1242, quando Azzo VII d'Este, dopo aver sconfitto Ezzelino III da Romano trasfer\u00ec la famiglia a Ferrara. In questa citt\u00e0, poi chiamata estense, la famiglia, dalla fine del XII secolo, arriv\u00f2 per allargare la sua sfera di influenza sino a quel momento in terra veneta.\nStoria.\nLe origini della casata vanno ricercate nel periodo dell'impero carolingio quindi sono da collegare a Carlo Magno. Due importanti lavori di ricerca portarono luce sulla storia della casata, quello del tedesco Gottfried Wilhelm von Leibniz e quello dell'italiano Ludovico Antonio Muratori.\nIl vero capostipite della casata estense \u00e8 quindi da ritenersi Alberto Azzo II, che attorno al 1035 spos\u00f2 Cunegonda di Altdorf, figlia di Guelfo II di Altdorf (appartenente alla dinastia dei Vecchi Welfen, estintasi poco dopo).\nL'ascesa della casata nella citt\u00e0 di Ferrara avvenne grazie ad Obizzo I d'Este, che con il fondamentale supporto politico ed economico dei principi Giocoli salirono al potere.\nGli Este ebbero il titolo di marchesi ereditandolo dagli Obertenghi, signori di estesi territori al nord Italia, e in seguito quello di duchi. Questa investitura ducale fu duplice, e si rifer\u00ec a Borso d'Este che nel 1452 ricevette la nomina a duca di Modena e Reggio dall'Imperatore Federico III d'Asburgo e nel 1471 divenne primo duca di Ferrara per investitura di papa Paolo II Ferrara in quel momento era unita da vincoli di vassallaggio allo Stato Pontificio mentre Modena e Reggio dipendevano dal potere imperiale, rientrando nei confini del Sacro Romano Impero.\nI loro domini si estesero a Fanano (1352), alla Garfagnana (1429/1451), a Carpi (1527), alla signoria di Correggio (1636), al ducato della Mirandola (1711), alla contea di Novellara e Bagnolo (1737) e al ducato di Massa e Principato di Carrara (1790).\nAlfonso II d'Este non ebbe eredi legittimi e questo caus\u00f2, nel 1598, la devoluzione di Ferrara allo Stato Pontificio. Il ducato si ridusse quindi alle province di Modena e Reggio Emilia, territorialmente contigue, con Modena capitale, sino al 1796. Il territorio fece poi parte della Repubblica Cispadana, della Repubblica Cisalpina, della Repubblica Italiana e del Regno d'Italia.\nCon la restaurazione del 1814 l'antico ducato ritorn\u00f2 al ramo cadetto Austria-Este poich\u00e9 la figlia di Ercole III d'Este, Maria Beatrice d'Este aveva sposato Ferdinando d'Asburgo-Lorena, figlio di Maria Teresa d'Austria. Nel 1829 si aggiunse il Ducato di Massa e Principato di Carrara e nel 1847 il Ducato di Guastalla. Il Ducato di Modena e Reggio cess\u00f2 definitivamente di esistere con la sua annessione al Regno di Sardegna nel 1859 e poi al Regno d'Italia.\nOrigini e discendenza dei due rami principali.\nLa famiglia degli Estensi trasse origine dagli Obertenghi, signori di Milano e della Liguria occidentale verso la fine del X secolo; analoga origine ebbero le famiglie Pallavicino, Cavalcab\u00f2 e Malaspina. Oberto I, marchese della Liguria, conte di Luni e conte palatino, vicario imperiale fu il capostipite delle quattro casate.\nGuido di Toscana, che visse nel X secolo, era un discendente degli antichi duchi e marchesi della Toscana, figlio di Adalberto II. Il figlio Adalberto III in un documento del 1011 viene ricordato col titolo di marchese, attribuito solo ai governanti di una delle marche o province in cui era divisa l'Italia. Nel caso di Adalberto III si trattava della Marca obertenga, che comprendeva la Lombardia e la Liguria. Discendenti furono Oberto I, Oberto II, Alberto Azzo I e Alberto Azzo II d'Este.\nAlberto Azzo II ebbe tre figli: Folco, Guelfo e Ugo. \nEstensi.\nDa Oberto I e dal figlio Oberto II trae origine il ramo italiano degli Este. Alberto Azzo II d'Este, conte di Lunigiana e Milano, signore di Este e Rovigo, \u00e8 il capostipite della casata.\nLa dinastia prosegu\u00ec poi con l'altro figlio di Azzo II, Folco I d'Este. Folco I ebbe alcune difficolt\u00e0 nei momenti iniziali della sua signoria, ma le disposizioni del padre, che lasciavano a lui ed ai suoi discendenti il possesso dei territori italiani, fece s\u00ec che i fratelli si trasferissero. Ugo emigr\u00f2 in Francia e Guelfo in Germania.\nVarie famiglie in quel periodo si erano contese il territorio di Ferrara, tra queste i Canossa, e la citt\u00e0 risultava ancora formalmente retta da un governo comunale. Attorno al 1122 si ebbe una prima rovinosa rotta del Po a Ficarolo, seguita da numerose altre e nel 1135 venne eretta la nuova cattedrale di San Giorgio. Le potenti famiglie locali Salinguerra e Torelli iniziarono a contendersi il potere, inoltre si ebbero difficolt\u00e0 economiche legate alle mutate condizioni sia commerciali (deviazione del corso del Po) sia di rapporti con i centri di potere pi\u00f9 vicini, come Bologna, Ravenna e Venezia, oppure relativamente pi\u00f9 lontani come Milano e Firenze.\nGli Este si affermarono grazie all'apporto politico e materiale della famiglia Giocoli. Giocolo Giocoli favor\u00ec la promessa di matrimonio della nipote Marchesella Adelardi, figlia di Adelardo Adelardi dei Marchesella con Azzo VI d'Este, figlio di Azzo V e nipote di Obizzo I. il matrimonio non venne mai celebrato a causa della prematura morte della promessa sposa nel 1186 e gli Este ereditarono in questo modo beni e privilegi della famiglia Adelardi, che si era estinta. Gli Este assunsero un peso sempre maggiore negli equilibri di potere locali Il Muratori afferma nelle Antichit\u00e0 Estensi: \"\u201cche i Giocoli, a' quali deveniva l'eredit\u00e0, permisero, ut eam Marchiones haberent, ut adjutores, et Capitanei suae partis essent Ferraria.\u201d\" I Giocoli, eredi dei Marchesella Adelardi, non rivendicarono l'eredit\u00e0, ma la concessero ai marchesi d'Este.\nAlberto Azzo II d'Este, al potere fino al 1097, fu marchese della citt\u00e0 di Este Fu il primo signore di Ferrara, podest\u00e0 di Mantova e Verona. Mentre si trovava a Verona i Salinguerra cacciarono gli Este da Ferrara, quindi Azzo VI si trov\u00f2 a dover combattere con Salinguerra Torelli e con Ezzelino II da Romano, suo alleato. L'imperatore Ottone IV di Brunswick scese in campo in suo favore e ottenne una tregua tra le forze contrapposte. L'imperatore Ottone IV, intanto, venne scomunicato, e Azzo VI, mutando strategia, prese le parti del papa combattendo stavolta al fianco di Federico II, destreggiandosi in modo molto attento con le alleanze. Mor\u00ec nel 1212, senza riuscire a vedere gli effetti della sua diplomazia.\nMarchesi d'Este.\nIl titolo di marchesi d'Este pu\u00f2 essere inteso come riferito alla casata oppure al luogo al quale si riferisce l'investitura, cio\u00e8 la cittadina di Este.Obizzo I d'Este, al potere fino al 1193 fu il primo della casata a scegliere Ferrara come dimora per la sua corte e fu il primo che pot\u00e9 fregiarsi del titolo di marchese d'Este riferito alla citt\u00e0 di Ferrara (\"Marchiobes de Este\", dal nome dalla citt\u00e0 di Este, non compare nei documenti storici ufficiali prima del 1171.), god\u00e9 di grande prestigio e, quando ebbe l'occasione, nel 1177, di prendere parte alle trattative di pace tra l'imperatore Federico Barbarossa ed il Papa Alessandro III si rec\u00f2 a Venezia con una scorta di 180 armati.\nAzzo VI d'Este, al potere fino al 1212, fu il primo signore di Ferrara, podest\u00e0 di Mantova e Verona. Mentre si trovava a Verona i Salinguerra cacciarono gli Este da Ferrara, quindi Azzo VI si trov\u00f2 a dover combattere con Salinguerra Torelli e con Ezzelino il Monaco, suo alleato. L'imperatore Ottone IV di Brunswick scese in campo in suo favore e ottenne una tregua tra le forze contrapposte. L'imperatore Ottone IV, intanto, venne scomunicato, e Azzo VI, mutando strategia, prese le parti del papa combattendo stavolta al fianco di Federico II, destreggiandosi in modo molto attento con le allenze. Mor\u00ec nel 1212, senza riuscire a vedere gli effetti della sua diplomazia.\nAldobrandino I d'Este, al potere dal 1212 al 1215, dopo la morte del padre, continu\u00f2 nella sua politica di sostegno a Papa Innocenzo III ed al futuro imperatore Federico II e di contrasto all'imperatore Ottone. Venne coinvolto su vari fronti; i padovani con Ezzelino il Monaco assalirono la rocca d'Este e la conquistarono, costringendolo a cedere la citt\u00e0 da cui la dinastia traeva il nome, a Ferrara ottenne un accordo con i Salinguerra e tent\u00f2 di difendere la Marca di Ancona. Per organizzare un esercito fu costretto a chiedere un prestito ai banchieri di Firenze che vollero come ostaggio a garanzia del pagamento il fratello, Azzo VII. Quando sembrava ormai aver riconquistata Ancona, Aldobrandino mor\u00ec per cause misteriose, a soli 25 anni. In seguito la Marca di Ancona non appartenne pi\u00f9 agli Este, anche se sino al 1330 la dinastia continu\u00f2 a fregiarsi del titolo. A Ferrara intanto i Salinguerra presero il potere (e lo mantennero per 18 anni).\nAzzo VII d'Este, al potere dal 1222 al 1264, venne riscattato dai banchieri fiorentini e tent\u00f2 di riconquistare Ferrara a lungo, senza riuscirvi. I Salinguerra lo invitarono in citt\u00e0 tendendogli una trappola, dalla quale si salv\u00f2 a fatica ma nella quale molti dei suoi furono uccisi. La sua reazione lo port\u00f2 ad assalire il castello della Fratta, dominio dei Salinguerra, vi uccise molti della loro fazione, venne nominato \"difensore della Chiesa\" nella lotta contro Ezzelino III da Romano da papa Innocenzo IV e nel 1240 riconquist\u00f2 definitivamente Ferrara. Il ritorno a Ferrara dopo quasi un ventennio di assenza a causa della famiglia Salinguerra avvenne solo grazie all'alleanza con la Repubblica di Venezia. La Serenissima in cambio ottenne importanti vantaggi commerciali e la presenza, presso la corte estense cittadina, di un visdomino, un suo alto magistrato con compiti di ambasciatore e controllore.\nObizzo II d'Este fu marchese, signore a vita di Ferrara dal 1264, signore di Modena nel 1288 e di Reggio Emilia dal 1289 al 1293. Dante gli riserva il girone dei violenti per la sua vita fortemente segnata da lotte anche sanguinose. Quando arriv\u00f2 al potere seppe ottenere l'appoggio dell'arcivescovo di Ravenna per rendere stabile il dominio estense a Ferrara che, essendo feudo papale, rese gli Este vicari papali. Mor\u00ec probabilmente ucciso dai due figli maggiori, Aldobrandino e Azzo, perch\u00e9 aveva indicato come suo successore il figlio minore Francesco.\nAzzo VIII d'Este fu al potere dal 1293 al 1308. Nei primi anni fu osteggiato dai fratelli maschi sostenuti dal modenese Lanfranco Landone e dalla famiglia Boschetti. Azzo VIII prevalse e inizi\u00f2 a stringere alleanze con le signorie confinanti per tentare di rinsaldare il suo dominio, coinvolgendo in questa politica anche Milano, visto che la sorella Beatrice si era sposata con Galeazzo I Visconti.\nNel 1305 ebbe problemi con Modena e Reggio perch\u00e9 sia Bologna sia Parma ripresero le ostilit\u00e0 contro queste due citt\u00e0 e la situazione divenne pi\u00f9 difficile quando contro gli Estensi si schierarono anche Verona e Mantova. Nei primi mesi del 1306 Modena e Reggio vennero perdute. Il suo testamento che lasciava al nipote Folco tutti i possedimenti caus\u00f2, alla sua morte, un periodo di conflitti per la successione che port\u00f2 alla prima guerra di Ferrara. Ferrara, Modena e Reggio per alcuni anni vennero perdute dalla casata. Per un breve periodo, malgrado le sue diverse disposizioni, gli succedette Fresco d'Este.\nFresco d'Este rimase al potere per pochi mesi nel 1308, in un periodo di difficolt\u00e0 della casata che perse per vari anni il dominio di Ferrara e dei territori ad essa legati. Questo avvenne perch\u00e9 Azzo VIII nel testamento aveva disposto che la signoria passasse al nipote Folco mentre il podest\u00e0 di Ferrara aveva invece decretato che la successione sarebbe toccata a Fresco. Aldobrandino II d'Este e Francesco si opposero e chiesero l'intervento di papa Clemente V. Intervennero i veneziani ma le truppe pontificie riuscirono ad ottenere il controllo su Ferrara che per quasi nove anni, dal 309 al 1317, torn\u00f2 sotto il diretto controllo dello Stato Pontificio. Fresco ripar\u00f2 a Venezia e vi rimase col figlio Folco sino alla sua morte, che avvenne nel 1312.\nGli Este quindi perdettero per un certo periodo dall'inizio del XIV secolo i loro diritti ereditari. A Ferrara vennero costretti a cedere la signoria dal 1308 al 1317, a Modena dal 1306 al 1336 e a Reggio dal 1306 al 1415. Questo rese difficile stabilire, in quegli anni, le successioni al potere, che furono ulteriormente complicate da discordie tra gli stessi eredi della casata.\nAldobrandino II d'Este sal\u00ec al potere dal 1317 al 1326, in un periodo di rapporti molto difficili con il papato. Figlio di Obizzo II d'Este, alla morte del fratello maggiore Azzo VIII d'Este divenne solo formalmente marchese di Ferrara.\nObizzo III d'Este divenne signore di Ferrara dal 1326 al 1352 ma riusc\u00ec a riconciliarsi col papa solo nel 1344, riottenendo cos\u00ec da papa Clemente VI il vicariato sulla citt\u00e0. Da Manfredo I Pio ottenne nel 1336 la citt\u00e0 di Modena in cambio di Carpi e San Marino. Quando morirono i fratelli (Rinaldo e Nicol\u00f2) rimase unico signore della citt\u00e0. Nel 1344 espanse i suoi domini anche verso Parma ma non riusc\u00ec mai a riconquistare la citt\u00e0 di Reggio.\nAldobrandino III d'Este fu al potere dal 1352 al 1361. All'inizio tent\u00f2 di raggiungere un accordo con Francesco d'Este, che viveva a Venezia, ma questi, sostenuto anche dal cugino Rinaldo, si oppose ed ottenne il sostegno dei Da Carrara di Padova, dei Malatesta di Rimini e dei Gonzaga di Mantova. Aldobrandino a sua volta ricevette il sostegno di Cangrande II della Scala e seppe ottenere da Carlo IV di Lussemburgo per s\u00e9 e per il casato degli Estensi la signoria di Modena e Frignano. Fu per breve tempo in conflitto con i Visconti di Milano e per le contese sul dominio di Bologna si tenne su posizioni neutrali ottenendo in tal modo la riconferma del vicariato di Ferrara.\nNiccol\u00f2 II d'Este, al potere dal 1361 al 1388. Nei primi anni si alle\u00f2 con Padova, Verona e Mantova contro Bernab\u00f2 Visconti. Ottenne la protezione di papa Urbano V, abbell\u00ec Ferrara con alcuni edifici monumentali come ad esempio, il monastero di San Guglielmo. Un fatto tragico e importante avvenne il 3 maggio 1385, quando una folla inferocita assal\u00ec la cancelleria della corte e anche le forze del marchese non poterono opporsi. Il massimo magistrato, ritenuto responsabile delle politiche fiscali necessarie alla vita di corte ma in realt\u00e0 esecutore delle volont\u00e0 del signore, Tommaso da Tortona, venne abbandonato dal marchese al suo tragico destino e ucciso dai rivoltosi. Pochi mesi dopo, sedata la rivolta, Niccol\u00f2 II fece iniziare la costruzione del Castello Estense, affidandone il progetto a Bartolino da Novara. Il castello nacque cos\u00ec prioritariamente come difesa della corte contro i suoi stessi sudditi e divenne in seguito una principesca dimora rinascimentale.\nAlberto V d'Este, al potere dal 1388 al 1393. Appena insediato come signore di Ferrara, succedendo al fratello Niccol\u00f2 II, dovette far fronte alla rivolta di Obizzo, figlio di Aldobrandino, e della madre Beatrice da Camino. Superato il pericolo e dopo aver messo a morte tutti i congiurati si dedic\u00f2 alla guida del marchesato alleandosi con Gian Galeazzo Visconti e mantenendo buoni rapporti col papa. Si rec\u00f2 anche a Roma, come penitente, ottenendo da Papa Bonifacio IX riconferme riguardo ai diritti della casata, l'annullamento di debiti e la concessione a fondare lo \"Studio di Ferrara\". Anche durante la sua signoria continuarono le guerre, in particolare contro Firenze, Bologna e Padova e intanto Ferrara si arricch\u00ec di importanti architetture, come il palazzo Paradiso e la villa di Belfiore.\nNiccol\u00f2 III d'Este, al potere dal 1393 al 1441. Rese Ferrara un grande centro culturale rinascimentale, anticipando l'azione dei suoi successori. Arriv\u00f2 al potere giovanissimo, a soli 10 anni. Ebbe indubbie qualit\u00e0 diplomatiche e strategiche, ottenendo significativi risultati in molti campi. Seppe mantenere un atteggiamento prudente con le alleanze dovendo difendersi ad esempio da Padova, Venezia e Parma. Fece di Ferrara un nodo di interessi tanto da farvi tenere una sessione del Concilio che doveva trattare i rapporti con la Chiesa ortodossa, combattere le eresie e riformare la Chiesa cattolica. Riusc\u00ec ad annettere nuove terre alla signoria, come la Garfagnana, Lugo e territori del Polesine a nord del Po. Ottenne il controllo di feudi come Crema, Novara e Castelnuovo di Tortona. Si alle\u00f2 con Filippo Maria Visconti che gli diede fiducia tanto da far ritenere che il figlio Borso avrebbe potuto diventare un candidato alla successione a Milano. Fu noto anche per la sua intensa attivit\u00e0 extraconiugale (fece nascere il detto \"di qua e di l\u00e0 dal Po sono tutti figli di Niccol\u00f2\") e per la tragica vicenda di Ugo e Parisina.\nLeonello d'Este, al potere dal 1441 al 1450. Durante i dieci anni nei quali fu marchese di Ferrara la citt\u00e0 visse un periodo di grande vivacit\u00e0 culturale ed artistica. Fu un principe letterato e, forse unico tra tutti Este, credette fortemente nel valore della cultura. Per raggiungere l'obiettivo di rafforzare la situazione sempre precaria dello stato mir\u00f2 al mantenimento della pace muovendosi con attenzione sul piano diplomatico e rilanci\u00f2 lo \"Studio di Ferrara\" facendovi arrivare personalit\u00e0 che in seguito diedero vita ad un importante circolo letterario (ad esempio Angelo Decembrio, Tito Vespasiano Strozzi e Guarino Veronese).\nSecondo lo storico dell'arte Hermann Gundersheimer nel periodo compreso tra l'ascesa al potere di Leonello d'Este (1441) e la fine del ducato di Ercole I d'Este (1505) si concentrarono eventi che si possono ritenere come il momento centrale del dominio estense e dello splendore della citt\u00e0 di Ferrara. In quei 64 anni si realizz\u00f2 la massima espansione territoriale della signoria, vennero create alcune delle pi\u00f9 significative opere architettoniche, vennero prodotti grandi lavori letterari e venne perfezionato il modello del \"dispotismo rinascimentale\".\nDuchi di Ferrara, Modena e Reggio (1452-1598).\nDuchi di Ferrara, Modena e Reggio furono storicamente solo cinque sovrani con le rispettive consorti. Il primo tra questi, Borso, ottenne l'investitura durante la sua signoria, e successe a Leonello d'Este col titolo di marchese, titolo che conserv\u00f2 a lungo.\nBorso d'Este, al potere dal 1450 al 1471, fu il primo a portare il titolo di duca della casata estense. Nel 1452 lo ricevette da Federico III d'Asburgo, divenendo duca di Modena e Reggio e nel 1471 analogo titolo gli venne da Papa Paolo II.\nModena e Reggio facevano parte in quel periodo dei territori soggetti al Sacro Romano Impero, mentre Ferrara si trovava tra quelli soggetti alla Chiesa. Nel ventennio durante il quale fu signore indiscusso tent\u00f2 senza successo di ampliare i confini territoriali dedicando tuttavia molte energie per ottenere le investiture ducali che, nel caso della nomina papale, arriv\u00f2 a pochi mesi dalla sua morte. Fu personalit\u00e0 molto attenta alla sua immagine, e sono divenute famose alcune sue grandiose parate tese ad esaltare sia la grandezza del casato sia la sua personale. Un'interpretazione storica pi\u00f9 critica vede la sua nomina a duca da parte del papa come una forma di sottolineatura dello stato di feudo di Ferrara nei confronti dello Stato Pontificio, inoltre ne ridimensiona le virt\u00f9 di buon governo, malgrado la sua celebrazione pittorica, in particolare in palazzo Schifanoia.\nErcole I d'Este, al potere dal 1471 al 1505, spos\u00f2 Eleonora d'Aragona, figlia di Ferdinando I di Napoli, a dimostrazione del prestigio che godeva a quel tempo la casata estense. Sin dall'inizio della sua signoria venne impegnato dalla Serenissima che intendeva estendere il territorio sotto il suo controllo e durante gli scontri che ne seguirono perse i domini estensi nel Polesine veneto a favore dei veneziani ma rinsald\u00f2 il suo controllo nelle terre a sud del Po. Ebbe difficolt\u00e0 anche con la discesa in Italia di Carlo VIII di Francia, ma in questo secondo caso seppe destreggiarsi con pi\u00f9 fortuna nelle alleanze. Dopo i primi anni di ducato divenne molto abile nel crearsi amicizie e legami, in particolare utilizzando il mezzo del matrimonio tra casate e famiglie al potere.\nSuo figlio Alfonso spos\u00f2 Lucrezia, figlia del papa regnante, la figlia Isabella spos\u00f2 il signore di Mantova e un'altra figlia, Beatrice, spos\u00f2 Ludovico il Moro. A lui ed all'architetto di corte Biagio Rossetti si deve l'ampliamento della citt\u00e0, conosciuto come Addizione Erculea, che rese Ferrara la prima citt\u00e0 moderna europea. Durante il suo ducato la citt\u00e0 di Ferrara raggiunse uno splendore mai visto prima, anche se molto di questo venne pagato dalla popolazione che, specialmente nella sua parte pi\u00f9 povera, visse anni difficili.\nAlfonso I d'Este, al potere dal 1505 al 1534, fu noto anche come duca artigliere. Abile come uomo di guerra e ottimo conoscitore delle armi pi\u00f9 moderne del suo tempo non ebbe uguali capacit\u00e0 sul piano amministrativo e diplomatico. Si scontr\u00f2 con due papi: Papa Pio III (successore di Papa Alessandro VI del quale aveva sposato in seconde nozze la figlia illegittima Lucrezia) e Papa Giulio II ed arriv\u00f2 quasi a perdere il ducato di Ferrara. \nAder\u00ec alla Lega di Cambrai contro Venezia rimanendo alleato di Luigi XII di Francia anche dopo la pace tra i veneziani e Papa Giulio II. Il papa dichiar\u00f2 il feudo di Ferrara vacante e lo scomunic\u00f2 nel 1510 ma poco dopo Giulio II mor\u00ec e Alfonso non sub\u00ec conseguenze immediate da questo pesante atto del Vaticano che avrebbe potuto avere esiti drammatici.\nTra il 1526 ed il 1527 partecip\u00f2 alla spedizione di Carlo V d'Asburgo contro il Papa Clemente VII e riottenne la conferma a duca di Ferrara nel 1530. Nel periodo durante il quale fu al potere la dinastia estense attravers\u00f2 una fase delicata legata alla ribellione dei fratelli di Alfonso, Ferrante e Giulio. I due tentarono di arrivare al governo della citt\u00e0 di Ferrara ma furono sconfitti, grazie anche al sostegno che ricevette dall'altro fratello, Ippolito d'Este. I due rivoltosi furono imprigionati nelle segrete del Castello Estense. Ferrante mor\u00ec ancora prigioniero, dopo 34 anni di carcere, nel 1540, mentre Giulio venne invece liberato solo nel 1559 da Alfonso II d'Este, quasi dimenticato da tutti.\nErcole II d'Este, al potere dal 1534 al 1559, spos\u00f2 Renata di Francia, figlia del re di Francia Luigi XII e della duchessa Anna di Bretagna. Rese Ferrara un centro culturale importante, anche per la diffusione della Riforma in Italia, creando per questo attriti con la Chiesa. Con il papa e la Francia nel 1556 combatt\u00e9 la Spagna, ottenendo una pace separata nel 1558. Suo fratello, il cardinale Ippolito II d'Este fece costruire la celebre Villa d'Este a Tivoli.\nAlfonso II d'Este, al potere dal 1559 al 1597, visse da giovane per lunghi periodi presso la corte francese di Enrico II di Francia, dove si trovava anche quando mor\u00ec il padre Ercole II d'Este. Torn\u00f2 subito a Ferrara e tra le sue prime decisioni grazi\u00f2 Giulio d'Este, prigioniero nel castello ormai da 53 anni, e fece allontanare dalla citt\u00e0 la madre, Renata di Francia, che non era gradita alla Chiesa. Si alle\u00f2 con l'Austria e sostenne Massimiliano II d'Asburgo contro i turchi. Mantenne Ferrara tra le grandi capitali culturali del tempo ma durante la sua signoria dovette anche affrontare un terremoto ed un grave periodo di carestie. \nEbbe tre mogli: Lucrezia di Cosimo I de' Medici, Barbara d'Austria e Margherita Gonzaga ma mor\u00ec senza eredi legittimi e il suo successore designato Cesare d'Este non venne riconosciuto dalla Chiesa quindi papa Clemente VIII nel 1598 impose la devoluzione e si riappropri\u00f2 dell'antico feudo papale riportandolo sotto la sua diretta giurisdizione, esercitata attraverso i cardinali legati.\nEstensi a Ferrara.\nNei diversi secoli che videro gli Este al governo di Ferrara, secondo Marco Folin, questi mostrarono un loro stile diverso rispetto alle altre casate del periodo storico. Nel momento della massima espansione territoriale del ducato controllarono un'area molto ampia a sud del Po ed ebbero un quarto di milione di sudditi. Malgrado le differenze locali tra i vari centri si adattarono e contemporaneamente si sovrapposero alle istituzioni territoriali gi\u00e0 presenti. \nNel confronti di Ferrara, in particolare, ebbero molte attenzioni, ampliandola con numerose \"addizioni\" (la pi\u00f9 importante fu l'Addizione Erculea) sino a darle l'aspetto di una citt\u00e0 moderna e la dignit\u00e0 di una capitale. Anche se pochi tra i signori estensi furono veramente consapevoli delle implicazioni culturali del loro governo tutti colsero le ricadute a livello politico che derivavano della protezione delle arti e delle lettere nei confronti delle altre dinastie.\nManifestarono grande tolleranza nei confronti degli ebrei accogliendoli sin dai primi tempi della loro presenza in citt\u00e0, e Ferrara divenne un punto di riferimento per gli esuli da Spagna e Portogallo, forse una delle poche alternative a Praga. E dagli ebrei ne ricevettero enormi vantaggi, ottenendo miglioramenti nei commerci ducali e, non di rado, sostegno economico per le loro imprese.\nDiverso fu l'atteggiamento con i protestanti. Nel periodo della permanenza in citt\u00e0 di Renata di Francia Ferrara divenne un centro di proselitismo per i calvinisti e questo non pot\u00e9 che creare grosse difficolt\u00e0 con il Vaticano, tali da diventare una delle premesse per la perdita del feudo.\nDuchi di Modena e Reggio (1598-1796).\nCon Alfonso II d'Este ebbe termine la discendenza diretta della famiglia e Ferrara cess\u00f2 di essere la capitale del ducato. L'imperatore Rodolfo II d'Asburgo riconobbe il cugino di Alfonso, Cesare d'Este come duca di Modena e di Reggio, ma il Papa Clemente VIII si rifiut\u00f2 di fare altrettanto per Ferrara e con la devoluzione la citt\u00e0 torn\u00f2 alle dirette dipendenze dello Stato Pontificio.\nCesare d'Este, al potere dal 1598 al 1628, nipote illegittimo di Alfonso I d'Este, fu il primo sovrano del ducato di Modena e Reggio dopo la cessazione dello stato del ducato di Ferrara, Modena e Reggio, decretata con la fine del feudo papale di Ferrara, ritornato nell'amministrazione diretta del Vaticano. Visse la sua giovinezza a Ferrara e, dopo il matrimonio con Virginia de' Medici nel 1586, scelse come sua residenza il palazzo dei Diamanti, dove rimase sino al trasferimento della corte nella nuova capitale, Modena. Col trasferimento vennero trasferiti da Ferrara a Modena gli archivi di corte, molti beni appartenuti alla casata come opere d'arte, biblioteca, artiglierie ed altro, spogliando in parte l'antica capitale di beni preziosi. Durante i suoi primi anni al potere venne affiancato da un potente consigliere ducale, il primo ministro Giovanni Battista Laderchi.\nAlfonso III d'Este rimase al potere dal 1628 al 1629, per soli sette mesi. Fu una personalit\u00e0 per certi aspetti contraddittoria; fiero difensore dell'onore degli Este sino a diventare assassino per questo ma anche estremamente religioso, legatissimo alla moglie Isabella di Savoia e capace di abdicare in favore del primogenito Francesco facendosi frate cappuccino a Merano. Fond\u00f2, col nome di Giambattista da Modena, un monastero a Gorizia, and\u00f2 a Vienna e ad Innsbruck e poi, alcuni anni dopo, torn\u00f2 di nuovo a Modena per predicare contro gli ebrei e in difesa di una pi\u00f9 rigida morale a corte.\nFrancesco I d'Este rimase al potere dal 1629 al 1658. Divenuto signore del ducato giovanissimo si dimostr\u00f2 uno dei sovrani pi\u00f9 autoritari tra gli Este. Impose forti tasse al popolo per rafforzare le opere di difesa sul territorio in considerazione del periodo di guerre che stava attraversando l'intera Europa e, da subito, si trovo a dover affrontare anche una tremenda epidemia di peste che colp\u00ec in modo pesantissimo pure Modena, portando alla morte quasi met\u00e0 della sua popolazione. Francesco fugg\u00ec dalla citt\u00e0 e trasfer\u00ec la sua corte a Rivalta riuscendo a salvare tutta la sua famiglia. Superati i primi tragici anni cerc\u00f2 di stringere alleanze con Francia e Spagna, e, in un suo viaggio a Madrid, venne ritratto in un celebre dipinto da Diego Vel\u00e1zquez. Francesco fu molto vanitoso, pos\u00f2 per altri ritratti o sculture, come ad esempio per un suo busto scolpito da Gian Lorenzo Bernini nel 1651, e si circond\u00f2 di una corte accondiscendente ed adulante. Seppe tuttavia anche ascoltare il popolo, e protesse artisti e letterati come Alessandro Tassoni.\nAlfonso IV d'Este rimase al potere dal 1658 al 1662, per soli quattro anni. Ottenne il dominio di Correggio con accordi che coinvolsero sia la Francia che la Spagna. Raggiunse tale risultato anche grazie ai consigli di strategia politica che ricevette dal cardinale Giulio Mazzarino, del quale aveva sposato una nipote, la contessa Laura Martinozzi. Tent\u00f2 di riportare tra i territori estensi anche Ferrara e Comacchio, ma in questo non ottenne alcun risultato.\nLaura Martinozzi, al potere come reggente dal 1662 al 1674. Fu l'esponente femminile della casata estense pi\u00f9 rilevante nel periodo di Modena e Reggio. Pur non essendo previsto dalla linea di successione fu di fatto duchessa dalla morte del consorte, Alfonso IV, sino a quando il potere le venne sottratto dal figlio Francesco II, arrivato ai quattordici anni, su istigazione di Cesare Ignazio d'Este, che a tal fine ord\u00ec una congiura in un momento di assenza da Modena della reggente. Fu duchessa controversa, govern\u00f2 lo stato in un momento difficile ma ne risan\u00f2 le finanze, fu spietata con alcuni della casata, dura con la comunit\u00e0 ebraica di Reggio che rinchiuse in un ghetto ma capace di grandi atti di carit\u00e0. A lei si devono i lavori per ultimare il palazzo Ducale di Modena, della Delizia di Sassuolo e la fondazione del monastero della Visitazione accanto al palazzo ducale.\nFrancesco II d'Este ebbe il potere effettivo dal 1674 al 1694. Divenne duca all'et\u00e0 di 2 anni quindi la madre Laura Martinozzi ebbe la reggenza sino al 1674 quando, su istigazione del cugino Cesare Ignazio, venne spodestata.\nAll'inizi\u00f2 deleg\u00f2 molti incarichi di governo a Ignazio. Nel 1692 spos\u00f2 Margherita Maria Farnese, principessa di Parma, dalla quale non ebbe figli e mor\u00ec all'et\u00e0 di 34 anni.\nRinaldo d'Este fu al potere dal 1694 al 1737. Divenne duca di Modena e Reggio dopo essere stato cardinale ed aver lasciato la via ecclesiastica per mantenere la linea ereditaria del ducato alla casata. Spos\u00f2 Carlotta Felicita di Brunswick-L\u00fcneburg e questo, dopo 600 anni di separazione tra le famiglie Este e Welfen, riun\u00ec i casati. Inizi\u00f2 a tentare di risollevare le condizioni economiche del suo territorio ma la morte di Carlo II di Spagna scaten\u00f2 la Guerra di successione spagnola che fece sentire le sue conseguenze anche a Modena e Reggio; le truppe francesi invasero Modena da Reggio e Rinaldo ripar\u00f2 a Bologna. Nel 1706 le truppe tedesche, alle quali Rinaldo si era alleato, riconquistarono il ducato e cos\u00ec gli Este riottennero il controllo che avevano perduto ma trovarono un ducato in condizioni economiche ancora peggiorate. Si ebbero poi nuove invasioni territoriali in seguito alla guerra di successione polacca ma, alla fine delle guerre, ottenne la Contea di Novellara. Quando mor\u00ec la reggenza and\u00f2 brevemente alle figlie Benedetta e Amalia poich\u00e9 l'erede designato Francesco III d'Este si trovava in Ungheria al servizio dell'imperatore Carlo VI d'Asburgo per combattere contro l'Impero ottomano.\nFrancesco III d'Este fu al potere dal 1737 al 1780. Alla morte del padre si trovava in Ungheria e rientr\u00f2 a Modena alla fine del 1737 mentre la moglie Carlotta Aglaia di Borbone-Orl\u00e9ans, che era a Parigi, lo raggiunse a Modena solo alla fine del giugno 1739. Perse per un breve periodo il controllo del ducato, divenne ufficiale nell'esercito spagnolo e riottenne il ducato con la pace di Aquisgrana. Per risanare i bilanci dello stato sempre in cattive condizioni vendette molti tra i quadri della Galleria Estense ad Augusto III di Polonia che li trasfer\u00ec a Dresda. Questa, che fu definita la vendita di Dresda, fu una delle pi\u00f9 gravi alienazioni del patrimonio pittorico italiano. Intanto il ducato aveva raggiunto un periodo di pace e Francesco combin\u00f2 il matrimonio della nipote Maria Beatrice Ricciarda con l'arciduca Ferdinando d'Asburgo-Lorena ma la carica ducale, che era rimasta agli Este, ormai aveva solo funzioni onorifiche poich\u00e9 il potere era gestito quasi direttamente dall'imperatore a Vienna.\nErcole III d'Este, al potere dal 1780 al 1796, fu l'ultimo duca Modena e Reggio. Venne deposto dai francesi e mor\u00ec nel 1803. Sua figlia Maria Beatrice spos\u00f2 un figlio dell'imperatore Francesco II d'Asburgo-Lorena, l'arciduca Ferdinando d'Austria, dando cos\u00ec inizio al ramo degli Austria-Este.\nDuchi di Modena, di Reggio, di Massa e Principi di Carrara (1814-1859).\nDopo la restaurazione il ducato venne ricostituito ed il figlio di Maria Beatrice, Francesco IV d'Austria-Este, regn\u00f2 come duca di Modena, Reggio, Massa e Principe di Carrara. Gli successe il figlio Francesco V d'Austria-Este, che fu deposto nel 1859 e il ducato fu annesso nel 1860 al Regno di Sardegna. Il ducato ebbe perci\u00f2 vita molto breve, dal 1814 al 1859.\nWelfen.\nLa casata Welfen ebbe solo le origini in comune con gli Este, rappresentate da Alberto Azzo II d'Este (1009 - 1097), figlio di Alberto Azzo I, che \u00e8 considerato il progenitore dei Guelfi Duchi di Baviera, dei conti e poi Duchi di Brunswick-L\u00fcneburg, dei Duchi di Sassonia-Lauenburg e degli elettori Hannover, da cui derivarono i Re di Gran Bretagna e di Irlanda. Carlotta Felicita di Brunswick-L\u00fcneburg (1671 - 1710), spos\u00f2 Rinaldo d'Este, riunendo dopo 600 anni i due rami della originaria casa.\nTra i Welfen si possono ricordare alcuni importanti membri:\nAltri rami della casa d'Este.\nMarchesi e Principi di San Martino in Rio (1490-1752).\nIl territorio appartenne agli Este sin dal 1430, prima sotto il dominio di Niccol\u00f2 III d'Este che nel 1440 approv\u00f2 gli \"statuta\", poi con Leonello, Borso e infine con Ercole I, che lo cedette a Sigismondo, suo fratello, nel 1490. Sigismondo I d'Este ottenne che la signoria diventasse indipendente subentrando all'antico feudo di San Martino in Rio con Campogalliano, Castellarano, San Cassiano e Roteglia fu dato al cadetto. Alla fine del XVI secolo, come feudo imperiale, fu elevato a marchesato e nel 1747 a principato. Nel 1752 la linea sigismondina si estinse e sul finire del 1767 il feudo, fin l\u00ec concesso alla primogenita dell'ultimo Marchese, fu riassorbito dalla Camera Ducale.\nMarchesi di Montecchio.\nLa linea trasse origine da Alfonso d'Este, figlio del duca Alfonso I d'Este, al quale il padre aveva assegnato importanti possedimenti. L'imperatore Ferdinando I d'Asburgo nel 1569 aveva elevato il Titolo a Marchesato di Montecchio ai discendenti di Alfonso d'Este.\nRamo di Tortorici.\nUn ramo degli Este si \u00e8 trapiantato a Tortorici in Sicilia nella met\u00e0 del XVI secolo, forse a causa di dissidi con il ramo ducale. La citt\u00e0 di Tortorici, si riscatt\u00f2 dal dominio feudale nell'anno 1628, divenendo la 41\u00aa citt\u00e0 demaniale del Regno di Sicilia. \nI membri del ramo di Tortorici, per oltre tre secoli ricoprirono importanti cariche pubbliche ed appartengono alla casata ducale d'Este Orioles.\nIn documenti del 1586 esistenti tuttora, risultano citati Domenico, Antonino, Cesare e Giacomo D'Este. Da Antonino, nacque Vincenzo e Francesco (morto nel 1637), il cui figlio Antonino risulta essere il capostipite del ramo d'Este Orioles. \nDai castelli di Arriols ed Orriols, scrisse Mugnos, \"app\u00f2 noi Orioles, nella Spagna, originaria di Re Goti, perocch\u00e9 veggiamo taluni capi di essa figurare tra i principi di Catalogna e i Conti di Barcellona\", come da Regio Diploma dato a Capua il 20 giugno 1442.\nBeringario, figlio di Bernardo celebre nelle guerre di Spagna, trapiant\u00f2 questa discendenza a Tortorici in Sicilia, accompagnando Re Pietro d'Aragona, dal quale in compenso dei militari servigi si ebbe il castello e la terra di Sampiero sopra Patti, la terra di Racuja ed il governo e la castellania di Taormina.\nSi distinsero Beringario Barone di Ucria, Cianciana, Piraino, Martini, Fabbrica, Solicito, Cominiti, Manfredo stratigoto di Messina e camerlengo di Re Alfonso nel 1427, Pietro cavaliere gerosomilitano, Giovanbattista Barone di Fontanafredda e Beringario III, milite aurato nel 1393.\nIl Palazzolo Gravina, ci tramanda che la stirpe si divise in vari rami.\nIl ramo che dette origine al cognome d'Este Orioles, \u00e8 quello di Beringario III Barone di Sampiero sopra Patti e Barone di Racuja, padre di Melchiorre da cui Francesco, sindaco generale di Tortorici nel 1637.\nNipote di Donna Felicita dei Baroni di Sampiero sopra Patti, figlia di Orazio Orioles che fece sbocciare il ramo principesco di Castelforte, e fu la prima ad essere investita di quel Titolo concesso con privilegio il 23 giugno 1656, esutoriato del 23 dicembre 1657.\nRegnante Filippo IV\u00b0 di Spagna e III\u00b0 di Sicilia, dall'unione in matrimonio di Francesco e Donna Angila Romeo, nacque Donna Ioanna Orioles che sposer\u00e0 il 3 febbraio 1662 Antonino d'Este. \nCon lettera patente nel 1663 dal vicer\u00e9 di Sicilia, il Duca di Sermoneta Francesco Maria Caetani, Antonino diverr\u00e0 Conte al ramo d'Este Orioles e Signore di San Giuliano. \nIl Duca di Modena Ercole III d'Este, in data 30 ottobre 1798, con provvedimento di Giustizia, concesse al Ramo di Tortorici il Titolo ducale, di conseguenza i discendenti delle citt\u00e0 di Tortorici e Civitavecchia sono pretendenti al titolo ducale ancora nel XXI secolo.\nEredi della casa d'Este.\nLa dinastia d'Austria-Este si estinse nella linea maschile con la morte di Francesco V d'Austria-Este, gi\u00e0 deposto nel 1859 e morto nel 1875.\nFrancesco V, dal momento della sua deposizione sino a quello della morte tent\u00f2 di mantenere viva la possibilit\u00e0 di ricostituire lo Stato di Modena, Reggio e Carrara ed impose come condizioni testamentarie non derogabili alla sua successione che fossero conservati titolo e stemma di arciduca d'Austria-Este conservando cos\u00ec il nome degli Este nella dinastia d'Asburgo-Lorena. Come altra condizione ci fu quella, alternativa, di far continuare la dinastia ad un principe di Borbone ma non ad un Wittelsbach di Baviera, e che in ogni caso il successore parlasse la lingua italiana. Nomin\u00f2 erede l'arciduca Carlo Ludovico d'Asburgo-Lorena, fratello minore dell'imperatore Francesco Giuseppe I d'Austria, che in tal modo divenne d'Austria-Este. L'imperatore Francesco Giuseppe suggell\u00f2 tale discendenza nell'arciduca Francesco Ferdinando che prese il nome d'Austria-Este e nel 1896 divenne principe ereditario dell'impero asburgico.\nI figli dell'arciduca Francesco Ferdinando erano nati da un matrimonio morganatico e l'imperatore design\u00f2 il pronipote di questi, Roberto d'Austria-Este, secondogenito del futuro imperatore Carlo I d'Austria-Ungheria, come successore nella linea ereditaria Austria-Este. Roberto era discendente di Ercole III d'Este, e il sangue degli ultimi duchi d'Este era cos\u00ec unito ancora al nome degli Austria-Este anche grazie alla madre Zita di Borbone-Parma, pronipote di Teresa di Savoia, duchessa di Lucca e Parma, che era figlia di Maria Teresa d'Austria-Este.\nLa tradizione dinastica \u00e8 mantenuta da Lorenzo d'Austria-Este, figlio maggiore dell'arciduca Roberto d'Austria-Este e sposato con la principessa Astrid del Belgio, unica figlia di Alberto II dei Belgi. Dal 1991 i figli della coppia hanno il titolo di arciduca (arciduchessa) d'Austria-Este e principe (principessa) del Belgio. Nel 1995 Lorenzo ha ricevuto il titolo addizionale di principe del Belgio. Il maggiore dei loro figli \u00e8 il principe Amedeo, arciduca d'Austria-Este, nato nel 1986.\nLa patrilinearit\u00e0 diretta degli Este, distaccandosi dal ramo italiano, continua col ramo tedesco e con i discendenti di Guelfo IV d'Este. Guelfo fu duca di Baviera e, sposando Giuditta di Fiandra, origin\u00f2 il casato dei Welfen quindi il casato di Hannover. Secondo questa linea il discendente diretto degli Este \u00e8 il principe Ernesto Augusto di Hannover.\nPrincipali edifici militari e civili legati agli Este.\nFerrara.\nUn primo nucleo fondamentale di strutture edificate dalla famiglia \u00e8 costituito dalle Delizie estensi, quasi tutte nel territorio della provincia di Ferrara. Queste rappresentano in modo significativo la capacit\u00e0 degli Este di influenzare culturalmente, nel periodo rinascimentale, il paesaggio del Delta del Po e del resto del territorio ferrarese, contribuendo cos\u00ec a far inserire la citt\u00e0 nella lista dei Patrimoni dell'umanit\u00e0. Alcune strutture meritano una particolare attenzione:\nModena.\nA Modena e provincia sono presenti anche:\nReggio Emilia.\nA Reggio Emilia e provincia sono presenti anche:\nAltre province italiane.\nIn altre province italiane sono presenti anche:\nStemma.\nDall'armoriale di casa d'Este risulta che lo stemma degli Este \u00e8 costituito da un'aquila d'argento in campo azzurro, che fregia la bandiera di famiglia fin dal 1239. L'azzurro era il colore usato dalla fazione guelfa mentre i Ghibellini adoperavano per lo pi\u00f9 il rosso. I tre gigli in campo azzurro dentellato d'argento vennero aggiunti dal marchese Nicol\u00f2 III, cui aveva concesso l'amb\u00ecto privilegio Carlo VII, re di Francia. L'aquila imperiale in campo d'oro denota invece il feudo imperiale di Modena e Reggio, ottenuto nel 1452 dall'imperatore Federico III, gli concesse l'aquila imperiale in campo d'oro per denotare il feudo imperiale di Modena e Reggio e nello stesso tempo l'aquila, divisa longitudinalmente in una met\u00e0 argentea in campo azzurro e nell'altra met\u00e0 nera in campo oro, rappresenta la contea di Rovigo istituita allora.\nLe chiavi pontificie sono il simbolo della rinnovata investitura di Ferrara da parte di Papa Sisto IV a Ercole I nel 1474, come il triregno lo \u00e8 del vicariato della Chiesa.\nIl gonfalone venne inserito nel 1368, nell'occasione della nomina del marchese Niccol\u00f2 II a gonfaloniere perpetuo di Santa Romana Chiesa.\nMotto.\nNon \u00e8 possibile attribuire in modo certo un motto alla casata degli Estensi. Un motto erroneamente legato a tutta la casata: \"Ab insomni non custodita Dracone\", deve essere in realt\u00e0 legato ad uno solo dei suoi rappresentanti illustri, il cardinale Ippolito d'Este, fratello di Alfonso I d'Este e figlio di Ercole I d'Este. Il legame fra i tre estensi ed il particolare momento storico nel quale vissero, col ducato di Ferrara, Modena e Reggio nel periodo della sua maggiore importanza, ha alimentato tale convinzione. \nNel 1921 \u00e8 uscito un volume dal titolo \"Ferrara - Ab insomni non custodita dracone\" che gi\u00e0 dal titolo si riferiva all'araldica, con significati non tutti decifrabili e con un richiamo esplicito all'aquila estense ed al nome della citt\u00e0, e anche questo ha creato la convinzione che tale frase in latino e di origine classica fosse il motto della casata.\nSulla torre dei leoni del Castello Estense si pu\u00f2 vedere una lastra marmorea restaurata all'inizio del XXI secolo che riporta la scritta \"Wor Bas\", forse avrebbe il significato di \"Sempre avanti\" e, con maggior probabilit\u00e0, \u00e8 da intendersi come motto della casata.\nLuoghi di sepoltura degli Este.\nI luoghi di sepoltura degli Estensi sono diversi.A Ferrara molte personalit\u00e0 della dinastia riposano nel monastero del Corpus Domini e nella basilica minore di San Francesco.Borso d'Este e Marfisa d'Este riposano in certosa.Molti riposano a Modena, nella chiesa di San Vincenzo e a Vienna, nella Cripta dei Cappuccini della Kapuzinerkirche.Altri nell'abbazia della Vangadizza, nella cattedrale di San Giorgio, nella chiesa della Nativit\u00e0 di Scandiano e al cimitero di Gubiano di Varese."}
{"id": "2702449", "revid": "287204", "url": "https://it.wikipedia.org/wiki?curid=2702449", "title": "Ammavarikuppam", "text": " \nAmmavarikuppam \u00e8 una suddivisione dell'India, classificata come \"census town\", di 9.374 abitanti, situata nel distretto di Tiruvallur, nello stato federato del Tamil Nadu. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 13\u00b0 12' 31 N e 79\u00b0 24' 31 E.\nSociet\u00e0.\nEvoluzione demografica.\nAl censimento del 2001 la popolazione di Ammavarikuppam assommava a 9.374 persone, delle quali 4.838 maschi e 4.536 femmine. I bambini di et\u00e0 inferiore o uguale ai sei anni assommavano a 1.351, dei quali 719 maschi e 632 femmine. Infine, coloro che erano in grado di saper almeno leggere e scrivere erano 6.208, dei quali 3.795 maschi e 2.413 femmine."}
{"id": "2702453", "revid": "767487", "url": "https://it.wikipedia.org/wiki?curid=2702453", "title": "Bilancia di Gouy", "text": "La bilancia di Gouy, inventata dal fisico francese Louis Georges Gouy, \u00e8 uno strumento utilizzato per misurare la suscettivit\u00e0 magnetica di metalli e complessi metallici.\nIl campione viene posto su un braccio della bilancia e parzialmente sospeso tra i poli di un elettromagnete. La bilancia misura la differenza apparente tra la massa originaria e il valore della massa ricavata quando su di essa agisce la forza attrattiva (materiale paramagnetico) o repulsiva (materiale diamagnetico) generata dall'elevato campo magnetico presente tra i poli. Tale forza \u00e8 legata alla suscettivit\u00e0 tramite la relazione\ndove \"A\" \u00e8 la superficie del contenitore, formula_2 la suscettivit\u00e0 magnetica, \"H\" il campo magnetico applicato e formula_3 il volume molare della sostanza in esame.\nAlcune bilance commercialmente disponibili hanno uno sportello alla loro base per consentirne questa applicazione.\nNella classica bilancia di Gouy, il campione viene posto tra i poli di un magnete stazionario. Un adattamento pi\u00f9 recente, costituito dalla bilancia di Evans, impiega un campione stazionario e magneti mobili."}
{"id": "2702454", "revid": "104458", "url": "https://it.wikipedia.org/wiki?curid=2702454", "title": "Landwasser", "text": "Il Landwasser \u00e8 un fiume del Canton Grigioni, in Svizzera, che nasce dal Lago di Davos (coordinate ) e si immette da sinistra nel fiume Albula a valle di Filisur (coordinate ), il quale a sua volta si congiunge con il Reno posteriore. Attraversa i comuni di Davos, Berg\u00fcn Filisur, Schmitten e Albula. \u00c8 famoso il Viadotto Landwasser della Ferrovia Retica che, assieme al Viadotto Wiesener, attraversa le gole create da questo corso d'acqua.\nProduzione elettricit\u00e0.\nIl fiume viene utilizzato dalla societ\u00e0 Albula-Landwasser Kraftwerke per produrre energia elettrica."}
{"id": "2702455", "revid": "287204", "url": "https://it.wikipedia.org/wiki?curid=2702455", "title": "Ammoor", "text": " \nAmmoor \u00e8 una suddivisione dell'India, classificata come \"town panchayat\", di 11.296 abitanti, situata nel distretto di Vellore, nello stato federato del Tamil Nadu. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 13\u00b0 00' 17 N e 79\u00b0 22' 28 E.\nSociet\u00e0.\nEvoluzione demografica.\nAl censimento del 2001 la popolazione di Ammoor assommava a 11.296 persone, delle quali 5.622 maschi e 5.674 femmine. I bambini di et\u00e0 inferiore o uguale ai sei anni assommavano a 1.303, dei quali 678 maschi e 625 femmine. Infine, coloro che erano in grado di saper almeno leggere e scrivere erano 7.511, dei quali 4.396 maschi e 3.115 femmine."}
{"id": "2702457", "revid": "124644629", "url": "https://it.wikipedia.org/wiki?curid=2702457", "title": "A/Rivista Anarchica", "text": "A/Rivista Anarchica, conosciuta anche semplicemente come A, era una rivista anarchica italiana, fondata nel 1971 come espressione dell'area dei Gruppi anarchici federati. Aveva una periodicit\u00e0 mensile e veniva pubblicata regolarmente dal febbraio 1971 9 volte l'anno (non usciva in gennaio, agosto e settembre).\nLa distribuzione del periodico \"A\" avveniva mediante la vendita in libreria, presso alcuni centri sociali o sedi anarchiche. La rivista \u00e8 raccolta in un archivio online, dove sono disponibili tutti i numeri pubblicati sino ad oggi.\nIl cantautore italiano Fabrizio De Andr\u00e9 era un assiduo lettore della rivista ed ha contribuito a sostenerla economicamente.\nStoria.\nLa rivista vede la luce a Milano nel febbraio del 1971, ad opera di militanti del Circolo Anarchico Ponte della Ghisolfa. Il progetto originario era la realizzazione di alcuni numeri per fornire un'interpretazione libertaria ai fatti immediatamente successivi alla strage di Piazza Fontana e alla morte di Giuseppe Pinelli, e per questo venne lanciata una raccolta fondi nel mondo anarchico milanese, che ebbe un buon successo e permise la raccolta di un milione di lire. Presto la rivista diviene espressione dei Gruppi anarchici federati, e comincia a essere diffusa anche in altre citt\u00e0 italiane.\nLa cifra stilistica della neonata rivista, mantenuta in diversi decenni di attivit\u00e0, \u00e8 sempre stata un'attenzione particolare alla storia e movimento anarchico e al contempo un'apertura verso tutti i movimenti di stampo libertario di sinistra in italia e nel mondo (marxismo libertario, ecologismo, veganismo, femminismo, transfemminismo).\nNell'ottobre 2020, dopo la morte del direttore Paolo Finzi, la rivista ha cessato le pubblicazioni."}
{"id": "2702462", "revid": "1543377", "url": "https://it.wikipedia.org/wiki?curid=2702462", "title": "Sol Campbell", "text": "Biografia.\nSol Campbell nasce a Plaistow, frazione del borgo londinese di Newham, il 18 settembre 1974, da Sewell, un addetto alle ferrovie, e Wihelmina Campbell, impiegata di una fabbrica Ford locale, entrambi originari della Giamaica. Era il pi\u00f9 piccolo di dodici fratelli, nove dei quali erano maschi. Nonostante avesse vissuto la sua infanzia in un quartiere malfamato con una famiglia con grosse difficolt\u00e0 economiche, Campbell riusc\u00ec a tenersi lontano dal giro di criminalit\u00e0 che insediava la periferia, anche grazie alla rigida educazione impostagli dai genitori.\nCampbell frequent\u00f2 la Scuola Primaria di Portway di Plaistow e consegu\u00ec i successivi studi presso la Lister Community School. Studente modello, fu scelto per essere inserito nella Scuola d'Eccellenza della Federazione calcistica inglese a Lilleshall, dove mosse i suoi primi passi nel mondo del calcio dietro le file del West Ham come attaccante. Abbandon\u00f2 il club durante un allenamento al Boleyn Ground dopo essere stato oggetto di insulti razzisti da parte del proprio coach, che gli disse che sarebbe rimasto divertito nello scoprire che le Indie Occidentali avevano battuto l'Inghilterra a cricket.\nAll'et\u00e0 di 12 anni si trasfer\u00ec con la sua famiglia a Southampton, dove inizi\u00f2 a lavorare nell'azienda di famiglia che si occupava della vendita al dettaglio di legna e prodotti decoloranti per scoiattoli.\nCaratteristiche tecniche.\nCampbell era un giocatore completo, dotato di grande forza fisica e ottimo stopper, instancabile marcatore ed eccellente negli anticipi, spesso viziati da eccessiva veemenza. Non particolarmente veloce o tecnico, i maggiori punti di forza nel suo repertorio erano la resistenza ai contrasti, la decisione nei tackle e il colpo di testa, in particolar modo sulle palle inattive.\nCarriera.\nGiocatore.\nClub.\nGli esordi e l'approdo nelle giovanili del Tottenham (1989-1992).\nDopo la sua esperienza tra le giovanili del West Ham Utd. Campbell venne pi\u00f9 volte incitato a partecipare a diversi programmi giovanili di squadre inglesi interessate a lui, e dopo vari mesi di persistenza da parte del talent scout del Tottenham Hotspur Len Cheesewright, approd\u00f2 nelle giovanili del Tottenham. L'allenatore Keith Waldon intravide fin da subito un talento nel giovane Campbell, che all'et\u00e0 di 14 anni fu uno dei giovani selezionati dalla FA per un programma di allenamento presso la Lilleshall Hall. Waldon gli propose addirittura di affidargli la fascia da capitano delle giovanili, ma il giocatore declin\u00f2 la proposta, in modo da potersi focalizzare maggiormente sulla propria carriera.\nL'esordio in Premier League, l'affermazione e la fascia da capitano (1992-2001).\nNella stagione 1992-1993, dopo cinque anni trascorsi nel settore giovanile del Tottenham, l'allenatore Terry Venables lo fa esordire in Premier League il 5 dicembre 1992, nei minuti finali di Tottenham-Chelsea (1-2) giocata al White Hart Lane come sostituto a Nick Barmby e realizzando l'unica rete messa a segno dagli \"Spurs\". Dopo un inizio di stagione brillante, costellato da poche presenze da subentrante durante le quali viene impostato come difensore centrale, sotto la guida di Osvaldo Ardiles viene promosso per la prima volta titolare come terzino destro in seguito all'infortunio di Dean Austin nel corso della stagione 1993-1994. Nel giugno 1994 firma un contratto che lo legher\u00e0 al club di Londra fino al 1998.\nA partire dall'annata successiva Gerry Francis approda sulla panchina degli \"Spurs\" con l'obbiettivo di portare la societ\u00e0 all'ambita vittoria dell'FA Cup 1994-1995; tuttavia, Campbell non riesce a prendere parte alla competizione a causa di un infortunio patito in campionato. Il Tottenham verr\u00e0 tuttavia estromesso dal torneo dall'Everton, vittorioso per 4-1 a Leeds in semifinale. Seguono poi una serie di risultati deludenti, in cui il club non riesce a raggiungere posizioni significative in Premier League, e dove Sol Campbell offre grandi prestazioni in un contesto piuttosto mediocre, scavalcando le gerarchie e indossando con regolarit\u00e0 la fascia di capitano del Tottenham. All'ottimo rapporto con i suoi tifosi altern\u00f2 diversi scontri verbali con i suoi allenatori a causa del suo atteggiamento controverso, specialmente con Christian Gross e George Graham durante il biennio 1997-1998. Il 21 marzo 1999, grazie alla vittoria per 1-0 ai danni del Leicester a Londra in finale di Football League Cup, diventa il primo capitano di colore ad alzare un trofeo al Wembley Stadium. Il trionfo in League Cup qualific\u00f2 automaticamente il Tottenham alla Coppa UEFA 1999-2000, venendo per\u00f2 eliminato al primo turno dal Kaiserslautern. Nel 2000 venne accusato di aver rotto il braccio ad uno steward dopo una partita contro il Derby County, rifiutando il consiglio del proprio avvocato di rendere il caso vincolato (non sarebbe stato condannato, a condizione di dichiarare di aver commesso il fatto), e il caso venne successivamente archiviato. La mancata tutela da parte del Tottenham, il povero rapporto con i dirigenti sportivi e i pochi successi conseguiti in campionato portarono Campbell ad allontanarsi sempre di pi\u00f9 dalla societ\u00e0.\nRimase fuori dal campo per tre mesi durante la stagione 2000-2001 a causa di una lussazione alla spalla patita durante un incontro di League Cup con il Brentford al Griffin Park (0-0). Fece la sua ultima apparizione con la maglia degli \"Spurs\" l'8 aprile 2002 in occasione della semifinale di FA Cup 2000-2001 persa 2-1 contro l'Arsenal all'Old Trafford. Il dirigente Glenn Hoddle ammise che sarebbe stato un rischio schierare Campbell nella formazione titolare, in quanto il difensore non era in piena forma \u2013 la situazione si aggrav\u00f2 quando il giocatore fu ferito alla caviglia dopo un violento scontro con l'avversario Ray Parlour, venendo sostituito da Ledley King\u2013. Prima ancora che la sostituzione avvenisse, tuttavia, Patrick Vieira pareggi\u00f2 per i \"Gunners\" con un colpo di testa al 33', seguito dalla rete di Robert Pir\u00e8s che consegn\u00f2 la vittoria alla propria squadra.\nGli ultimi anni al Tottenham, l'addio e il passaggio all'Arsenal (2001-2003).\nNell'estate del 2001 il contratto di Campbell scadde. Memore della sentenza Bosman e della vicenda legata a Steve McManaman (il primo calciatore britannico ad essersi trasferito a parametro zero dal al ) il Tottenham offr\u00ec a Campbell un ultimo contratto che lo avrebbe reso il giocatore pi\u00f9 pagato nella storia del club, ma dopo mesi di negoziazione decise di abbandonare il club, in procinto di giocare la UEFA Champions League 2001-2002. Diversi club europei si mostrarono interessati a lui, fra cui anche il Barcellona e il , ma, tra lo stupore generale, decise di trasferirsi all'Arsenal \u2013 gli eterni rivali degli \"Spurs\" \u2013: la notizia dest\u00f2 grande clamore, poich\u00e9 mesi prima lo stesso Campbell aveva espresso il proprio ribrezzo nei confronti dei \"Gunners\", dichiarando che non avrebbe mai giocato per loro; la sorpresa fu ancora maggiore se si pensa che, al momento della conferenza stampa del club a luglio del 2001, i media britannici erano convinti che si sarebbe dovuto assistere alla presentazione del nuovo portiere dell'Arsenal, Richard Wright.\nIl successo con i \"Gunners\", la conquista del \"double\" e la finale di Champions League (2001-2006).\nSi tratt\u00f2 di uno dei trasferimenti pi\u00f9 discussi e contestati nella storia del calcio. I suoi ex tifosi lo etichettatorono come un \"Giuda Iscariota\", numerosi furono gli atti vandalici nei suoi confronti, manifestazioni e addirittura minacce di morte. Nel gennaio del 2009 quattro tifosi del Tottenham furono banditi da ogni impianto sportivo del Regno Unito poich\u00e9 ritenuti colpevoli di aver intonato cori offensivi con contenuti di natura omofoba e razzista all'indirizzo di Campbell. Il giocatore dichiar\u00f2 di aver deciso di firmare con i \"Gunners\" a causa della mancata tutela da parte dell'ex societ\u00e0 nelle questioni giudiziarie in cui era stato coinvolto in passato. \nIl tecnico dell'Arsenal Ars\u00e8ne Wenger giustific\u00f2 la scelta ricaduta su Campbell spiegando come la dinamicit\u00e0 del giocatore fosse tale da impedire ai suoi attaccanti di rubare palla e addentrarsi nella met\u00e0 campo avversaria. Campbell esord\u00ec con la maglia dei \"Gunners\" il 18 agosto 2001, nella 1\u00aa giornata di Premier League 2001-2002 contro il , battuto per 4-0 al Riverside Stadium. Il 17 novembre fa il suo ritorno al White Hart Lane, in occasione del derby londinese Tottenham-Arsenal (1-1), partita nella quale fu oggetto di fischi insistenti da parte dei tifosi avversari, cori razzisti e striscioni offensivi.\nCon l'Arsenal Campbell vinse numerosi trofei a livello nazionale, contribuendo alla conquista del \"double\" grazie alle vittorie in Premier League e in FA Cup nella sua prima stagione all'Arsenal Stadium, conseguite rispettivamente ai danni di Manchester United (1-0) e Chelsea (2-0). Il biennio 2002-2003 vede l'Arsenal impegnato nei preliminari di UEFA Champions League, ma Campbell sar\u00e0 squalificato per tutto il torneo a causa di un'espulsione rimediata dopo aver dato una gomitata a Ole Gunnar Solskj\u00e6r durante un match contro i \"Red Devils\". La sua assenza contribu\u00ec alla perdita del titolo inglese da parte dell'Arsenal, ma le sue buone prestazioni lo resero uno dei difensori pi\u00f9 forti e completi al mondo, venendo inserito anche nella Squadra dell'anno della PFA insieme a Lauren, Ashley Cole, Patrick Vieira, Robert Pir\u00e8s e Thierry Henry. A partire dalla stagione successiva fu una colonna portante del gruppo degli \"Invincibles\", appellattivo con il quale si usava indicare la rosa dell'Arsenal per via dei grandi nomi di cui l'organico della squadra si poteva vantare. Con l'ivoriano Kolo Tour\u00e9, inoltre, form\u00f2 uno dei blocchi difensivi pi\u00f9 solidi della storia, tanto da stabilire un record d'imbattibilit\u00e0 durato per 49 partite consecutive, fino alla sconfitta contro il Manchester United per 2-0 ad Old Trafford. Nella stagione 2005-2006 si procur\u00f2 due infortuni che ne hanno compromesso la forma fisica; il 1\u00ba febbraio si rese protagonista in negativo, propiziando i primi due gol messi a segno dal West Ham, vittorioso per 3-2 sui \"Gunners\", venendo poi sostituito ad inizio secondo tempo. Campbell lasci\u00f2 lo stadio, trascorrendo un paio di giorni a casa di un amico a Bruxelles in completo isolamento.\nIl 6 febbraio 2006 ritorn\u00f2 ad allenarsi con la squadra, mentre il 24 aprile esord\u00ec per la prima volta in UEFA Champions League nella semifinale di ritorno contro il Villarreal, conclusasi sul risultato di 0-0. Il 17 maggio 2006, allo Stade de France di Parigi, l'Arsenal accedette per la prima volta nella sua storia in finale della Coppa dei Campioni, dove lo attendeva il Barcellona di Frank Rijkaard. Al 37' del primo tempo Campbell realizz\u00f2 il gol del vantaggio dei \"Gunners\" su colpo di testa in seguito ad un calcio di punizione battuto da Henry causato da un fallo di Emmanuel Ebou\u00e9. Sebbene i \"Blaugrana\" si imposero per 2-1 sugli avversari, Campbell venne eletto \"Miglior difensore\" del torneo, avendo mantenuto la porta dell'Arsenal inviolata per 10 partite consecutive, per un totale di 995 minuti (dalla rete di Markus Rosenberg contro l'Ajax ai gironi fino al gol di Juliano Belletti in finale), record tutt'ora imbattuto. Inoltre, divenne il sesto calciatore inglese della storia, dopo Teddy Sheringham, Steve McManaman, Steven Gerrard, Frank Lampard e Wayne Rooney, ad essere riuscito ad andare a segno in una finale di Champions League.\nLa parentesi con il Portsmouth (2006-2010).\nNonostante fosse corteggiato dalla Juventus di Didier Deschamps gi\u00e0 dai primi giorni di scadenza del suo contratto con i \"Gunners\", e dopo aver rifiutato l'offerta propostagli dal Fenerbah\u00e7e, l'8 agosto 2006 Campbell si trasfer\u00ec al stringendo un accordo biennale con la societ\u00e0. Il 23 dicembre 2006 realizza il suo primo gol con i \"Pompeys\", contribuendo alla vittoria per 3-1 contro lo Sheffield United. Nel corso della stagione di Premier League 2007-2008 viene nominato capitano della squadra, con conseguente prolungamento del contratto; guid\u00f2 la vittoria del Portsmouth per 1-0 contro il Cardiff City nella finale di FA Cup a Wembley.\nIl passaggio al Notts County, l'esordio in Seconda Divisione e il ritorno all'Arsenal (2010).\nNel gennaio del 2010, Campbell venne ceduto per \u00a31,7 milioni al Notts County, squadra inglese militante nella Football League Two. Il mercato del club era inoltre gestito da Sven-G\u00f6ran Eriksson, il quale aiut\u00f2 Campbell ad integrarsi in Nazionale maggiore. Fece il suo debutto in Seconda Divisione il 19 settembre 2010 nella sconfitta per 1-2 contro il Morecambe. Solo dopo tale incontro rescisse consensualmente il contratto con il club di Nottingham.\nCampbell inizi\u00f2 ad allenarsi con l'Arsenal nell'ottobre del 2009, in modo tale da mantenere una condizione fisica costante in vista della nuova finestra di mercato. Il 15 gennaio 2010 firm\u00f2 un contratto che lo avrebbe legato ai \"Gunners\" fino al termine della stessa stagione. Sceglie la maglia numero 31. A nove anni di distanza, ritorna a Londra nella sconfitta contro lo Stoke City in FA Cup, mentre il 18 febbraio realizza su colpo di testa una rete contro il Porto nella fase a gironi di Champions League in trasferta, fissando il momentaneo 1-1 (il finale sarebbe stato di 2-1 per la squadra portoghese). Per via degli infortuni del belga Thomas Vermaelen e del francese William Gallas, viene impiegato pi\u00f9 frequentemente dal tecnico Ars\u00e8ne Wenger.\nNewcastle e il ritiro dal calcio (2010-2011).\nIl 28 luglio 2010 firma un contratto annuale con il Newcastle, dove sceglie la maglia numero 5. Il 29 maggio 2011, al termine del suo contratto, annuncia il ritiro dall'attivit\u00e0 agonistica.\nAllenatore.\nIl 30 gennaio 2017 viene nominato primo assistente dell'allenatore Dennis Lawrence, all'epoca commissario tecnico della Nazionale di calcio di Trinidad e Tobago.\nNazionale.\nNazionali giovanili.\nSol Campbell vest\u00ec regolarmente la maglia delle varie Nazionali giovanili inglesi, vincendo il suo primo trofeo continentale a 18 anni e 10 mesi con l'Under-18, laureandosi Campione d'Europa battendo la per 1-0 all'Europeo di categoria nel 1993.\nNazionale maggiore.\nDagli esordi ai Mondiali 1998.\nIl suo esordio in Nazionale maggiore avviene il 18 maggio 1996, nell'amichevole vinta per 3-0 contro l'Ungheria. In seguito Terry Venables lo convoca anche per l'Europeo 1996, in cui riporta una sola presenza.\nCon l'arrivo di Hoddle viene utilizzato stabilmente in difesa, assieme a Southgate e Adams. Contribuisce alla qualificazione per il Mondiale 1998, prendendo parte anche alla fase finale. Nell'amichevole con il Belgio del 29 maggio 1998, diviene (a 23 anni e 248 giorni) il pi\u00f9 giovane capitano nella storia dei \"Leoni\" dopo Bobby Moore; il primato fu poi superato da Owen nel 2002.\nIl difensore scende in campo in tutte le quattro partite giocate dagli inglesi, eliminati dall'Argentina negli ottavi. Proprio nella gara con i sudamericani, realizza un gol (colpendo di testa su calcio d'angolo) che l'arbitro Nielsen annulla per un fallo di Shearer sul portiere avversario. I britannici escono quindi sconfitti ai rigori, dopo il 2-2 maturato nei supplementari.\nMondiali 2002 ed Euro 2004.\nPartecip\u00f2 anche all'Europeo 2000, conclusosi per gli inglesi con un'eliminazione al primo turno. Form\u00f2 quindi con Rio Ferdinand la coppia di centrali difensivi, grazie al cui contributo l'Inghilterra raggiunse i quarti di finale dei Mondiali 2002.\nL'ultima competizione disputata con i \"Leoni\" fu l'Europeo 2004, in cui la formazione si arrese al Portogallo. Nell'occasione fu autore di una rete, non convalidata per il fallo di John Terry sul portiere lusitano Ricardo Pereira."}
{"id": "2702463", "revid": "181699", "url": "https://it.wikipedia.org/wiki?curid=2702463", "title": "Lettere greche in matematica, scienze, ingegneria", "text": "Le lettere dell'alfabeto greco vengono spesso utilizzate nelle scienze in aggiunta alle lettere dell'alfabeto latino e ad altri simboli, per denotare particolari concetti e oggetti quali costanti, funzioni, particelle elementari, eccetera.\nMolte notazioni vengono introdotte in un ambito ristretto ed esauriscono il proprio significato al suo interno (\"Il coseno di un angolo \u03b1 ...\"), mentre altre sono diventate convenzionali e vengono accolte universalmente (formula_1=3,1415...).\nIn questi contesti le lettere maiuscole e minuscole, come per l'alfabeto latino, rappresentano entit\u00e0 distinte, non necessariamente correlate. Vengono raramente impiegate quelle lettere greche che possono essere confuse con lettere latine, come le maiuscole \u0391 \u0392 \u0395 \u0396 \u0397 \u0399 \u039a \u039c \u039d \u039f \u03a1 \u03a4 \u03a5 \u03a7, e le minuscole \u03b9 \u03bf \u03c5. Si \u00e8 inoltre diffusa la scrittura \"mu\" e \"nu\" delle lettere mi e ni.\nTipografia.\nIl formato delle lettere greche utilizzate per scopi scientifici \u00e8 spesso differente da quello utilizzato nei testi in greco: sono infatti adatte per essere utilizzate isolate e non collegate con altre lettere, e a volte posseggono varianti non utilizzate in tipografia.\nIl formato del font OpenType contiene il \"tag\" \"mgrk\" (greco matematico) che identifica i glifi che rappresentano le lettere greche da usare in ambito matematico.\nLa tabella seguente mette in risalto le differenze di resa delle lettere greche rese tra il TeX e lo HTML. Il TeX utilizza lo stile inclinato, seguendo la convenzione per la scrittura delle variabili; possiede inoltre diverse varianti grafiche per alcune lettere.\nUtilizzo generico.\nOrdine.\nUn utilizzo molto comune \u00e8 quello di indicare l'ordine tra alcuni oggetti tramite l'ordine alfabetico delle lettere: \u03b1 \u00e8 il primo, \u03b2 il secondo, \u03b3 il terzo, \u03b4 il quarto e cos\u00ec via.\nIniziali.\nIn generale, inoltre, un oggetto pu\u00f2 essere indicato per comodit\u00e0 con la lettera corrispondente alla sua iniziale (un \"p\"iano \u03c0), e oggetti simili con le lettere successive (\"a\"ngolo \u03b1 e \u03b2). Alcune convenzioni sono nate in questo modo, come il simbolo di sommatoria formula_2. Nello stesso modo una lettera greca pu\u00f2 rappresentare una \"variante\" del concetto rappresentato dalla lettera latina corrispondente (in relativit\u00e0 ristretta i tempi \"t\" e \u03c4 misurati da due osservatori)."}
{"id": "2702464", "revid": "287204", "url": "https://it.wikipedia.org/wiki?curid=2702464", "title": "Anaimalai", "text": " \nAnaimalai (o Anamalai, Anaimalais) \u00e8 una suddivisione dell'India, classificata come \"town panchayat\", di 16.556 abitanti, situata nel distretto di Coimbatore, nello stato federato del Tamil Nadu. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 10\u00b0 34' 60 N e 76\u00b0 55' 60 E e ha un'altitudine di 257 .\nSociet\u00e0.\nEvoluzione demografica.\nAl censimento del 2001 la popolazione di Anaimalai assommava a 16.556 persone, delle quali 8.139 maschi e 8.417 femmine. I bambini di et\u00e0 inferiore o uguale ai sei anni assommavano a 1.519, dei quali 724 maschi e 795 femmine. Infine, coloro che erano in grado di saper almeno leggere e scrivere erano 11.791, dei quali 6.325 maschi e 5.466 femmine."}
{"id": "2702470", "revid": "1543377", "url": "https://it.wikipedia.org/wiki?curid=2702470", "title": "Anaiyur (Madurai)", "text": " \nAnaiyur \u00e8 una suddivisione dell'India, classificata come \"town panchayat\", di 38.302 abitanti, situata nel distretto di Madurai, nello stato federato del Tamil Nadu. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 09\u00b0 57' 47 N e 78\u00b0 06' 41 E.\nSociet\u00e0.\nEvoluzione demografica.\nAl censimento del 2001 la popolazione di Anaiyur assommava a 38.302 persone, delle quali 19.305 maschi e 18.997 femmine. I bambini di et\u00e0 inferiore o uguale ai sei anni assommavano a 3.874, dei quali 1.950 maschi e 1.924 femmine. Infine, coloro che erano in grado di saper almeno leggere e scrivere erano 30.270, dei quali 16.085 maschi e 14.185 femmine."}
{"id": "2702471", "revid": "307923", "url": "https://it.wikipedia.org/wiki?curid=2702471", "title": "Dire (personaggio)", "text": ""}
{"id": "2702472", "revid": "1543377", "url": "https://it.wikipedia.org/wiki?curid=2702472", "title": "Anaiyur (Virudhunagar)", "text": " \nAnaiyur \u00e8 una suddivisione dell'India, classificata come \"town panchayat\", di 19.847 abitanti, situata nel distretto di Virudhunagar, nello stato federato del Tamil Nadu. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 09\u00b0 25' 52 N e 77\u00b0 47' 18 E.\nSociet\u00e0.\nEvoluzione demografica.\nAl censimento del 2001 la popolazione di Anaiyur assommava a Nnn persone, delle quali 9.865 maschi e 9.982 femmine. I bambini di et\u00e0 inferiore o uguale ai sei anni assommavano a 2.335, dei quali 1.209 maschi e 1.126 femmine. Infine, coloro che erano in grado di saper almeno leggere e scrivere erano 13.671, dei quali 7.501 maschi e 6.170 femmine."}
{"id": "2702474", "revid": "287204", "url": "https://it.wikipedia.org/wiki?curid=2702474", "title": "Anakaputhur", "text": " \nAnakaputhur (o Anakaputtur) \u00e8 una suddivisione dell'India, classificata come \"town panchayat\", di 31.733 abitanti, situata nel distretto di Kanchipuram, nello stato federato del Tamil Nadu. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 12\u00b0 58' 58 N e 80\u00b0 7' 35 E e ha un'altitudine di 20 .\nSociet\u00e0.\nEvoluzione demografica.\nAl censimento del 2001 la popolazione di Anakaputhur assommava a 31.733 persone, delle quali 16.038 maschi e 15.695 femmine. I bambini di et\u00e0 inferiore o uguale ai sei anni assommavano a 3.747, dei quali 1.929 maschi e 1.818 femmine. Infine, coloro che erano in grado di saper almeno leggere e scrivere erano 23.545, dei quali 12.776 maschi e 10.769 femmine."}
{"id": "2702479", "revid": "287204", "url": "https://it.wikipedia.org/wiki?curid=2702479", "title": "Ananthapuram", "text": " \nAnanthapuram \u00e8 una suddivisione dell'India, classificata come \"town panchayat\", di 5.869 abitanti, situata nel distretto di Viluppuram, nello stato federato del Tamil Nadu. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 12\u00b0 08' 20 N e 79\u00b0 22' 58 E.\nSociet\u00e0.\nEvoluzione demografica.\nAl censimento del 2001 la popolazione di Ananthapuram assommava a 5.869 persone, delle quali 2.938 maschi e 2.931 femmine. I bambini di et\u00e0 inferiore o uguale ai sei anni assommavano a 656, dei quali 359 maschi e 297 femmine. Infine, coloro che erano in grado di saper almeno leggere e scrivere erano 3.576, dei quali 2.141 maschi e 1.435 femmine."}
{"id": "2702482", "revid": "125954183", "url": "https://it.wikipedia.org/wiki?curid=2702482", "title": "Minoranza tedesca in Polonia", "text": "La minoranza tedesca in Polonia dal 1991 \u00e8 una minoranza nazionale riconosciuta. 152.897 persone nel censimento del 2002 dichiararono di essere tedeschi; questo corrisponde a una percentuale sulla popolazione della Polonia dello 0,38%. Sempre secondo lo stesso censimento, 204.573 persone utilizzano nella loro vita privata la lingua tedesca. L'ambasciata tedesca a Varsavia, tuttavia parla di 300.000/400.000 cittadini di origine tedesca.\nStoria.\nLa migrazione tedesca nell'attuale Polonia ebbe inizio nel Medioevo con l'Ostsiedlung (insediamento verso est).\nLe regioni storiche della Bassa Slesia, del Brandeburgo Orientale, della Pomerania e quella della Prussia Orientale erano abitate gi\u00e0 dal Medioevo quasi interamente da tedeschi. In altri territori vi \u00e8 stata sicuramente una percentuale straordinariamente elevata di popolazione tedesca, soprattutto in Pomerelia, nell'Alta Slesia e in Posnania (nota anche come Grande Polonia).\nNel XVII, XVIII e XIX secolo numerosi tedeschi luterani si insediarono lungo il fiume Vistola e i suoi affluenti in villaggi Haul\u00e4nder.\nNel XIX secolo i tedeschi nella odierna Polonia Centrale parteciparono attivamente allo sviluppo della produzione tessile.\nAlla fine del XIX secolo durante l'emigrazione di massa verso est parecchi tedeschi emigrarono in Occidente, mentre altri furono insediati da una Commissione prussiana nella Polonia centrale. Pi\u00f9 di 3.000 paesi/citt\u00e0 nella parte russa della Polonia aveva abitanti di origine tedesca.\nMolti di questi tedeschi dopo la prima guerra mondiale rimasero ad est della Linea Curzon tra cui un numero considerevole nella Volinia.\nDal 1918 al 1939.\nDopo la fondazione della Seconda Repubblica di Polonia (1918) un gran numero di tedeschi fu costretto a lasciare il paese, in particolare quelli che vivevano nel corridoio di Danzica.\nPrima della seconda guerra mondiale la maggioranza dei tedeschi in Polonia viveva nel corridoio di Danzica, nell'area intorno a Pozna\u0144 e in Slesia, regione che fu parzialmente annessa dalla Polonia nel 1922. Altre regioni dove vivevano tedeschi era quella intorno a \u0141\u00f3d\u017a e in Volinia. In Volinia fino al 1915 vivevano circa 250.000 tedeschi.\nDurante la seconda guerra mondiale.\nDopo l'invasione della Polonia nel 1939, nacque la \u201cVolksdeutsche Selbstschutz\u201c (autodifesa della minoranza tedesca), un'organizzazione paramilitare che reclut\u00f2 i suoi membri principalmente tra membri della minoranza tedesca. Fu coinvolta in numerosi omicidi di massa della popolazione polacca ed ebraica.\nNelle aree della Polonia che erano state annesse al Reich, la definizione e la situazione della minoranza tedesca cambi\u00f2 radicalmente. Divenne un gruppo di popolazione \"desiderato\" e i polacchi che vivevano l\u00ec fino ad allora, furono deportati ad est della Polonia stessa.\nSempre durante la seconda guerra mondiale, con l'occupazione nazista della Polonia, i tedeschi provenienti da altre aree dell'Europa orientale furono insediati in Polonia dai nazisti che, contemporaneamente, cacciarono, schiavizzarono e uccisero i polacchi e gli ebrei residenti.\nLa conferenza di Teheran.\nAlla conferenza di Teheran (28 novembre al 1\u00ba dicembre 1943) gli Alleati decisero lo spostamento del confine della Polonia verso ovest, lungo la linea Oder-Neisse, incorporando cos\u00ec territori facenti parte della Germania pre-bellica.\nPer effetto di questo spostamento, la popolazione tedesca che risiedeva in quei territori, fu trasferita entro i nuovi confini della Germania post-bellica, cio\u00e8 a ovest della linea Oder-Neisse.\nSempre nella conferenza di Teheran gli Alleati decisero che la Polonia orientale, gi\u00e0 annessa dall'Unione Sovietica nel 1939, restava a quest'ultima, per cui la popolazione polacca che ancora vi risiedeva andava trasferita nei nuovi confini polacchi.\nLa stragrande maggioranza dei tedeschi etnici ad est della linea Oder-Neisse era protestante, ma vi era una significativa minoranza cattolica in Slesia dove, in alcuni casi, parlavano anche un dialetto polacco. A loro, in generale, i polacchi permisero di rimanere, se lo desiderassero.\nIl dopoguerra.\nDopo la guerra, molti di coloro che avevano scelto di rimanere, decisero di fuggire dal governo comunista e di emigrare nella Repubblica federale tedesca.\nCome vendetta per le atrocit\u00e0 commesse dai nazisti durante la seconda guerra mondiale, i tedeschi etnici rimasti in Polonia spesso furono vittime di atti di violenza da parte dei polacchi.\nDal 1944 al 1950 fuggirono o vennero espulsi dagli ex territori tedeschi circa 8,5 milioni di tedeschi. Ebbe inizio una massiccia \"de-germanizzazione\" e si cerc\u00f2 di cancellare tutti i riferimenti al passato tedesco.\nEpigrafi in lingua tedesca su edifici, cimiteri o monumenti vennero cancellate, nomi tedeschi (di famiglia) vennero \u201cpolonizzati\u201d e l'uso della lingua tedesca in pubblico fu vietato.\nDal 1950 ad oggi.\nIn questo modo nel 1951, dopo che i dati sui tedeschi vennero falsificati delle autorit\u00e0 polacche, non c'era pi\u00f9 \"nessun tedesco\" in Polonia e l'effettiva restante popolazione tedesca fu resa \u201cinvisibile\u201d negando al mondo esterno la sua esistenza.\nDal 1955 al 1959 ci fu per la prima volta la possibilit\u00e0 di una ricongiunzione familiare tra i profughi fuggiti o sfollati in precedenza, con quei tedeschi che erano rimasti ancora in Polonia. In questo ricongiungimento familiare fu concesso dalla Polonia il trasferimento a Berlino Ovest per circa 250.000 tedeschi, mentre a circa 40.000 fu permesso di trasferirsi nella RDT.\nNel 1960 in Polonia il numero della popolazione di lingua tedesca ammontava a meno di 50.000 persone. Altri tedeschi lasciarono la Polonia nel 1970 a causa di un ulteriore ricongiunzione familiare in seguito al Patto di Varsavia. Secondo le statistiche polacche negli anni '70 c'erano da circa 500.000 fino a 1 milione di tedeschi pronti ad emigrare, e in effetti poi emigrarono in massa negli anni 1980. Negli anni dal 1950 al 1989 circa 1,2 milioni tedeschi e i loro famigliari raggiunsero la Repubblica federale tedesca come \"Aussiedler\" secondo la legge federale dei profughi (espulsi).\nFino al 1990/1991 l'esistenza della minoranza di lingua tedesca \u00e8 stata negata da parte dello Stato polacco. Il divieto della lingua e della cultura tedesca, la discriminazione nei confronti dei tedeschi etnici e tutto ci\u00f2 che riguardava il tedesco, era scomparso dalla vita pubblica e molti tra i tedeschi etnici delle generazioni del dopoguerra non parlavano pi\u00f9 il tedesco come lingua madre.\nCon il crollo del regime comunista la situazione politica della minoranza tedesca \u00e8 migliorata. Dopo la svolta, la ricostruzione delle attivit\u00e0 pubbliche della minoranza tedesca \u00e8 stata difficile ed \u00e8 stata realizzata in gran parte da membri della generazione precedente. Solo dopo il trattato sul confine tedesco-polacco del 17 giugno 1991, la minoranza tedesca ha ricevuto pieni diritti, in quanto minoranza nazionale secondo lo standard dell'OSCE (Organizzazione per la Sicurezza e la Cooperazione in Europa), nonch\u00e9 una rappresentanza nel parlamento polacco (Sejm).\nSecondo la legge polacca del 2005 sulle minoranze, i comuni con una quota di minoranza tedesca di almeno il 20% della popolazione, possono essere riconosciuti ufficialmente come bilingui e introdurre il tedesco come seconda lingua. Per questi risultati viene utilizzato il censimento polacco del 2002. Secondo questo censimento 28 comuni hanno raggiunto questa quota:\nBia\u0142a/Z\u00fclz, Bierawa/Birawa, Chrz\u0105stowice/Chronstau, Cisek/Czissek, Dobrodzie\u0144/Guttentag, Dobrze\u0144 Wielki/Gro\u00df D\u00f6bern, G\u0142og\u00f3wek/Oberglogau, Izbicko/Stubendorf, Jemielnica/Himmelwitz, Kolonowskie/Colonnowska, Komprachcice/Comprachtsch\u00fctz, Krzanowice/Kranowitz, Lasowice Wielkie/Gro\u00df Lassowitz, Le\u015bnica/Leschnitz, \u0141ubniany/Lugnian, /Murow, /Rosenberg O.S., Paw\u0142owiczki/Pawlowitzke, Polska Cerekiew/Gro\u00df Neukirch, Popiel\u00f3w/Poppelau, Pr\u00f3szk\u00f3w/Proskau, Rad\u0142\u00f3w/Radlau, Re\u0144ska Wie\u015b/Reinschdorf, Strzeleczki/Klein Strehlitz, Tarn\u00f3w Opolski/Tarnau, Turawa, Ujazd/Ujest, Walce/Walzen e Z\u0119bowice/Zembowitz.\nEsclusa Krzanowice, che appartiene al Voivodato della Slesia, tutti i comuni si trovano nel Voivodato di Opole."}
{"id": "2702484", "revid": "287204", "url": "https://it.wikipedia.org/wiki?curid=2702484", "title": "Andipalayam", "text": " \nAndipalayam \u00e8 una suddivisione dell'India, classificata come \"census town\", di 5.471 abitanti, situata nel distretto di Coimbatore, nello stato federato del Tamil Nadu. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 11\u00b0 06' 09 N e 77\u00b0 18' 36 E.\nSociet\u00e0.\nEvoluzione demografica.\nAl censimento del 2001 la popolazione di Andipalayam assommava a 5.471 persone, delle quali 2.834 maschi e 2.637 femmine. I bambini di et\u00e0 inferiore o uguale ai sei anni assommavano a 623, dei quali 315 maschi e 308 femmine. Infine, coloro che erano in grado di saper almeno leggere e scrivere erano 3.598, dei quali 2.104 maschi e 1.494 femmine."}
{"id": "2702486", "revid": "28526555", "url": "https://it.wikipedia.org/wiki?curid=2702486", "title": "Regole esegetiche interpretative", "text": ""}
{"id": "2702488", "revid": "287204", "url": "https://it.wikipedia.org/wiki?curid=2702488", "title": "Andipatti Jakkampatti", "text": " \nAndipatti Jakkampatti (o Andippatti) \u00e8 una suddivisione dell'India, classificata come \"town panchayat\", di 22.992 abitanti, situata nel distretto di Theni, nello stato federato del Tamil Nadu. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 9\u00b0 58' 60 N e 77\u00b0 37' 60 E e ha un'altitudine di 318 .\nSociet\u00e0.\nEvoluzione demografica.\nAl censimento del 2001 la popolazione di Andipatti Jakkampatti assommava a 22.992 persone, delle quali 11.652 maschi e 11.340 femmine. I bambini di et\u00e0 inferiore o uguale ai sei anni assommavano a 2.560, dei quali 1.337 maschi e 1.223 femmine. Infine, coloro che erano in grado di saper almeno leggere e scrivere erano 17.015, dei quali 9.550 maschi e 7.465 femmine."}
{"id": "2702489", "revid": "422409", "url": "https://it.wikipedia.org/wiki?curid=2702489", "title": "Il pianista sull'oceano", "text": ""}
{"id": "2702490", "revid": "2128848", "url": "https://it.wikipedia.org/wiki?curid=2702490", "title": "Architettura vittoriana", "text": " \nCon il termine architettura vittoriana ci si riferisce ad uno degli stili architettonici predominanti utilizzati durante l'epoca vittoriana. Come quest'ultima, si riferisce all'incirca alla durata del regno della regina Vittoria (20 giugno 1837\u00a0\u2013 22 gennaio 1901), dal quale prese il nome.\nVariet\u00e0 di architetture vittoriane.\nAltri movimenti architettonici nel periodo.\nComunque nel periodo fiorirono anche altri stili architettonici, legati a quelli in essere nel periodo precedente, associati comunque all'era vittoriana:\nEsempi di architettura vittoriana.\nEsempi di architettura vittoriana si trovano a: Albany (USA), Boston (USA), Brooklyn (USA), Chicago (USA), Detroit (USA), Galena (USA), Galveston (USA), Glasgow (UK), Grand Rapids (USA), Jersey City/Hoboken (USA), Kolkata (India), Londra (UK), Louisville (USA), Manchester (UK), Melbourne (Australia), Mumbai (India), Nelson, New Orleans (USA), Philadelphia (USA), Pittsburgh (USA), Richmond (USA), Saint Paul (USA), San Francisco (USA), St. Louis (USA), Sydney (Australia), Toronto (Canada).\nIn USA, il \"South End\" di Boston \u00e8 riconosciuto dal National Register of Historic Places come il pi\u00f9 antico ed esteso agglomerato vittoriano della citt\u00e0. Anche \"Old Louisville\" a Louisville \u00e8 considerata fra le aree vittoriane pi\u00f9 grandi della citt\u00e0 del Kentucky.\nRichmond in Virginia possiede diverse zone con costruzioni in stile vittoriano fra le quali si ricordano \"Fan District\" e \"Church Hill\". A \"Church Hill\" Patrick Henry fece il suo famoso discorso Give me liberty or give me death nella chiesa episcopale di \"St. John's Episcopal Church\", mentre \"Fan District\" \u00e8 localmente noto come la zona pi\u00f9 europea della citt\u00e0 e la pi\u00f9 estesa di tutti gli Stati Uniti.\nIl \"Distillery District\" di Toronto comprende la pi\u00f9 grande e meglio conservata collezione di architetture vittoriane, sia civili che industriali, dell'intero Nord America. Notevole anche Cabbagetown, The Annex, Corktown, Parkdale e Rosedale.\n\"Carroll Avenue\" a Los Angeles comprende la maggior parte delle architetture vittoriane della citt\u00e0."}
{"id": "2702491", "revid": "287204", "url": "https://it.wikipedia.org/wiki?curid=2702491", "title": "Anjugramam", "text": " \nAnjugramam \u00e8 una suddivisione dell'India, classificata come \"town panchayat\", di 9.355 abitanti, situata nel distretto di Kanyakumari, nello stato federato del Tamil Nadu. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 08\u00b0 07' 35 N e 77\u00b0 32' 50 E.\nSociet\u00e0.\nEvoluzione demografica.\nAl censimento del 2001 la popolazione di Anjugramam assommava a 9.355 persone, delle quali 4.639 maschi e 4.716 femmine. I bambini di et\u00e0 inferiore o uguale ai sei anni assommavano a 840, dei quali 426 maschi e 414 femmine. Infine, coloro che erano in grado di saper almeno leggere e scrivere erano 7.763, dei quali 3.997 maschi e 3.766 femmine."}
{"id": "2702495", "revid": "729019", "url": "https://it.wikipedia.org/wiki?curid=2702495", "title": "San Sebasti\u00e1n (Guatemala)", "text": "San Sebasti\u00e1n \u00e8 un comune del Guatemala facente parte del dipartimento di Retalhuleu."}
{"id": "2702498", "revid": "123844752", "url": "https://it.wikipedia.org/wiki?curid=2702498", "title": "Giulio Di Donato", "text": "Biografia.\nGli anni del PSI.\nGi\u00e0 consigliere comunale a Calvizzano suo paese natale e a Napoli dove fu nominato assessore e vicesindaco tra il 1975 ed il 1983, \u00e8 stato eletto deputato per tre legislature (IX, X e XI) dal 1983 al 1994 nelle file del Partito Socialista Italiano, ricoprendo anche la carica di vicesegretario del partito di Bettino Craxi dal 1989 al 1993.\nIl democristiano Pomicino, il liberale De Lorenzo e il socialista Di Donato vennero definiti \"I vicer\u00e9\" e da alcuni descritti come i \"veri padroni di Napoli per oltre un decennio\".\nTangentopoli.\nNel 1992 si dimise dall'attivit\u00e0 politica a seguito dello scandalo di Tangentopoli.\nIl ritorno alla politica.\nDopo essere ritornato nella scena politica all'interno de La Rosa nel Pugno, nel maggio 2007 ha aderito a Forza Italia (ed in seguito al Popolo delle Libert\u00e0), mentre il 12 settembre 2009 \u00e8 stato eletto segretario regionale dell'UDEUR in Campania. Dal 2011 al 2014 \u00e8 stato Consigliere d'Amministrazione del Teatro Stabile di Napoli."}
{"id": "2702505", "revid": "287204", "url": "https://it.wikipedia.org/wiki?curid=2702505", "title": "Annamalai Nagar", "text": " \nAnnamalai Nagar \u00e8 una suddivisione dell'India, classificata come \"town panchayat\", di 8.974 abitanti, situata nel distretto di Cuddalore, nello stato federato del Tamil Nadu. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 11\u00b0 24' 27 N e 79\u00b0 43' 12 E.\nSociet\u00e0.\nEvoluzione demografica.\nAl censimento del 2001 la popolazione di Annamalai Nagar assommava a 8.974 persone, delle quali 3.646 maschi e 5.328 femmine. I bambini di et\u00e0 inferiore o uguale ai sei anni assommavano a 747, dei quali 370 maschi e 377 femmine. Infine, coloro che erano in grado di saper almeno leggere e scrivere erano 7.321, dei quali 3.006 maschi e 4.315 femmine."}
{"id": "2702510", "revid": "287204", "url": "https://it.wikipedia.org/wiki?curid=2702510", "title": "Annavasal", "text": " \nAnnavasal \u00e8 una suddivisione dell'India, classificata come \"town panchayat\", di 7.630 abitanti, situata nel distretto di Pudukkottai, nello stato federato del Tamil Nadu. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 10\u00b0 28' 53 N e 78\u00b0 42' 28 E.\nSociet\u00e0.\nEvoluzione demografica.\nAl censimento del 2001 la popolazione di Annavasal assommava a 7.630 persone, delle quali 3.726 maschi e 3.904 femmine. I bambini di et\u00e0 inferiore o uguale ai sei anni assommavano a 937, dei quali 463 maschi e 474 femmine. Infine, coloro che erano in grado di saper almeno leggere e scrivere erano 5.101, dei quali 2.793 maschi e 2.308 femmine."}
{"id": "2702513", "revid": "124026458", "url": "https://it.wikipedia.org/wiki?curid=2702513", "title": "Articolo 36 della Costituzione italiana", "text": "L'articolo 36 della Costituzione italiana riguarda il diritto al giusto salario (art. 36, com. 1), la durata massima della giornata lavorativa (art. 36, com. 2), il diritto/dovere al riposo settimanale (art. 36, com. 3).\nGiurisprudenza.\nLa prevalente giurisprudenza italiana \u00e8 concorde nel concretizzare il diritto di cui all'art. 36 della Costituzione, in sede giudiziale, nell'applicazione del contratto collettivo anche al lavoratore non iscritto al sindacato. Pertanto, tale accordo sindacale viene ad avere, di fatto, portata \"erga omnes\", laddove non esistano altri tipi di accordi o pattuizioni che assicurino al lavoratore un trattamento migliore rispetto allo strumento della contrattazione collettiva.\nTale orientamento giurisprudenziale, pur essendo maggioritario, non \u00e8 da considerarsi univoco. Parte minoritaria della giurisprudenza, infatti, ha fatto ricorso ad altri parametri per determinare la giusta retribuzione, quali, ad esempio, l'ammontare delle retribuzioni medie nella zona."}
{"id": "2702514", "revid": "729019", "url": "https://it.wikipedia.org/wiki?curid=2702514", "title": "Santa Cruz Mulu\u00e1", "text": "Santa Cruz Mulu\u00e1 \u00e8 un comune del Guatemala facente parte del dipartimento di Retalhuleu."}
{"id": "2702516", "revid": "287204", "url": "https://it.wikipedia.org/wiki?curid=2702516", "title": "Santa Cruz Mulu\u00e0", "text": ""}
{"id": "2702518", "revid": "287204", "url": "https://it.wikipedia.org/wiki?curid=2702518", "title": "Santa Cruz Mulua", "text": ""}
{"id": "2702519", "revid": "203463", "url": "https://it.wikipedia.org/wiki?curid=2702519", "title": "Libero Sosio", "text": "Biografia.\nSi laurea in filosofia all'Universit\u00e0 di Pisa nel 1958, con una tesi sulla \"Giovinezza di Galileo\". Nello stesso anno ottiene un diploma in storia della filosofia alla Scuola Normale Superiore di Pisa, entrambi col massimo dei voti e lode. Trascorre poi sei mesi in Germania a Friburgo in Brisgovia, dove ha modo di approfondire la conoscenza del tedesco.\nNel 1961 entra come redattore nella casa editrice Feltrinelli, curando all'inizio l'edizione italiana della \"Enciclopedia Feltrinelli-Fischer\" (di cui traduce anche due volumi, \"Astronomia\" e \"Antropologia\"); passa poi alla Storia Universale Feltrinelli (sempre in collaborazione con l'editore Fischer di Francoforte), di cui traduce otto volumi. Infine si occupa particolarmente, come redattore e traduttore, della collana \"Storia della Scienza\", facente parte del contenitore pi\u00f9 generale \u00abI fatti e le idee. Saggi e Biografie\u00bb.\nSi licenzia quindi da Feltrinelli per dedicarsi quasi esclusivamente alla traduzione, privilegiando la divulgazione scientifica (scienze fisiche, matematiche e biologiche), storia della scienza e della filosofia, storia e teoria dell'arte. \nOltre che con Feltrinelli collabora via via come traduttore con altre case editrici, tra cui Mondadori, Rizzoli, Laterza, Bollati Boringhieri, Adelphi, Garzanti, Il Saggiatore e Longanesi.\nNel 1980 riceve il Premio Citt\u00e0 di Monselice per la migliore traduzione scientifica (P.K. Feyerabend, \"Contro il metodo\", Feltrinelli), e nel 1994 gli vengono assegnate due targhe - \u00abper la sua competente e costante attivit\u00e0 di traduttore di testi scientifici\u00bb - dal Premio Citt\u00e0 di Monselice, e dal Premio San Gerolamo dell'Associazione Italiana Traduttori e Interpreti.\nSosio ha inframmezzato un'intensa attivit\u00e0 di traduttore con alcune edizioni commentate di classici della scienza.\nAttualmente Sosio vive a Corsico (Milano). \u00c8 padre del giornalista Silvio Sosio.\nOpere tradotte.\nLibero Sosio ha tradotto circa 250 opere, la maggior parte dall'inglese, tra cui:\nStoria della scienza.\n\u00abStoria della scienza\u00bb Feltrinelli:\nAltre opere:"}
{"id": "2702523", "revid": "217830", "url": "https://it.wikipedia.org/wiki?curid=2702523", "title": "Gran Premio motociclistico dell'Indonesia 1996", "text": "Il Gran Premio motociclistico dell'Indonesia 1996 fu il secondo appuntamento del motomondiale 1996.\nSi svolse il 7 aprile 1996 al Sentul International Circuit. \u00c8 stata la prima edizione del Gran Premio svoltosi in Indonesia ed ha visto vincere: la Honda di Mick Doohan nella classe 500, Tetsuya Harada nella classe 250 e Masaki Tokudome nella classe 125."}
{"id": "2702525", "revid": "287204", "url": "https://it.wikipedia.org/wiki?curid=2702525", "title": "Annur", "text": " \nAnnur \u00e8 una suddivisione dell'India, classificata come \"town panchayat\", di 18.163 abitanti, situata nel distretto di Coimbatore, nello stato federato del Tamil Nadu. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 11\u00b0 14' 17 N e 77\u00b0 06' 40 E.\nSociet\u00e0.\nEvoluzione demografica.\nAl censimento del 2001 la popolazione di Annur assommava a 18.163 persone, delle quali 8.997 maschi e 9.166 femmine. I bambini di et\u00e0 inferiore o uguale ai sei anni assommavano a 1.897, dei quali 974 maschi e 923 femmine. Infine, coloro che erano in grado di saper almeno leggere e scrivere erano 12.051, dei quali 6.621 maschi e 5.430 femmine."}
{"id": "2702527", "revid": "287204", "url": "https://it.wikipedia.org/wiki?curid=2702527", "title": "Anthiyur", "text": " \nAnthiyur \u00e8 una suddivisione dell'India, classificata come \"town panchayat\", di 19.697 abitanti, situata nel distretto di Erode, nello stato federato del Tamil Nadu. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 11\u00b0 34' 43 N e 77\u00b0 34' 41 E.\nSociet\u00e0.\nEvoluzione demografica.\nAl censimento del 2001 la popolazione di Anthiyur assommava a 19.697 persone, delle quali 10.109 maschi e 9.588 femmine. I bambini di et\u00e0 inferiore o uguale ai sei anni assommavano a 1.779, dei quali 954 maschi e 825 femmine. Infine, coloro che erano in grado di saper almeno leggere e scrivere erano 14.061, dei quali 7.916 maschi e 6.145 femmine."}
{"id": "2702529", "revid": "448366", "url": "https://it.wikipedia.org/wiki?curid=2702529", "title": "Patto d'astensione", "text": ""}
{"id": "2702531", "revid": "287204", "url": "https://it.wikipedia.org/wiki?curid=2702531", "title": "Appakudal", "text": " \nAppakudal \u00e8 una suddivisione dell'India, classificata come \"town panchayat\", di 9.516 abitanti, situata nel distretto di Erode, nello stato federato del Tamil Nadu. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 11\u00b0 29' 14 N e 77\u00b0 34' 41 E.\nSociet\u00e0.\nEvoluzione demografica.\nAl censimento del 2001 la popolazione di Appakudal assommava a 9.516 persone, delle quali 4.854 maschi e 4.662 femmine. I bambini di et\u00e0 inferiore o uguale ai sei anni assommavano a 970, dei quali 491 maschi e 479 femmine. Infine, coloro che erano in grado di saper almeno leggere e scrivere erano 5.592, dei quali 3.327 maschi e 2.265 femmine."}
{"id": "2702532", "revid": "404338", "url": "https://it.wikipedia.org/wiki?curid=2702532", "title": "Divieto d'immistione", "text": "Il divieto d'immistione (noto anche come divieto di ingerenza) \u00e8 un divieto legale imposto ai soci accomandanti di una societ\u00e0 in accomandita semplice (SAS) in forza dell'art. 2320, comma 1 del codice civile italiano. Esso vieta, ai soli soci accomandanti, di partecipare attivamente al processo di gestione della societ\u00e0 (\"compiere atti di amministrazione\" come specifica il suddetto articolo del codice) e di avere potere di rappresentanza della stessa (\"trattare e concludere affari in \"nome\" della societ\u00e0\"). \nPer poter fare ci\u00f2, essi dovrebbero godere di una procura speciale rilasciata dagli amministratori della SAS, che devono rigorosamente essere soci accomandatari. La violazione del divieto d'immistione comporta la perdita del beneficio di responsabilit\u00e0 limitata di cui normalmente godono i soci accomandanti (diversamente dagli accomandatari), e pertanto il socio acquista responsabilit\u00e0 illimitata verso i terzi per le obbligazione sociali. \nInoltre la suddetta violazione legittima l'esclusione facoltativa (quindi a opera degli altri soci) dalla societ\u00e0. Va sottolineato che l'accomandante, pur assumendo la responsabilit\u00e0 di cui sopra, non diviene un socio accomandatario. In presenza di una procura speciale o di una ratifica successiva degli atti posti in essere dall'accomandante da parte della societ\u00e0, l'accomandante stesso avr\u00e0 responsabilit\u00e0 illimitata \"solo\" verso i terzi e potr\u00e0 quindi esperire l'azione di regresso nei confronti degli accomandatari e della societ\u00e0 per le somme pagate ai creditori sociali, ma al contrario non potr\u00e0 subire il regresso, salvo il risarcimento per i danni arrecati alla societ\u00e0. \nCi\u00f2 comporta che qualora l'atto posto in essere dall'accomandante non fosse ratificato (o se non vi era procura speciale), lo stesso risponder\u00e0 personalmente con il proprio patrimonio nei confronti dei terzi con i quali ha trattato, potr\u00e0 essere escluso dalla compagine sociale e soggetto al fallimento."}
{"id": "2702541", "revid": "287204", "url": "https://it.wikipedia.org/wiki?curid=2702541", "title": "Arachalur", "text": " \nArachalur \u00e8 una suddivisione dell'India, classificata come \"town panchayat\", di 12.313 abitanti, situata nel distretto di Erode, nello stato federato del Tamil Nadu. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 11\u00b0 09' 46 N e 77\u00b0 40' 47 E.\nSociet\u00e0.\nEvoluzione demografica.\nAl censimento del 2001 la popolazione di Arachalur assommava a 12.313 persone, delle quali 6.118 maschi e 6.195 femmine. I bambini di et\u00e0 inferiore o uguale ai sei anni assommavano a 1.038, dei quali 523 maschi e 515 femmine. Infine, coloro che erano in grado di saper almeno leggere e scrivere erano 6.981, dei quali 3.953 maschi e 3.028 femmine."}
{"id": "2702547", "revid": "287204", "url": "https://it.wikipedia.org/wiki?curid=2702547", "title": "Arakandanallur", "text": " \nArakandanallur \u00e8 una suddivisione dell'India, classificata come \"town panchayat\", di 4.450 abitanti, situata nel distretto di Viluppuram, nello stato federato del Tamil Nadu. In base al numero di abitanti la citt\u00e0 rientra nella classe VI (meno di 5.000 persone).\nGeografia fisica.\nLa citt\u00e0 \u00e8 situata a 11\u00b0 59' 25 N e 79\u00b0 14' 04 E.\nSociet\u00e0.\nEvoluzione demografica.\nAl censimento del 2001 la popolazione di Arakandanallur assommava a 4.450 persone, delle quali 2.207 maschi e 2.243 femmine. I bambini di et\u00e0 inferiore o uguale ai sei anni assommavano a 452, dei quali 227 maschi e 225 femmine. Infine, coloro che erano in grado di saper almeno leggere e scrivere erano 3.323, dei quali 1.922 maschi e 1.401 femmine."}
{"id": "2702549", "revid": "287204", "url": "https://it.wikipedia.org/wiki?curid=2702549", "title": "Arakonam", "text": " \nArakonam (o Arkonam) \u00e8 una suddivisione dell'India, classificata come \"municipality\", di 77.453 abitanti, situata nel distretto di Vellore, nello stato federato del Tamil Nadu. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 13\u00b0 05' 44 N e 79\u00b0 40' 01 E.\nSociet\u00e0.\nEvoluzione demografica.\nAl censimento del 2001 la popolazione di Arakonam assommava a 77.453 persone, delle quali 38.975 maschi e 38.478 femmine. I bambini di et\u00e0 inferiore o uguale ai sei anni assommavano a 7.239, dei quali 3.722 maschi e 3.517 femmine. Infine, coloro che erano in grado di saper almeno leggere e scrivere erano 61.923, dei quali 33.258 maschi e 28.665 femmine."}
{"id": "2702556", "revid": "729019", "url": "https://it.wikipedia.org/wiki?curid=2702556", "title": "San Mart\u00edn Zapotitl\u00e1n", "text": "San Mart\u00edn Zapotitl\u00e1n \u00e8 un comune del Guatemala facente parte del dipartimento di Retalhuleu."}
{"id": "2702562", "revid": "287204", "url": "https://it.wikipedia.org/wiki?curid=2702562", "title": "San Martin Zapotitlan", "text": ""}
{"id": "2702564", "revid": "287204", "url": "https://it.wikipedia.org/wiki?curid=2702564", "title": "Aralvaimozhi", "text": " \nAralvaimozhi (o Aralvaymoli) \u00e8 una suddivisione dell'India, classificata come \"town panchayat\", di 19.307 abitanti, situata nel distretto di Kanyakumari, nello stato federato del Tamil Nadu. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 08\u00b0 15' 29 N e 77\u00b0 32' 43 E.\nSociet\u00e0.\nEvoluzione demografica.\nAl censimento del 2001 la popolazione di Aralvaimozhi assommava a 19.307 persone, delle quali 9.657 maschi e 9.650 femmine. I bambini di et\u00e0 inferiore o uguale ai sei anni assommavano a 1.981, dei quali 1.025 maschi e 956 femmine. Infine, coloro che erano in grado di saper almeno leggere e scrivere erano 14.451, dei quali 7.631 maschi e 6.820 femmine."}
{"id": "2702568", "revid": "767487", "url": "https://it.wikipedia.org/wiki?curid=2702568", "title": "Giuseppe Gerbi", "text": "Carriera.\nDopo aver esordito in Serie A il 22 aprile 1934 in Pro Vercelli-Livorno 0-0, unica sua gara nella massima divisione con la maglia dei toscani, pass\u00f2 in Serie B con il Messina; fu quindi acquistato dal nel 1937, debuttando con la maglia dei campani nella vittoria casalinga del 19 settembre 1937 contro la per 3-0 e segnando la prima rete per i partenopei la settimana dopo, il 26 settembre 1937 nella sconfitta in trasferta nella capitale contro la per 2-1.\nSia pure poco utilizzato, avendo disputato 14 gare nel primo anno in Campania, 8 nel secondo e 6 nel terzo ed ultimo anno in tre annate in cui la sua squadra ebbe come migliore piazzamento il settimo posto del campionato 1938-1939, si tolse la soddisfazione di essere il miglior cannoniere della sua squadra nella stagione 1937-1938 con sette reti, avendo come compagni di squadra Nereo Rocco ed Arnaldo Sentimenti. Fu quindi al Pontedera, allo Stabia ed al Benevento, dove chiuse la carriera, subito dopo la fine della seconda guerra mondiale."}
{"id": "2702569", "revid": "287204", "url": "https://it.wikipedia.org/wiki?curid=2702569", "title": "Arani (Tiruvallur)", "text": " \nArani \u00e8 una suddivisione dell'India, classificata come \"town panchayat\", di 12.577 abitanti, situata nel distretto di Tiruvallur, nello stato federato del Tamil Nadu. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 13\u00b0 21' 01 N e 80\u00b0 05' 33 E.\nSociet\u00e0.\nEvoluzione demografica.\nAl censimento del 2001 la popolazione di Arani assommava a 12.577 persone, delle quali 6.294 maschi e 6.283 femmine. I bambini di et\u00e0 inferiore o uguale ai sei anni assommavano a 1.463, dei quali 753 maschi e 710 femmine. Infine, coloro che erano in grado di saper almeno leggere e scrivere erano 8.009, dei quali 4.555 maschi e 3.454 femmine."}
{"id": "2702571", "revid": "287204", "url": "https://it.wikipedia.org/wiki?curid=2702571", "title": "Cappa aspirante (laboratorio)", "text": "La cappa aspirante \u00e8 un apparecchio utilizzato nei laboratori per l'aspirazione di vapori nocivi o per la protezione da agenti microbici patogeni.\nNei laboratori, si riscontrano due tipologie di cappe:\nLa cappa d'aspirazione in ambito chimico ha la funzione di proteggere l'operatore da eventuali vapori sprigionati dalle sostanze chimiche manipolate (come ad esempio i vapori di cloro, mercurio, ecc.). Alcune sostanze producono infatti vapori tossici che non devono essere inalati dagli operatori: per ovviare a ci\u00f2, si adottano cappe che aspirano tali vapori e li eliminano nell'ambiente esterno all'edificio in cui si lavora. Lo sbocco dell'aria deve essere situato ad una posizione adatta (altezza richiesta: 1 metro oltre il colmo del tetto)."}
{"id": "2702573", "revid": "729019", "url": "https://it.wikipedia.org/wiki?curid=2702573", "title": "San Felipe (Guatemala)", "text": "San Felipe \u00e8 un comune del Guatemala facente parte del Dipartimento di Retalhuleu."}
{"id": "2702574", "revid": "767487", "url": "https://it.wikipedia.org/wiki?curid=2702574", "title": "Barthendu Hariscandra", "text": "\u00c8 conosciuto come il padre della letteratura moderna (e del teatro) Hindi, tanto da essere definito \"Lusso dell'India\". Scrisse numerosi drammi e racconti di viaggio. Scrivendo sotto il nome \u201cRasa\u201d rappresent\u00f2 i dolori della gente: povert\u00e0, dipendenza, sfruttamento inumano, malcontento del ceto medio, necessit\u00e0 di progresso della nazione. Fu un tradizionalista Hindu, us\u00f2 il devozionalismo Vaishnava per definire una religione Hindu coerente.\nBiografia.\nInfanzia e vita.\nNato a Benares, da famiglia di casta vaisa (il padre era poeta di discreta fama, collezionista di scritti letterari). Dedic\u00f2 la sua vita alla letteratura: il suo obiettivo principale fu lo sviluppo della lingua hindi.\nFu poeta, storico, scrittore, drammaturgo, editorialista, giornalista, scrittore di opere a carattere storico.\nPu\u00f2 essere considerato \"bambino prodigio\": a 12 anni \u00e8 gi\u00e0 un ottimo scrittore.\nErede di un vasto impero economico, derivato dalla fortuna familiare nei commerci in Bengala, dedic\u00f2 la sua ricerca letteraria (e il suo patrimonio) alla lingua, sempre aperto ad ogni innovazione, anche letteraria.\nAccompagn\u00f2 governatori in visita in India; fece comporre inni di lode a re, regine e principi, interagendo con persone di potere, ma anche con quelle comuni.\nFond\u00f2 scuole, anche se di piccole dimensioni, come quella destinata all'istruzione inferiore \"Caokampa school\", che prevedeva vitto e alloggio pagati per 10 studenti, al fine di sottrarre il predominio dell'istruzione ai missionari cristiani e ai brahmani tradizionalisti. Tale scuola era anche fornita di biblioteca.\nBerthendu fond\u00f2 una gazzetta letteraria, comprendendo l'importanza della stampa come mezzo di comunicazione e metodo di riforma della societ\u00e0. Le sue riviste hanno infatti importanza sia letteraria che sociale.\nNel 1868 fonda la rivista \"Kavi Vacan Sudha\", dove raccoglie componimenti poetici e testi a contenuto vario (sociali, politici, letterari). Qualche anno pi\u00f9 tardi, nel 1874, fonda \"Hariscandra magasine\" e \"Balabidhini\", quest'ultima rivolta in particolare al pubblico.\nAttorno a lui Barthendu aveva riunito un'ampia cerchia di letterati (anche per motivi economici).\nOltre a gazzette fond\u00f2 anche societ\u00e0 di belle arti di vario tipo.\nAtteggiamento verso la corte britannica.\nInizialmente l'atteggiamento di Bardhendu verso la corte britannica fu di suddito fedele; in seguito, invece, critic\u00f2 nei suoi articoli la cultura e la societ\u00e0 inglese, particolarmente corrotta. Assunse via via toni pi\u00f9 aspri, fino a sfociare nella critica aperta: venne per questo accusato di slealt\u00e0. La sua posizione pu\u00f2 apparire ambigua, ma si pu\u00f2 comprendere meglio inserendolo nel periodo di transizione che si stava vivendo: era in corso la formazione della critica sociale.\nHariscandra fu definito, agli inizi del '900, uno dei primi nazionalisti islamici.\nOpere.\nCompose poesia in hindi, urdu, braj bhasa. \nCompose almeno 750 pagine in hindi (in pi\u00f9 di 175 opere).\nIn urdu la composizione fu limitata: era legata soprattutto all'abitudine, tipica dell'epoca, di comporre qualcosa in lingua urdu. Una di queste opere fu \"Urdu ki syapa\" (che gener\u00f2 per\u00f2 tensioni con 'Siva Prasad Singh' suo maestro).\nIn lingua hindi produsse inoltre drammi teatrali, spesso a sfondo sociale. Tra le pi\u00f9 celebri si ricordino \"Bharat Janani\" (La Madre dell'India) e \"Bharat Durdasa\" (La piaga dell'India), degli anni '70.\nTra i vari drammi teatrali troviamo grande ricchezza di versi in braj bhasa; molti sono traduzioni in hindi di precedenti drammi in sanscrito. \nIl contenuto dei drammi trattava temi classici, come gli amori di Krisna e le sue gopi (tradizione vaishnana).\nTra le opere di narrativa si ricordino \"Nildevi\", \"Andhera nagari\", \"Sati pratap\", quest'ultima opera incompleta, definita oscura, che tratta la corruzione nella citt\u00e0 di Benares. Tali opere sono una sorta di romanzi, di contenuto vario, ma forse troppo prolisse.\nBarthendu tradusse in hindi \"Il mercante di Venezia\" col titolo di \"Durlabh bandhu\" (probabilmente tradotto da una versione bengalese).\nRicordiamo inoltre opere storiche enciclopediche, di vario tipo: \"Kasmir kusum\" (la storia del Kasmir) e \"Charitavali\" (raccolta di biografie dei Grandi d'Oriente e Occidente).\nScrisse \"Badhsah dasana\" (Storia degli imperatori di Delhi), testo autobiografico. (Da notare che l'autobiografia era un genere ancora sconosciuto alla letteratura hindi!)\nPubblic\u00f2 inoltre, in riviste da lui fondate, molti articoli e saggi (letterari e storico-politici): tra questi uno \u00e8 la messa per iscritto di una discussione tra letterati, tenuta ad Allahbad negli anni '70, per la diffusione della hindi, pubblicato nella rivista \"Hindi Pratap\", fondata dai suoi collaboratori.\nStile letterario.\nBarthendu Hariscandra fu definito padre della letteratura hindi, visto il suo tentativo di unificare tale lingua e promuoverne la sua produzione. Adott\u00f2 un uso peculiare della lingua, non troppo sanscritica, non troppo persianizzata: la sua posizione riguardo alla lingua era che si usasse una via di mezzo tra la lingua 'Sittar-hind' (hindi devanagari) e la lingua sanscrita pura, ma non purista. Egli compone le proprie opere passando al vaglio in precedenza tutte le forme della hindi, facendo in modo che ogni vocabolo con un determinato valore semantico fosse comunque usato, anche se di origine popolare o straniera: le forme popolari potevano essere usate solo in alcuni casi; i vocaboli stranieri solo se avevano una precisa rilevanza semantica. Coi suoi collaboratori cerca di abbinare, appianando le divergenze, hindi e braj, cio\u00e8 letteratura in prosa e poesia: tra le due doveva esserci solo differenza di stile, non di lingua.\nA Barthendu \u00e8 attribuito l'articolo \"Hindi ki unnati par vyakhan\" (Discorso sulla gloria/progresso della hindi): parla dell'importanza della lingua hindi ed invita ad usarla, essendo l'hindi visto come fattore unificante fra cultura e politica. I versi di apertura del discorso sono considerati motto della hindi e sono presenti in molti testi di scuola media e superiore:\n\"La gloria della propria lingua\n\u00e8 la ricchezza di ogni progresso.\nSenza conoscenza della propria lingua\nnon si possono lenire i dolori del cuore.\""}
{"id": "2702576", "revid": "122214188", "url": "https://it.wikipedia.org/wiki?curid=2702576", "title": "Mai storie d'amore in cucina", "text": "Mai storie d'amore in cucina \u00e8 una miniserie televisiva con protagonisti Gigi Proietti e Stefania Sandrelli.\nDescrizione.\nL'attrice protagonista Bianca Guaccero interpreta Evelina, un'aspirante chef, mentre Gigi Proietti e Stefania Sandrelli interpretano i genitori di Evelina.\nIl formato originario \u00e8 quello della miniserie televisiva composta da 2 puntate; in questo formato, la fiction venne trasmessa in prima visione TV il 9 e il 10 maggio 2004 in prima serata su Rai 1. In seguito, la rete ammiraglia della Rai ha proposto una versione ridotta in formato film tv, cio\u00e8 in un'unica puntata.\nTrama.\nEvelina, giovane ragazza, cresciuta nella cucina della trattoria dei genitori, il burbero Marcello e la dolce Luisa, si reca a Barcellona, per compiere uno stage con un grande cuoco spagnolo, Fernando Barranco, Chef del noto ristorante \"Gardenia\". Grazie a favorevoli sorti, i due passano piacevoli momenti insieme. Scoccher\u00e0 cos\u00ed il colpo di fulmine, complicato per\u00f2 da una lunga serie di tira e molla. Nel frattempo Evelina, dopo aver superato gli esami e preso il diploma da Chef, insieme a suoi migliori amici, conosciuti alla scuola di cucina, decideranno con le loro forze, di aprire un ristorante alla moda in un ex-garage. Dopo un inizio difficoltoso, grande all'aiuto di Gerardo, amico di Marcello, il \"Garage\" si conquister\u00e0 il titolo di ristorante \"In\" della citt\u00e0."}
{"id": "2702577", "revid": "183483", "url": "https://it.wikipedia.org/wiki?curid=2702577", "title": "NO Aurigae", "text": ""}
{"id": "2702578", "revid": "15756", "url": "https://it.wikipedia.org/wiki?curid=2702578", "title": "Monte Campomolon", "text": "Il monte Campomolon (1.853 ) \u00e8 una montagna dell'altopiano di Folgaria nelle Prealpi Venete. Si trova in provincia di Vicenza tra i comuni di Arsiero e Tonezza del Cimone.\nIl monte \u00e8 stato fortificato con la costruzione di un forte ed \u00e8 stato teatro di guerra durante la I guerra mondiale.\nAlpinismo.\nIl Monte Campomolon cade sulla Valdastico con un lungo e possente versante meridionale di roccia stratificata, ben visibile anche da Arsiero.\nLa prima salita della parete meridionale avvenne nel 1936, da parte di B. Giordani e F. Padovan, che scalarono il difficile canalone che, dalla grande cengia boscosa alla base della parete, d\u00e0 accesso alla sommit\u00e0, oggi itinerario comunemente seguito per l'accesso alle vie. Successivamente, nel 1966, B. Fontana e P. Meneghini scalarono la parete sud-ovest per un itinerario impegnativo, dedicato a Ottorino Vettori (140 m; V e A1), facendo da apripista per una sistematica esplorazione dei versanti del monte, infatti sempre B. Fontana con S. Offelli scal\u00f2 anche l'affilato spigolo sud (180 m; VI e A1). Nel 1975 fu la volta di Renato Casarotto, assieme ad U. Simeoni, che aprirono una nuova e difficile via accanto alla precedente (160 m; VI). \nDal 1978, anno dell'apertura della via Cafelate da parte di F. Zuccolo e R. Borgato (180 m; VI e A2), il Campolongo divenne meta prediletta, come il vicino Monte Cengio, delle imprese del gruppo roccia 4 Gatti, che aprirono su queste pareti Tempi Duri (180 m; VII e A2); Pink Lemon (180 m; VII-); Mango Papaya (160 m; VI+ e A1); S-ciantisi (160 m; VI+ e A1) e molte altre."}
{"id": "2702580", "revid": "729019", "url": "https://it.wikipedia.org/wiki?curid=2702580", "title": "San Andr\u00e9s Villa Seca", "text": "San Andr\u00e9s Villa Seca \u00e8 un comune del Guatemala facente parte del dipartimento di Retalhuleu."}
{"id": "2702581", "revid": "183483", "url": "https://it.wikipedia.org/wiki?curid=2702581", "title": "OX Aurigae", "text": ""}
{"id": "2702589", "revid": "287204", "url": "https://it.wikipedia.org/wiki?curid=2702589", "title": "San Andres Villa Seca", "text": ""}
{"id": "2702590", "revid": "287204", "url": "https://it.wikipedia.org/wiki?curid=2702590", "title": "Arani (Tiruvannamalai)", "text": " \nArani \u00e8 una suddivisione dell'India, classificata come \"municipality\", di 60.888 abitanti, situata nel distretto di Tiruvannamalai, nello stato federato del Tamil Nadu. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 12\u00b0 40' 36 N e 79\u00b0 17' 05 E.\nSociet\u00e0.\nEvoluzione demografica.\nAl censimento del 2001 la popolazione di Arani assommava a 60.888 persone, delle quali 30.199 maschi e 30.689 femmine. I bambini di et\u00e0 inferiore o uguale ai sei anni assommavano a 6.258, dei quali 3.167 maschi e 3.091 femmine. Infine, coloro che erano in grado di saper almeno leggere e scrivere erano 44.008, dei quali 24.099 maschi e 19.909 femmine."}
{"id": "2702599", "revid": "120983295", "url": "https://it.wikipedia.org/wiki?curid=2702599", "title": "Martha Medeiros", "text": "Biografia.\nFiglia di Jos\u00e9 Bernardo Barreto de Medeiros e Isabella Matos de Medeiros, \u00e8 giornalista per il giornale \"Zero Hora\" di Porto Alegre e per \"O Globo\" di Rio de Janeiro.\nSi \u00e8 laureata nel 1982 presso la Pontif\u00edcia Universidade Cat\u00f3lica do Rio Grande do Sul (PUCRS) a Porto Alegre.\nDopo aver lavorato in campo pubblicitario, si \u00e8 trasferita per nove mesi in Cile e l\u00ec ha cominciato a scrivere poesie. Tornata a Porto Alegre, ha iniziato a scrivere come giornalista proseguendo anche la sua carriera letteraria."}
{"id": "2702601", "revid": "28527603", "url": "https://it.wikipedia.org/wiki?curid=2702601", "title": "Pseudo-Apuleio", "text": ""}
{"id": "2702606", "revid": "767487", "url": "https://it.wikipedia.org/wiki?curid=2702606", "title": "Champerico", "text": "Champerico \u00e8 un comune del Guatemala facente parte del dipartimento di Retalhuleu.\nStoria.\nLa localit\u00e0 nacque come porto alla fine del XVIII secolo, quando inizi\u00f2 ad operare nella zona la compagnia mineraria \"Champer &amp; Co.\", da cui deriva il nome stesso del comune. \nDichiarato porto di interesse nazionale nel 1871, rimase fino al 1982 il principale porto per le esportazioni e rimane il pi\u00f9 importante per la regione sudoccidentale del paese."}
{"id": "2702612", "revid": "599013", "url": "https://it.wikipedia.org/wiki?curid=2702612", "title": "Soke Kubota Takayuki", "text": "Biografia.\nNato nel Kumamoto, Giappone, dove il famoso e leggendario schermidore Miyamoto Musashi trascorse gli ultimi sei anni della sua vita, detiene il titolo di Soke per il suo sviluppo dello stile Gosoku Ry\u016b di karate. Negli anni '50 \u00e8 stato istruttore di auto-difesa per il dipartimento di polizia di Tokyo, dove \u00e8 stato notato per la sua competenza nel karate pratico. Ha dedicato la sua vita per l'apprendimento, la creazione, l'insegnamento e l'applicazione di tecniche di autodifesa per militari, polizia e personale civile. Ha conseguito i gradi di cintura nera di karate, Judo, aikid\u014d e kend\u014d. Egli \u00e8 anche l'inventore del Kubotan, portachiavi di autodifesa che porta il suo nome. \u00c8 il fondatore e il presidente della International Karate Association, Inc.\nLibri.\nS\u014dke Kubota ha anche scritto diversi libri sulle arti marziali:\nHollywood.\nLe sue doti tecniche sono particolarmente apprezzate a Hollywood: Soke Kubota ha partecipato alla produzione di oltre 321 film, quale preparatore di attori, coreografo di sequenze di combattimento, e talvolta anche come attore egli stesso. Ha anche partecipato alla produzione di programmi e pubblicit\u00e0 televisive."}
{"id": "2702614", "revid": "46291", "url": "https://it.wikipedia.org/wiki?curid=2702614", "title": "Orchis simia", "text": "La orchidea scimmia (Orchis simia ) \u00e8 una pianta appartenente alla famiglia delle Orchidacee, diffusa nel bacino del Mediterraneo.\nDescrizione.\n\u00c8 una pianta erbacea geofita bulbosa con fusto alto 20\u201340\u00a0cm. \nL'apparato radicale \u00e8 costituito da due rizotuberi tondeggianti.\nLe foglie, da 3 a 6, sono allungate, di colore verde chiaro, disposte in rosetta basale. \nI fiori sono riuniti in infiorescenze dense, di forma pi\u00f9 o meno ovata.\nI sepali, biancastri con striature e maculature porporine, avvolgono a casco i petali, dello stesso colore ma pi\u00f9 piccoli. Il labello, nettamente trilobato, ha sembianze vagamente antropomorfe, al pari di altre specie quali \"Orchis militaris\", \"Orchis italica\", etc.; lo sperone \u00e8 cilindrico, ottuso, discendente.\nFiorisce da aprile a giugno.\nA differenza della gran parte delle specie del genere, si aprono per primi i fiori posti alla sommit\u00e0 dell'infiorescenza, invece che quelli alla base.\nIl numero cromosomico di \"Orchis simia\" \u00e8 2n=42.\nBiologia.\nSi riproduce per impollinazione entomofila ad opera di lepidotteri e di coleotteri .\nDistribuzione e habitat.\nIl suo areale si estende dalla penisola iberica e dal Nord Africa sino al Caucaso, all'Asia minore e al Medio Oriente.In Italia \u00e8 presente su tutta la penisola tranne che in Val d'Aosta; assente in Sardegna, la sua presenza in Sicilia \u00e8 dubbia mentre in Puglia \u00e8 presente in piccole aree.\nI suoi habitat sono i prati magri, le garighe e le radure di macchia a substrato calcareo, da 0 a 1800 m di altitudine."}
{"id": "2702615", "revid": "481349", "url": "https://it.wikipedia.org/wiki?curid=2702615", "title": "Eisoptrofobia", "text": "L'eisoptrofobia o spettrofobia \u00e8 la paura persistente, irrazionale e ingiustificata degli specchi, o di vedersi riflessi in uno specchio.\nLe persone che soffrono di questa fobia sentono un'ansiet\u00e0 indebita guardandosi allo specchio, pur rendendosi conto che le loro paure sono irrazionali.\nPer via di una diffusa base superstiziosa, gli eisoptrofobici possono preoccuparsi che rompere uno specchio possa portare sfortuna o che guardarsi allo specchio li metter\u00e0 in contatto con un mondo sovrannaturale/parallelo sito \"al di l\u00e0\" dello specchio.\nGli specchi e altre superfici riflettenti sono da tempo associate a ci\u00f2 che \u00e8 strano o bizzarro.\nCollegamenti culturali.\nNella mitologia greca, Narciso s'innamorava della propria immagine riflessa nell'acqua di una pozza, credendo di vedere l'immagine di una bella ninfa.Tentando di abbracciare l'immagine si sporse troppo e mor\u00ec, trasformandosi nel fiore omonimo. \nNe \"Il ritratto di Dorian Gray\", un romanzo di Oscar Wilde, il ritratto di un bel giovane inizia a deteriorarsi, riflettendo la corruzione dell'essere interiore. Il ritratto diventa uno specchio dell'anima del giovane."}
{"id": "2702618", "revid": "228587", "url": "https://it.wikipedia.org/wiki?curid=2702618", "title": "Proiezione (lotta)", "text": "il termine proiezione in alcune arti marziali tra cui il Judo indica l'azione di lanciare il proprio avversario al suolo. Nelle discipline di lotta orientali le tecniche che permettono di proiettare l'avversario si indicano con il termine giapponese \"Nage Waza\" (\u6295\u3052\u6280) che significa tecniche di lancio o di proiezione, finalizzate a far perdere l'equilibrio all'avversario, sbilanciandolo e farlo cadere a terra. Questa tipologia di tecniche \u00e8 particolarmente utilizzata dal Judo, dall'Aikid\u014d e dal Jujitsu, mentre arti marziali come il Karate fanno prevalentemente uso di tecniche percussive (dette \"atemi\")."}
{"id": "2702619", "revid": "729019", "url": "https://it.wikipedia.org/wiki?curid=2702619", "title": "Heinkel He 176", "text": "Lo Heinkel He 176 era un aereo sperimentale monomotore a razzo ad ala media realizzato dall'azienda tedesca Ernst Heinkel Flugzeugwerke alla fine degli anni trenta.\nDetiene il primato di essere stato il primo aereo al mondo ad essere spinto solamente da un razzo a carburante liquido, effettuando il primo volo il 20 giugno 1939 con Erich Warsitz ai controlli.\nStoria del progetto.\nPrimi esperimenti.\nDurante gli anni venti, gli stuntman tedeschi, avevano sperimentato l'utilizzo di razzi a propellente solido per spingere auto, moto, carrozze ferroviarie, slitte da neve e nel 1929, gli aerei come l\"Ente\" di Alexander Lippisch e l\"RAK.1\" di Fritz von Opel. I motori a propellente solido, tuttavia, avevano molti svantaggi quando venivano usati nella propulsione degli aerei, in quanto la loro spinta non poteva essere regolata e i motori non potevano essere spenti una volta accesi.\nNel 1931, l'Ufficio Delle Armi dell'Esercito test\u00f2 sul campo a Kummersdorf, alcuni motori a propellente liquido. Nel 1932, Wernher von Braun progett\u00f2 un razzo che usava quale propellente una miscela di ossigeno liquido ed alcol ad alta gradazione. Nel 1934 lanci\u00f2 il secondo tipo di razzo, l'A2, dall'isola di Borkum nel Mare del Nord.\nSviluppo.\nDurante il 1936 la squadra di von Braun a Kummersdorf studi\u00f2 la possibilit\u00e0 di installare motori a razzo a propellente liquido sugli aerei. Ernst Heinkel support\u00f2 in maniera entusiasta i loro sforzi, fornendo un He 72 e pi\u00f9 avanti due He 112 per gli esperimenti. Verso la fine del 1936 Erich Warsitz venne affiancato dal RLM a Wernher von Braun e Ernst Heinkel, perch\u00e9 era riconosciuto come uno dei piloti collaudatori pi\u00f9 esperti del tempo, e anche perch\u00e9 era dotato di una straordinaria conoscenza tecnica. Nel giugno 1937, a Neuhardenberg (un grande campo a circa 70 chilometri a est di Berlino, pianificato come aeroporto di riserva nell'eventualit\u00e0 di una guerra), uno di questi aerei venne provato da Warsitz con il motore a pistoni spento durante il volo, e a questo punto spinto solamente dal motore a razzo di von Braun.\nNonostante l'atterraggio di fortuna e con la fusoliera in fiamme, fu dimostrata la possibilit\u00e0 di far volare un aereo con un sistema di propulsione costituito da un motore a reazione.\nImpiego operativo.\nIl primo volo ufficiale del Heinkel He 176 fu il 20 giugno 1939, pilotato da Erich Warsitz. Il giorno successivo, 21 giugno, l'He 176 venne presentato ad alcuni leader del RLM (Ernst Udet, Erhard Milch). Udet non fu impressionato, e proib\u00ec ulteriori test a causa dei pericoli inerenti al volo con razzi. Questo divieto venne emesso due volte e per due volte fu tolto, fino al 3 luglio 1939, quando fu organizzata un'altra dimostrazione aerea a Roggentin per Adolf Hitler e altri dirigenti del Terzo Reich.\nIl 12 settembre 1939 venne emesso un ordine ufficiale per porre fine a qualsiasi ulteriore sviluppo del progetto dell'He 176. L'aereo prototipo rest\u00f2 nascosto per anni nella fabbrica di Heinkel a Rostock-Marienehe, ma poi venne imballato e spedito al museo dell'Aria a Berlino dove venne distrutto in un bombardamento Alleato nel 1944."}
{"id": "2702620", "revid": "767487", "url": "https://it.wikipedia.org/wiki?curid=2702620", "title": "Nuevo San Carlos", "text": "Nuevo San Carlos \u00e8 un comune del Guatemala facente parte del dipartimento di Retalhuleu.\nLa localit\u00e0 venne creata per decreto governativo del 29 novembre 1879 per accogliere ex militari di San Carlos Sija che avevano problemi di sostentamento per la carenza in loco di terre coltivabili."}
{"id": "2702622", "revid": "305248", "url": "https://it.wikipedia.org/wiki?curid=2702622", "title": "Astista", "text": ""}
{"id": "2702624", "revid": "767487", "url": "https://it.wikipedia.org/wiki?curid=2702624", "title": "El Asintal", "text": "El Asintal \u00e8 un comune del Guatemala facente parte del dipartimento di Retalhuleu."}
{"id": "2702625", "revid": "120358587", "url": "https://it.wikipedia.org/wiki?curid=2702625", "title": "Chiesa di San Clemente dei Danesi", "text": "La chiesa anglicana di San Clemente dei Danesi (in inglese: \"Saint Clement Danes\") si trova nella citt\u00e0 di Westminster, Londra, in una delle isole spartitraffico dello Strand.\nStoria.\nLa prima chiesa di San Clemente fu costruita nel IX secolo dai Danesi in un luogo imprecisato che si troverebbe fra la City ed l'Abbazia di Westminster, lungo il fiume Tamigi. Essa fu ricostruita prima da Guglielmo il Conquistatore, poi anche verso il Quattrocento. Quest'ultimo edificio fu demolito nel Seicento e ricostruito nel 1680-1682 su progetto di Christopher Wren, mentre il campanile fu aggiunto un secolo pi\u00f9 tardi da James Gibbs. Nel XIX secolo, il rettore stato William Webb Ellis, il inventore del gioco di rugby. Durante il Blitz del 10 maggio 1941, la chiesa fu quasi completamente distrutta da un incendio ed \u00e8 stata riconsacrata nel 1958; da allora \u00e8 diventata la chiesa ufficiale della Royal Air Force.\nIl suo territorio fu anche una parrocchia civile del territorio esterno di Westminster fino a quando nel 1855 conflu\u00ec nel distretto dello Strand.\nDescrizione.\nEsterno.\nAll'esterno la chiesa si presenta come un edificio su due piani (il che \u00e8 deducibile dalle due file di finestra sovrapposte che si aprono nelle fiancate laterali) con una piccola abside sulla parete di fondo ed un alto campanile su quella d'ingresso. Proprio quest'ultimo \u00e8 l'elemento pi\u00f9 importante della struttura esterna ed anche il pi\u00f9 recente: fu infatti costruito tra il 1719-1720 e non, come il resto della chiesa, nel Seicento. Alla base della torre, sotto una bifora, vi \u00e8 il portale, che costituisce l'ingresso principale della chiesa.\nInterno.\nAll'interno la chiesa \u00e8 caratterizzata da spazi ampi e dilatati, accentuati dal colore chiaro delle pareti e della volta. Proprio quest'ultima fu decorata in stile barocco su disegno di Wren e presenta il grande stemma ligneo dipinto della Royal Air Force. Mentre sia nei matronei che nelle navate si trovano i banchi dove siede l'assemblea, nell'abside semicircolare vi sono una balaustra in ferro dorato e, la parte pi\u00f9 importante della chiesa, l'altare in legno, su cui si trova un'\"Annunciazione\".\nOrgano a canne.\nL'organo a canne della chiesa, situato sulla cantoria in controfacciata venne costruito dalla ditta organaria inglese Harrison &amp; Harrison nel 1958 riutilizzando la cassa dello strumento precedente, realizzato da Father Smith nel 1690. L'organo \u00e8 a trasmissione elettropneumatica, con consolle indipendente dotata di tre tastiere di 61 note ciascuna e pedaliera concavo-radiale di 30. Ha 38 registri."}
{"id": "2702626", "revid": "1543377", "url": "https://it.wikipedia.org/wiki?curid=2702626", "title": "Herman Daly", "text": "Biografia.\nHerman Daly \u00e8 professore presso il dipartimento di politiche pubbliche dell'Universit\u00e0 del Maryland. \u00c8 noto per essere uno dei maggiori economisti ecologici.\nPrima di entrare alla Banca Mondiale, Herman Daly \u00e8 stato professore di Economia all'Universit\u00e0 Statale della Luisiana. \u00c8 stato tra i pi\u00f9 influenti economisti del Dipartimento Ambientale della Banca Mondiale, dove ha contribuito a sviluppare la guida di riferimento alla politica dello sviluppo sostenibile.\n\u00c8 stato fondatore ed aiuto redattore del giornale Ecological Economics.\nRiconoscimenti.\n\u00c8 stato insignito del Right Livelihood Award; del Heineken Prize per la scienza ambientale all'Accademia Reale Olandese delle Arti e delle Scienze; del Sophie Prize in Norvegia; del Leontief Prize all'Istituto Globale dell'Ambiente e dello Sviluppo; ed \u00e8 stato scelto come uomo dell'anno 2008 dal magazine Adbusters.\nPubblicazioni.\nL'interesse di Herman Daly \u00e8 rivolto ai temi dello sviluppo economico, della popolazione, delle risorse, dell'economia ecologica e dell'ambiente. Ha scritto oltre cento articoli scientifici e come numerosi libri tra cui:"}
{"id": "2702628", "revid": "28527838", "url": "https://it.wikipedia.org/wiki?curid=2702628", "title": "Dinastia aragonese", "text": ""}
{"id": "2702629", "revid": "1543377", "url": "https://it.wikipedia.org/wiki?curid=2702629", "title": "Monte Verena", "text": "Il Monte Verena (2.015 ) \u00e8 una montagna del gruppo dell'Altopiano dei Sette Comuni, nelle Prealpi Venete. Si trova sull'Altopiano di Asiago, in provincia di Vicenza (Comune di Roana).\nCaratteristiche.\nLa cima \u00e8 priva d'alberi mentre il versante meridionale \u00e8 caratterizzato da pendii ricoperti da foreste di abeti rossi e larici, che lasciano posto a mughete alle quote maggiori. Il versante nord invece precipita con pareti a picco sulla sottostante val d'Assa.\nPrima guerra mondiale.\nSulla vetta del monte era stato costruito tra il 1910 ed il 1914 il Forte Verena a difesa dei confini italiani. Il Monte Verena assume un ruolo importantissimo durante il conflitto mondiale: proprio dal forte Verena part\u00ec il primo colpo di cannone che diede inizio alle ostilit\u00e0 nella Grande Guerra da parte italiana.\nSport.\nNella zona \u00e8 praticato lo sci alpino grazie alla presenza di 3 impianti di risalita. La salita al monte Verena \u00e8 una popolare escursione in mountain bike."}
{"id": "2702635", "revid": "287204", "url": "https://it.wikipedia.org/wiki?curid=2702635", "title": "Aranthangi", "text": " \nAranthangi \u00e8 una suddivisione dell'India, classificata come \"municipality\", di 34.266 abitanti, situata nel distretto di Pudukkottai, nello stato federato del Tamil Nadu. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 10\u00b0 11' 08 N e 78\u00b0 59' 21 E.\nSociet\u00e0.\nEvoluzione demografica.\nAl censimento del 2001 la popolazione di Aranthangi assommava a 34.266 persone, delle quali 16.889 maschi e 17.377 femmine. I bambini di et\u00e0 inferiore o uguale ai sei anni assommavano a 4.099, dei quali 2.069 maschi e 2.030 femmine. Infine, coloro che erano in grado di saper almeno leggere e scrivere erano 27.249, dei quali 14.250 maschi e 12.999 femmine."}
{"id": "2702636", "revid": "30445", "url": "https://it.wikipedia.org/wiki?curid=2702636", "title": "Zona di Janakpur", "text": ""}
{"id": "2702637", "revid": "287204", "url": "https://it.wikipedia.org/wiki?curid=2702637", "title": "Arasiramani", "text": " \nArasiramani \u00e8 una suddivisione dell'India, classificata come \"town panchayat\", di 13.822 abitanti, situata nel distretto di Salem, nello stato federato del Tamil Nadu. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 11\u00b0 33' 57 N e 77\u00b0 47' 20 E.\nSociet\u00e0.\nEvoluzione demografica.\nAl censimento del 2001 la popolazione di Arasiramani assommava a 13.822 persone, delle quali 7.298 maschi e 6.524 femmine. I bambini di et\u00e0 inferiore o uguale ai sei anni assommavano a 1.326, dei quali 790 maschi e 536 femmine. Infine, coloro che erano in grado di saper almeno leggere e scrivere erano 6.035, dei quali 3.990 maschi e 2.045 femmine."}
{"id": "2702638", "revid": "228587", "url": "https://it.wikipedia.org/wiki?curid=2702638", "title": "Marco Boni (atleta)", "text": "Il 4 marzo 2012 stabilisce il personale con 5,60 m, 6\u00aa prestazione italiana di tutti i tempi indoor e minimo per i Campionati europei di atletica leggera 2012.\nBiografia.\nPratica parecchi sport sin dalla prima infanzia: inizia infatti con il nuoto all'et\u00e0 di 4 anni e in prima elementare inizia a giocare a calcio, sport che continuer\u00e0 a praticare fino al 1998, giocando prima nella squadra locale del suo paese, il Pionca, e poi nel Reschigliano. Nel frattempo inizia anche a praticare karate, arrivando al grado di cintura marrone e si classifica terzo al trofeo del Triveneto nel 1995, partecipando anche ai campionati nazionali a Montecatini nel 1996. Pratica inoltre pallavolo per due anni e fa esperienze con altri sport come hockey su prato, judo, baseball e sci d'alpinismo (al quale affiancher\u00e0 poi anche lo snowboard).\nNel 1998 passa all'atletica leggera, rivelandosi ostacolista (sui 110 metri ostacoli ottiene come miglior risultato un bronzo ai campionati italiani juniores nel 2003) e soprattutto buon saltatore con l'asta, specialit\u00e0 su cui in breve concentra la sua preparazione, vincendo nel 1999 i campionati regionali di categoria e partecipando lo stesso anno per la prima volta ai campionati italiani a Palermo. Nella stagione 2002/2003 si trasferisce in Michigan, dove continua la propria carriera atletica e ottiene il diploma alla \"Grand Blanc High School\".\nHa rivestito la maglia della nazionale dell'Italia negli incontri internazionali di Gorizia (2002) e Nove (2003). Dal 2008 ha iniziato anche la carriera nel bob, venendo selezionato come frenatore con la squadra nazionale per la Coppa Europa. Partecipa a gare sia nel bob a 2 che nel bob a 4, tra cui le tappe a Winterberg, Altenberg, Sankt Moritz, Cesana, Innsbruck e K\u00f6nigssee.\nBob.\nPalmar\u00e8s.\nIn questa stagione disputa tre gare di Coppa del Mondo di bob solo nel bob a due, ottenendo i seguenti risultati.\nIn questa stagione disputa nove gare di Coppa del Mondo di bob, ottenendo i seguenti miglior risultati nelle due specialit\u00e0.\nIn questa stagione disputa una sola gara di Coppa del Mondo di bob solo nel bob a quattro, ottenendo il seguente risultato:\nAtletica leggera.\nCampionati nazionali.\nAltri campionati nazionali.\nL'atleta, nel periodo in cui ha vissuto negli Stati Uniti, ha partecipato ad alcune manifestazioni nazionali a livello giovanile."}
{"id": "2702640", "revid": "287204", "url": "https://it.wikipedia.org/wiki?curid=2702640", "title": "Aravakurichi", "text": " \nAravakurichi \u00e8 una suddivisione dell'India, classificata come \"town panchayat\", di 11.273 abitanti, situata nel distretto di Karur, nello stato federato del Tamil Nadu. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 10\u00b0 47' 07 N e 77\u00b0 54' 23 E.\nSociet\u00e0.\nEvoluzione demografica.\nAl censimento del 2001 la popolazione di Aravakurichi assommava a 11.273 persone, delle quali 5.583 maschi e 5.690 femmine. I bambini di et\u00e0 inferiore o uguale ai sei anni assommavano a 1.008, dei quali 521 maschi e 487 femmine. Infine, coloro che erano in grado di saper almeno leggere e scrivere erano 7.929, dei quali 4.399 maschi e 3.530 femmine."}
{"id": "2702643", "revid": "1543377", "url": "https://it.wikipedia.org/wiki?curid=2702643", "title": "ATP Volvo International", "text": "Il Volvo International \u00e8 stato un torneo di tennis giocato sul cemento. Nato nel 1973 a Bretton Woods nello New Hampshire nel 1996 assunse il nome di Pilot Pen International per motivi di sponsorizzazione. L'evento ha avuto diverse collocazioni nel corso della sua storia: North Conway\ndal 1975 al 1984, Stratton Mountain nel Vermont dal 1985 al 1989, e poi New Haven nel Connecticut. Nel 2005, l'ATP riun\u00ec in un unico torneo quello che si disputava a Long Island conosciuto come \"TD Waterhouse Cup\", spostandolo a New Haven, e il torneo femminile conosciuto come \"Pilot Pen Tennis\". Il torneo maschile del \"Pilot Pen\" \u00e8 considerato la continuazione del torneo di Long Island e di conseguenza anche del \"Volvo International\"."}
{"id": "2702663", "revid": "729019", "url": "https://it.wikipedia.org/wiki?curid=2702663", "title": "San Marcos (Guatemala)", "text": "San Marcos \u00e8 un comune del Guatemala, capoluogo del dipartimento omonimo."}
{"id": "2702667", "revid": "6923", "url": "https://it.wikipedia.org/wiki?curid=2702667", "title": "Haul\u00e4nder", "text": "Haul\u00e4nder \u00e8 il termine tedesco per i coloni tedeschi in Prussia, nel Regno di Polonia (Confederazione Polacco-Lituana) e in Lituania che furono insediati su terra reale (o per lo meno nobile) in particolare nelle province orientali della Prussia. Fino al 1807 li si trovarono principalmente a Pozna\u0144 e nella Prussia orientale.\nStoria.\nIl termine \"Haul\u00e4nder\" risale probabilmente agli insediamenti tedeschi medievali in territori che oggi appartengono alla Polonia e alla Lituania. Anche allora, come dimostrato ci sono stati Holl\u00e4nderei (villaggi olandesi; in polacco: \"Oledrzy\"). Questo non significa che tutti i \"Haul\u00e4nder\" provenivano dalla zona dei attuali Paesi Bassi. Anche se molti \"Haul\u00e4nder\" erano mennoniti dai Paesi Bassi, provenivano anche dalla Germania settentrionale e orientale. Anche in Polonia si trovarono spesso insediamenti di \"Haul\u00e4nder\".\nQuesti coloni dovettero compiere due compiti principali. Molti dovettero bonificare le terre a loro assegnate. Questo significava che oltre alla deforestazione bisognava prosciugare le paludi ed adottare altre misure idrologiche. Poich\u00e9 il necessario \"know-how\" (\"conoscenza\") si trovava soprattutto nella Bassa Sassonia, nella regione fiamminga e olandese furono reclutati in particolare ma non esclusivamente, uomini provenienti da queste zone gi\u00e0 densamente popolate.\nIl secondo compito principale era la gestione del terreno, per il quale all'inizio i coloni non pagarono alcun affitto; tuttavia pagarono un tasso d'interesse annuo. Si pu\u00f2 quindi parlare di un rapporto di tipo locativo.\nGli \"Haul\u00e4nder\" vissero in villaggi propri, detti \"Haul\u00e4nderei\". Per loro valse una legge pi\u00f9 liberale rispetto al contadino prussiano, che viveva un rapporto di servit\u00f9 rispetto al proprietario/Signore. Gli accordi con i proprietari terrieri aristocratici assicurarono agli \"Haul\u00e4nder\" il loro status."}
{"id": "2702669", "revid": "767487", "url": "https://it.wikipedia.org/wiki?curid=2702669", "title": "Basilicata coast to coast", "text": "Basilicata coast to coast \u00e8 un film del 2010 diretto da Rocco Papaleo. Il film rappresenta il debutto alla regia di Papaleo e di Max Gazz\u00e8 come attore, che \u00e8 anche l'interprete del brano musicale \"Mentre dormi\", presente nella colonna sonora del film.\nTrama.\nNicola Palmieri insegna matematica, con sempre meno voglia, in un liceo artistico ma coltiva il sogno della musica, essendo il frontman di una piccola band che ha fondato a Maratea con alcuni amici: il chitarrista Salvatore Chiarelli, studente di medicina che ha dimenticato di laurearsi e di innamorarsi; il contrabbassista Franco Cardillo, falegname svogliato con l'hobby della pesca che non parla pi\u00f9 dalla morte della donna amata; il percussionista Rocco Santamaria, cugino di Salvatore e personaggio televisivo di grande successo con le donne, ma ormai in declino e senza lavoro da due anni.\nI quattro decidono di partecipare al festival nazionale del teatro-canzone di Scanzano Jonico (che risulter\u00e0 alla fine invece chiamarsi \"Scanzonissima\") e si danno il nome alternativo di \"Le Pale Eoliche\". Per andare da Maratea a Scanzano Jonico devono attraversare la Basilicata dalla costa tirrenica alla costa ionica, poco pi\u00f9 di un centinaio di chilometri che con la strada statale 653 della Valle del Sinni si percorrono in un'ora e mezza. \u00c8 a questo punto che Nicola propone di partire dieci giorni prima e raggiungere la loro destinazione a piedi, cercando nel cammino di ridare alla loro vita un senso che \u00e8 stato perso.\nIntraprendono un viaggio picaresco, ripreso da una televisione parrocchiale e accompagnati da una giornalista svogliata di nome Tropea Limongi, figlia di un noto politico locale, che deve documentare il viaggio. In questo lungo tragitto seguono strade alternative e accompagnati da un carretto trainato da un cavallo bianco per trasportare viveri, strumenti e due tende da campo, provano le canzoni da fare al festival esibendosi in concertini occasionali nei paesini che incontrano lungo il percorso.\nTra una canzone alla luna e un bicchiere di Aglianico, il viaggio avr\u00e0 per tutti un valore terapeutico. Il gruppo arriva nel paese di Scanzano quando ormai il festival \u00e8 gi\u00e0 finito, cantando la loro canzone senza pubblico e sotto la pioggia, ma i benefici del viaggio rimarranno: Salvatore trover\u00e0 la voglia di terminare i suoi studi in medicina; Rocco abbandoner\u00e0 i suoi sogni di gloria per trovare un lavoro normale; Franco torner\u00e0 a parlare e scoprir\u00e0 un sentimento nuovo per Tropea, mentre Nicola porter\u00e0 finalmente a termine un progetto iniziato, dimostrando a sua moglie di essere una persona decisa.\nProduzione.\nIl film \u00e8 stato girato nei comuni lucani di Maratea, Trecchina, Lauria, Tramutola, Spinoso (Lago di Pietra del Pertusillo), Aliano, Scanzano Jonico e nella citt\u00e0 fantasma di Craco.\nLa produzione esecutiva \u00e8 stata affidata dalla Regione Basilicata che ha finanziato il progetto filmico per la promozione dell'immagine della Basilicata, essendo l'ente assegnatario di del Fondo Europeo per lo Sviluppo Regionale nell'ambito del Programma Operativo 2007\u20132013, a Paco Cinematografica (Isabella Cocuzza e Arturo Paglia), Eagle Pictures e Ipotesi Cinema.\nIncassi.\nAlla sua uscita nelle sale italiane il 9 aprile 2010, si \u00e8 piazzato al sesto posto del botteghino e nel primo fine settimana ha guadagnato circa euro. Gli incassi del film ammontano a euro.\nCritica.\nIl film ha riscosso perlopi\u00f9 pareri positivi tra i critici. \"il manifesto\" lo ha definito \u00abUn'idea bella e commovente\u00bb; \"Il Messaggero\" \u00abNon esplosivo ma dolce\u00bb; \"L'Unit\u00e0\" \u00abben recitato, ben girato e pieno di magnifiche musiche\u00bb oltrech\u00e9 \u00abstruggente, randagio, emozionante\u00bb; \"Il Corriere della Sera\" \u00abFilm vitale, simpatico, con qualcosa di prolisso e didascalico, ma pieno di una genuina voglia di cinema e racconto\u00bb; \"La Stampa\" \u00abun piccolo film che trova con spontaneit\u00e0 una sua intonata forma artistica\u00bb. Alcune critiche negative non sono mancate come quella de \"Il Giornale\" \u00abBislacca, fragile e tutto sommato noiosa commediola on the road dell'esordiente Rocco Papaleo. Una sconclusionata sciocchezzuola a passo di lumaca, che fa faticosamente sorridere nell'imbarazzante mancanza d'umorismo\u00bb.\nIl film \u00e8 stato distribuito anche in Francia il 14 agosto 2013, ottenendo buoni giudizi dalla critica. \"Le Monde\" lo ha definito \u00abun film semplice nella sua fattura, che unisce la dolcezza all'amarezza con una fantasia affascinante, senza mai mancare un profumo di autenticit\u00e0\u00bb.\nLa rivista cinematografica \"Positif\" l'ha definito \u00abun road movie confusionario e piacevole allo stesso tempo\u00bb. Altre riviste del settore come \"Studio Cin\u00e9 Live\" e \"Les Fiches du Cin\u00e9ma\" lo hanno giudicato, rispettivamente, \u00abuna bella fuga all'italiana, di una semplicit\u00e0 accattivante\u00bb e \u00abuna bella riuscita\u00bb.\nColonna sonora.\nColonna sonora, arrangiamenti e pianoforte da Rita Marcotulli. (p)&amp;(c) - Fox Band srl eccetto \"Mentre dormi\"."}
{"id": "2702679", "revid": "123085019", "url": "https://it.wikipedia.org/wiki?curid=2702679", "title": "Camillo Cantarano", "text": "Biografia.\nNasce il 28 marzo 1875 da Giuseppe Cantarano e Luisa De Longis a Fondi. La sua era una famiglia di proprietari terrieri, che possedeva quasi tutte le campagne nella zona del paese. Si laurea in giurisprudenza, ed entra in magistratura, fino a raggiungere il grado di presidente di sezione di corte d'appello. Nel 1919 \u00e8 nominato capo di gabinetto del ministro delle Poste e telegrafi. In seguito svolger\u00e0 tutta la sua carriera al ministero della Giustizia, fino a diventare direttore generale del Personale, incarico che manterr\u00e0 fino al suo collocamento a riposo nel 1940.\nSi avvicina ben presto agli ideali del fascismo. Il 26 ottobre 1938 viene proposto come senatore dal prefetto di Littoria (oggi Latina), Vincenzo Ciotola, e il 29 dicembre da quello di Roma, Filippo Manlio Presti. Il 20 ottobre 1939 \u00e8 quindi nominato da Vittorio Emanuele III senatore del Regno.\nIl 7 agosto 1944 \u00e8 sottoposto a procedimento di epurazione dalla alta Corte di Giustizia per le Sanzioni contro il Fascismo, con l'imputazione: \"Senatori ritenuti responsabili di aver mantenuto il fascismo e resa possibile la guerra sia coi loro voti, sia con azioni individuali, tra cui la propaganda esercitata fuori e dentro il Senato\". La richiesta di decadenza \u00e8 rigettata il 31 ottobre 1945.\nIl 23 novembre 1961 muore nella sua abitazione romana di piazza Borghese 3.\nMatrimonio.\nNel 1920 si sposa con Carolina Haass, con cui ha un figlio e una figlia.\nVilla Camillo Cantarano.\nVilla Cantarano si trova tra piazza Porta Vescovo e via Damiano Chiesa nei pressi della cinta muraria di Fondi, il monumento antico pi\u00f9 caratteristico della citt\u00e0.\nGi\u00e0 un secolo fa il giardino della villa (attualmente orto botanico regionale) era molto rinomato a causa della variet\u00e0 di piante esotiche e l'ornamento di statue pregiate di terracotta. La recinzione in parte era coperta da alberi di pepe con la chioma che si spingeva verso l'esterno. Al tempo era un luogo un po' appartato, frequentato da coppie di fidanzati che, a causa della vegetazione che si trovava al suo interno, lo denominavano \"il pepe\".\nNell\u2019annesso giardino si possono notare due tratti delle antiche mura della citt\u00e0 e alcuni reperti archeologici romani. Molto interessante la \u201cTorre d\u2019angolo\u201d, appartenente all\u2019antica cinta romana quadrata della citt\u00e0.\nLa villa e il giardino, appunto, utilizzavano parte del lato sud delle mura cittadine antiche che agli inizi degli anni '30 sono state servite dalla variante \"via nuova\" dell'Appia originaria.\nTutto il complesso \u00e8 stato acquisito dalla Regione Lazio nel 2001. Oggi, completamente restaurato, ospita un Centro Regionale di Educazione e Informazione Ambientale (C.R.E.I.A), un giardino botanico inaugurato nel Marzo 2005; al momento \u00e8 la sede dell\u2019Ente Regionale Parco Naturale Monti Ausoni e Lago di Fondi.\nNel 2007 la giunta comunale di Fondi ha ribattezzato la vecchia villa Cantarano (quasi completamente distrutta da un bombardamento) in villa Camillo Cantarano, in onore dell'ex senatore fondano.\n Giuliano Carnevale, \"Caleidoscopio fondano. L'evoluzione di un secolo,\" vol.1, CREIA 2012 ISBN 978-88-64520247\n https://www.parchilazio.it/"}
{"id": "2702682", "revid": "767487", "url": "https://it.wikipedia.org/wiki?curid=2702682", "title": "Marcos Witt", "text": " Di origine messicana, ha vinto quattro Latin Grammy Award.\nAmpiamente considerato come la figura pi\u00f9 famosa e pi\u00f9 influente della storia della musica cristiana ispanica. Dal 15 settembre 2002, Witt \u00e8 diventato Pastore per la comunit\u00e0 ispanica della Lakewood Church a Houston, in Texas.\nCarriera.\nMarcos Witt fonda nel 1987 in Messico la casa discografica \"CanZion Producciones\". Il suo primo disco fu \"Canci\u00f3n a Dios\", prodotto nel 1986. Nel 1991 con il disco \"Proyecto AA\" ottenne un successo internazionale in specialmodo con il brano \"Renuevame\", tradotto anche in italiano ed utilizzato nelle funzioni liturgiche sia evangeliche che in alcune cattoliche.\nOltre a produrre musica, Witt ha fondato l'Instituto Canzion, una scuola internazionale di musica per la formazione di worship leader per chiese di lingua inglese e spagnola."}
{"id": "2702684", "revid": "110157", "url": "https://it.wikipedia.org/wiki?curid=2702684", "title": "Magic Box", "text": "Biografia.\nTristano De Bonis (conosciuto anche come Trix) \u00e8 nato a Fondi e \u00c8 il fratello maggiore della cantante Erika.\nNel 2000 Trix ha pubblicato il suo primo singolo \"\"Carillon\", canzone scritta da lui 11 anni prima, registrata e pubblicata da Spy/TIME.\nNel 2001, il video musicale per il singolo \u00e8 stato realizzato da TIME Studio.\nNel 2001, \"4 Your Love\"\" \u00e8 stato il secondo singolo di Magic Box. Una canzone molto apprezzata dai fan.\nNel 2003 ha presentato \"If You\" che lo ha fatto volare ad esibirsi in Brasile, \nNel 2004 arriva \"Sorry Marin\", il primo singolo che permette al pubblico di conoscere un altro lato della sua voce, senza falsetto.\nNel 2013, dopo anni di assenza dal palco, Magic Box pubblica \"Scream My Name\" cantata con la sua vera voce, \nNel 2018, Magic Box pubblica \"From Now On\".\nNel 2019, Magic Box prende parte all'album Back to the Feat di DJ Jump, interpretando i brani \"I Play The Piano\" e \"Baby Queen\", quest'ultimo inoltre vede la collaborazione con DJ Ross.\nI suoi brani musicali sono stati inseriti in diverse compilation di musica dance, inoltre hanno raggiunto la \"top 20\" della hit parade in Italia, Francia, Svizzera e altri paesi."}
{"id": "2702685", "revid": "124573449", "url": "https://it.wikipedia.org/wiki?curid=2702685", "title": "Andr\u00e9 Segatti", "text": " Nel 2009 ha preso parte alla seconda edizione del reality show \"A Fazenda\", equivalente brasiliano dell'italiano \"La fattoria\" andato in onda su Rede Record."}
{"id": "2702693", "revid": "28528600", "url": "https://it.wikipedia.org/wiki?curid=2702693", "title": "FAT64", "text": ""}
{"id": "2702700", "revid": "287204", "url": "https://it.wikipedia.org/wiki?curid=2702700", "title": "Aravankad", "text": " \nAravankad \u00e8 una citt\u00e0 dell'India di 5.304 abitanti, situata nel distretto dei Nilgiri, nello stato federato del Tamil Nadu. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 11\u00b0 21' 43 N e 76\u00b0 45' 59 E.\nSociet\u00e0.\nEvoluzione demografica.\nAl censimento del 2001 la popolazione di Aravankad assommava a 5.304 persone, delle quali 2.811 maschi e 2.493 femmine. I bambini di et\u00e0 inferiore o uguale ai sei anni assommavano a 379, dei quali 181 maschi e 198 femmine. Infine, coloro che erano in grado di saper almeno leggere e scrivere erano 4.604, dei quali 2.566 maschi e 2.038 femmine."}
{"id": "2702703", "revid": "287204", "url": "https://it.wikipedia.org/wiki?curid=2702703", "title": "Arimalam", "text": " \nArimalam \u00e8 una suddivisione dell'India, classificata come \"town panchayat\", di 7.811 abitanti, situata nel distretto di Pudukkottai, nello stato federato del Tamil Nadu. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 10\u00b0 16' 25 N e 78\u00b0 53' 40 E.\nSociet\u00e0.\nEvoluzione demografica.\nAl censimento del 2001 la popolazione di Arimalam assommava a 7.811 persone, delle quali 3.809 maschi e 4.002 femmine. I bambini di et\u00e0 inferiore o uguale ai sei anni assommavano a 920, dei quali 463 maschi e 457 femmine. Infine, coloro che erano in grado di saper almeno leggere e scrivere erano 4.781, dei quali 2.706 maschi e 2.075 femmine."}
{"id": "2702705", "revid": "1305772", "url": "https://it.wikipedia.org/wiki?curid=2702705", "title": "My Christmas", "text": "My Christmas \u00e8 un album natalizio di Andrea Bocelli, pubblicato nel 2009, rispettivamente il 3 novembre negli Stati Uniti e il 20 novembre in Italia, su etichetta Sugar Music, contiene canzoni interpretate in cinque diverse lingue: latino, inglese, francese, tedesco e italiano. \u00c8 stata inoltre pubblicata una versione in lingua spagnola intitolata \"Mi Navidad\".\nDi notevole successo commerciale, l'album \u00e8 rientrato nella classifica italiana degli album pi\u00f9 venduti anche in occasione delle festivit\u00e0 natalizie del 2010. Inoltre l'album \u00e8 stato il quarto pi\u00f9 venduto nel 2009 in Italia.\nSuccesso di vendita internazionale.\nIl successo dell'album \u00e8 stato talmente grande, che al 17 dicembre 2009 il disco aveva gi\u00e0 superato le 4 milioni di copie vendute. Alla fine del 2009 l'album si \u00e8 classificato al decimo posto della classifica annuale delle vendite a livello mondiale, con oltre 5 milioni di copie vendute.\nNegli Stati Uniti d'America le copie vendute durante il 2009 sono state 2\u00a0207\u00a0000 ed hanno consentito a \"My Christmas\" di ottenere il doppio disco di platino e di raggiungere la quinta posizione della classifica degli album pi\u00f9 venduti negli USA durante l'anno.\nIn Italia \"My Christmas\", dopo aver raggiunto la prima posizione per 3 settimane, \u00e8 stato il 4\u00ba album pi\u00f9 venduto durante il 2009."}
{"id": "2702706", "revid": "88740", "url": "https://it.wikipedia.org/wiki?curid=2702706", "title": "Stebbins", "text": ""}
{"id": "2702719", "revid": "287204", "url": "https://it.wikipedia.org/wiki?curid=2702719", "title": "Ariyappampalayam", "text": " \nAriyappampalayam \u00e8 una suddivisione dell'India, classificata come \"town panchayat\", di 12.274 abitanti, situata nel distretto di Erode, nello stato federato del Tamil Nadu. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 11\u00b0 24' 52 N e 77\u00b0 04' 42 E.\nSociet\u00e0.\nEvoluzione demografica.\nAl censimento del 2001 la popolazione di Ariyappampalayam assommava a 12.274 persone, delle quali 6.137 maschi e 6.137 femmine. I bambini di et\u00e0 inferiore o uguale ai sei anni assommavano a 1.340, dei quali 598 maschi e 742 femmine. Infine, coloro che erano in grado di saper almeno leggere e scrivere erano 6.681, dei quali 3.917 maschi e 2.764 femmine."}
{"id": "2702722", "revid": "287204", "url": "https://it.wikipedia.org/wiki?curid=2702722", "title": "Ariyur", "text": " \nAriyur \u00e8 una suddivisione dell'India, classificata come \"census town\", di 5.404 abitanti, situata nel distretto di Vellore, nello stato federato del Tamil Nadu. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 12\u00b0 52' 13 N e 79\u00b0 05' 42 E.\nSociet\u00e0.\nEvoluzione demografica.\nAl censimento del 2001 la popolazione di Ariyur assommava a 5.429 persone, delle quali 2.717 maschi e 2.712 femmine. I bambini di et\u00e0 inferiore o uguale ai sei anni assommavano a 516, dei quali 283 maschi e 233 femmine. Infine, coloro che erano in grado di saper almeno leggere e scrivere erano 4.108, dei quali 2.224 maschi e 1.884 femmine."}
{"id": "2702726", "revid": "287204", "url": "https://it.wikipedia.org/wiki?curid=2702726", "title": "Sh2-278", "text": "Sh2-278 \u00e8 una nebulosa a emissione visibile nella costellazione di Orione.\nSi osserva nella parte occidentale della costellazione, circa 3\u00b0 ad ovest della Nebulosa di Orione e 3\u00b0 a NNE della brillante stella Rigel, la pi\u00f9 luminosa di Orione; pu\u00f2 essere fotografata facilmente attraverso un telescopio amatoriale di media potenza munito di appositi filtri, anche se sono necessarie lunghe pose. Trovandosi a soli 5\u00b0 di declinazione sud, pu\u00f2 essere osservata da tutte le aree popolate della Terra con facilit\u00e0; il periodo pi\u00f9 propizio per la sua osservazione nel cielo serale va da dicembre ad aprile.\nSi tratta di un frammento delle nubi di gas che costituiscono il complesso nebuloso molecolare di Orione; come le altre nubi periferiche del complesso, anche questa mostra dei segni di erosione a causa dell'onda d'urto causata dal vento stellare delle brillanti stelle di classe spettrale O e B appartenenti all'associazione Orion OB1, che ne sono anche la fonte di ionizzazione. Fondamentalmente la nebulosa \u00e8 costituita da due chiome di gas dall'aspetto cometario, con la testa rivolta verso l'associazione e la chioma in dispersione rivolta dalla parte opposta. Parte del gas che compone la nube non \u00e8 ionizzata, restando dunque oscura, mentre altre parti sono invece illuminate ma non ionizzate, brillando quindi per riflessione."}
{"id": "2702728", "revid": "287204", "url": "https://it.wikipedia.org/wiki?curid=2702728", "title": "Arumanai", "text": " \nArumanai \u00e8 una suddivisione dell'India, classificata come \"town panchayat\", di 14.576 abitanti, situata nel distretto di Kanyakumari, nello stato federato del Tamil Nadu. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 08\u00b0 23' 09 N e 77\u00b0 14' 15 E.\nSociet\u00e0.\nEvoluzione demografica.\nAl censimento del 2001 la popolazione di Arumanai assommava a 14.576 persone, delle quali 7.212 maschi e 7.364 femmine. I bambini di et\u00e0 inferiore o uguale ai sei anni assommavano a 1.524, dei quali 760 maschi e 764 femmine. Infine, coloro che erano in grado di saper almeno leggere e scrivere erano 11.349, dei quali 5.876 maschi e 5.473 femmine."}
{"id": "2702732", "revid": "287204", "url": "https://it.wikipedia.org/wiki?curid=2702732", "title": "Arumbavur", "text": " \nArumbavur \u00e8 una suddivisione dell'India, classificata come \"town panchayat\", di 11.083 abitanti, situata nel distretto di Perambalur, nello stato federato del Tamil Nadu. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 11\u00b0 22' 60 N e 78\u00b0 42' 09 E.\nSociet\u00e0.\nEvoluzione demografica.\nAl censimento del 2001 la popolazione di Arumbavur assommava a 11.083 persone, delle quali 5.442 maschi e 5.641 femmine. I bambini di et\u00e0 inferiore o uguale ai sei anni assommavano a 1.137, dei quali 578 maschi e 559 femmine. Infine, coloro che erano in grado di saper almeno leggere e scrivere erano 6.909, dei quali 3.860 maschi e 3.049 femmine."}
{"id": "2702733", "revid": "287204", "url": "https://it.wikipedia.org/wiki?curid=2702733", "title": "Arumuganeri", "text": " \nArumuganeri \u00e8 una suddivisione dell'India, classificata come \"town panchayat\", di 24.801 abitanti, situata nel distretto di Thoothukudi, nello stato federato del Tamil Nadu. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 08\u00b0 33' 28 N e 78\u00b0 06' 02 E.\nSociet\u00e0.\nEvoluzione demografica.\nAl censimento del 2001 la popolazione di Arumuganeri assommava a 24.801 persone, delle quali 11.756 maschi e 13.045 femmine. I bambini di et\u00e0 inferiore o uguale ai sei anni assommavano a 2.800, dei quali 1.460 maschi e 1.340 femmine. Infine, coloro che erano in grado di saper almeno leggere e scrivere erano 19.296, dei quali 9.471 maschi e 9.825 femmine."}
{"id": "2702736", "revid": "287204", "url": "https://it.wikipedia.org/wiki?curid=2702736", "title": "Aruppukkottai", "text": " \nAruppukkottai \u00e8 una suddivisione dell'India, classificata come \"municipality\", di 83.999 abitanti, situata nel distretto di Virudhunagar, nello stato federato del Tamil Nadu. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 09\u00b0 31' 09 N e 78\u00b0 05' 45 E.\nSociet\u00e0.\nEvoluzione demografica.\nAl censimento del 2001 la popolazione di Aruppukkottai assommava a 83.999 persone, delle quali 41.959 maschi e 42.040 femmine. I bambini di et\u00e0 inferiore o uguale ai sei anni assommavano a 7.834, dei quali 3.978 maschi e 3.856 femmine. Infine, coloro che erano in grado di saper almeno leggere e scrivere erano 66.460, dei quali 35.783 maschi e 30.677 femmine."}
{"id": "2702737", "revid": "968255", "url": "https://it.wikipedia.org/wiki?curid=2702737", "title": "Pietro Polo Perucchin", "text": "Professionista dal 1952 al 1962, conta 15 vittorie."}
{"id": "2702740", "revid": "1305772", "url": "https://it.wikipedia.org/wiki?curid=2702740", "title": "Stevensville", "text": ""}
{"id": "2702741", "revid": "287204", "url": "https://it.wikipedia.org/wiki?curid=2702741", "title": "Ashokapuram", "text": " \nAshokapuram \u00e8 una suddivisione dell'India, classificata come \"census town\", di 9.676 abitanti, situata nel distretto di Coimbatore, nello stato federato del Tamil Nadu. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 11\u00b0 05' 53 N e 76\u00b0 56' 13 E.\nSociet\u00e0.\nEvoluzione demografica.\nAl censimento del 2001 la popolazione di Ashokapuram assommava a 9.676 persone, delle quali 4.922 maschi e 4.754 femmine. I bambini di et\u00e0 inferiore o uguale ai sei anni assommavano a 706, dei quali 342 maschi e 364 femmine. Infine, coloro che erano in grado di saper almeno leggere e scrivere erano 8.088, dei quali 4.275 maschi e 3.813 femmine."}
{"id": "2702745", "revid": "1305772", "url": "https://it.wikipedia.org/wiki?curid=2702745", "title": "Stevie", "text": ""}
{"id": "2702746", "revid": "287204", "url": "https://it.wikipedia.org/wiki?curid=2702746", "title": "Girolamo Grossi", "text": "Origini.\nGirolamo Grossi nacque a Bioggio da Giovanni Battista Grossi e da Clelia, figlia del colonnello Giovanni Battista Quadri di Serocca d'Agno. Venne battezzato da don Domenico Staffieri lo stesso giorno di nascita alla chiesa parrocchiale di San Maurizio e con i nomi di Carlo Girolamo Maria. Crebbe, quindi, in una famiglia agiata originaria della Valle Maggia, che era arrivata a Bioggio nel XVI secolo, accolta nel patriziato locale.\nIl giovanissimo Girolamo, nel 1766, poco pi\u00f9 che quindicenne, lasci\u00f2 Bioggio per Vienna. Ne fa stato l'atto di battesimo rilasciatogli il 18 marzo 1766.\nGli studi.\nA Vienna frequent\u00f2 l'imperiale regia scuola di ingegneria (accademia militare) di Gumpendorf fondata da Maria Teresa d'Austria per i nobili di prima classe, e vi ottenne il diploma in aritmetica, geometria e matematica il 6 aprile 1768. In esso viene menzionata la sua frequenza al corso di ingegneria militare.\nLo troviamo in seguito a Torino alla Regia Universit\u00e0 degli Studi dove, il 7 settembre 1772, ottenne il diploma di architetto civile.\n\u00c8 probabile che nei tre anni seguenti abbia soggiornato a Bioggio e fosse stato presente all'assemblea della vicinanza quando venne decisa la costruzione della nuova chiesa parrocchiale. Purtroppo il verbale di quella seduta non \u00e8 reperibile, ma tutto fa supporre la sua presenza e l'impegno per la progettazione dell'opera.\nL'attivit\u00e0 di architetto.\nGirolamo Grossi viene ormai considerato autore della progettazione della nuova chiesa di San Maurizio di Bioggio, cos\u00ec come la vediamo oggi.\nIn Austria, in particolare, aveva avuto modo di ispirarsi ai grandi progetti di chiese realizzati durante l'epoca barocca e rococ\u00f2 e soprattutto di apprezzarne gli spazi e i giochi dei volumi che in esse sono stati realizzati, elementi ripresi e adattati poi al neoclassico per il tempio a pianta centrale ottagonale. Il Grossi ha saputo trasfondere a Bioggio il senso della grandezza, della sontuosit\u00e0 e della purezza dello stile che aveva avuto modo di ammirare nella capitale imperiale.\nLo troviamo in seguito a Montecchio Emilia al servizio degli Estensi come attesta un documento datato 29 gennaio 1779 rilasciato da Padre Giovanni Castelvetri dei Minori Conventuali, destinato ai Superiori Carmelitani prima della sua professione religiosa. Questo attestato dice con chiarezza che il suo soggiorno era durato 3 anni.\nQuesto soggiorno diventa importante nel suo percorso spirituale in quanto \u00e8 in questa citt\u00e0 che prender\u00e0 la decisione di entrare nell'ordine dei Carmelitani Scalzi. Sorprende il fatto che, oltre alla chiesa di San Maurizio a Bioggio, non risulta abbia lasciato altre tracce di realizzazioni legate alla sua professione di ingegnere e architetto. In pratica, dopo la sua entrata in convento, la chiesa di Bioggio resta l'unica sua opera che sia possibile attribuirgli.\nFrate carmelitano.\nIl 12 febbraio 1779 vest\u00ec l'abito dell'Ordine dei Carmelitani Scalzi nel convento della Piet\u00e0 di Prato dove emette la professione solenne lo stesso giorno dell'anno seguente prendendo il nome di Padre Agostino della Vergine Addolorata. Nell'estate del 1783 ricevette l'ordinazione presbiterale e gli venne concessa la dispensa dal corso di teologia morale per potergli affidare l'insegnamento della filosofia nello studentato carmelitano di Siena.\nNell'ottobre del 1787 \u00e8 costretto a lasciare la Toscana per Roma in ossequio ad un decreto del 1784 del granduca Leopoldo I che non permetteva il soggiorno di religiosi di nazionalit\u00e0 straniera nel granducato. Nella citt\u00e0 eterna soggiorna fino al 1794, con una breve interruzione nel 1792 quando ottenne un permesso provvisorio per rientrare in Toscana.\nIl 10 gennaio 1794 un rescritto di Ferdinando III lo riammise definitivamente nel granducato e gli concesse la naturalizzazione. Si stabil\u00ec nel convento di San Paolino dove rivest\u00ec svariate cariche in seno all'Ordine fino ad essere eletto il 26 aprile 1795 Superiore Provinciale \"cum decem suffragiis ex undecim\".\nTerminato il mandato triennale, dal 25 maggio 1798 gli venne assegnato il convento di Siena. Qui rimase fino al 1801, per poi trasferirsi ad Arezzo come maestro dei novizi. Rivest\u00ec anche altre numerose cariche e il 21 aprile 1804 venne eletto nuovamente Provinciale \"cum fere omnibus suffragiis\", ossia all'unanimit\u00e0.\nAlla scadenza del mandato venne nominato sottopriore e di nuovo maestro dei novizi ad Arezzo al convento di Santa Maria delle Grazie nell'aprile del 1807. Qui Padre Agostino rimase fino alla morte avvenuta il 21 agosto del 1809 alle ore otto di sera. Venne sepolto nella cappella di San Bernardino. La tomba verr\u00e0 rimossa nel 1964 per i lavori di risanamento dell'edificio. I suoi resti mortali, assieme a quelli di altri frati l\u00e0 sepolti, sono stati esumati e riposano in un'unica urna deposta sotto l'altare maggiore di Santa Maria delle Grazie. La lapide tombale \u00e8 pure stata rimossa e sistemata nello stesso luogo."}
{"id": "2702747", "revid": "1480390", "url": "https://it.wikipedia.org/wiki?curid=2702747", "title": "Moros", "text": ""}
{"id": "2702750", "revid": "123292960", "url": "https://it.wikipedia.org/wiki?curid=2702750", "title": "Volejbol'nyj klub Fakel", "text": "Il Volejbol'nyj Klub Fakel (in russo \"\u0432\u043e\u043b\u0435\u0439\u0431\u043e\u043b\u044c\u043d\u044b\u0439 \u043a\u043b\u0443\u0431 \u0424\u0430\u043a\u0435\u043b\"), anche noto come Fakel Novy Urengoj, \u00e8 una societ\u00e0 pallavolistica maschile russa con sede a Novyj Urengoj: milita nel campionato di Superliga.\nStoria.\nLa societ\u00e0 \u00e8 stata fondata nel 1996, e dal suo primo anno partecipa al massimo campionato nazionale, la Superliga. Ottiene in ogni stagione piazzamenti che valgono la salvezza. Nel 2006 acquista il giocatore italiano Matej \u010cerni\u010d, che per\u00f2 resta in rosa solo per una stagione. A met\u00e0 del 2007 la squadra conquista il primo trofeo della sua storia: la Coppa CEV, l'ultima edizione prima della \"promozione\" al rango di secondo trofeo continentale, sconfiggendo in finale la Pallavolo Piacenza.\nNell'annata 2016-17 si aggiudica la Challenge Cup."}
{"id": "2702751", "revid": "287204", "url": "https://it.wikipedia.org/wiki?curid=2702751", "title": "Athani", "text": " \nAthani \u00e8 una suddivisione dell'India, classificata come \"town panchayat\", di 8.453 abitanti, situata nel distretto di Erode, nello stato federato del Tamil Nadu. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 11\u00b0 32' 54 N e 77\u00b0 30' 42 E.\nSociet\u00e0.\nEvoluzione demografica.\nAl censimento del 2001 la popolazione di Athani assommava a 8.453 persone, delle quali 4.287 maschi e 4.166 femmine. I bambini di et\u00e0 inferiore o uguale ai sei anni assommavano a 828, dei quali 417 maschi e 411 femmine. Infine, coloro che erano in grado di saper almeno leggere e scrivere erano 4.440, dei quali 2.636 maschi e 1.804 femmine."}
{"id": "2702754", "revid": "287204", "url": "https://it.wikipedia.org/wiki?curid=2702754", "title": "Boston Celtics 1991-1992", "text": "La stagione 1991-92 dei Boston Celtics fu la 46\u00aa nella NBA per la franchigia.\nI Boston Celtics vinsero la \"Atlantic Division\" della \"Eastern Conference\" con un record di 51-31. Nei play-off vinsero il primo turno con gli Indiana Pacers (3-0), perdendo poi la semifinale di conference con i Cleveland Cavaliers (4-3)."}
{"id": "2702755", "revid": "287204", "url": "https://it.wikipedia.org/wiki?curid=2702755", "title": "Athanur", "text": " \nAthanur \u00e8 una suddivisione dell'India, classificata come \"town panchayat\", di 9.014 abitanti, situata nel distretto di Namakkal, nello stato federato del Tamil Nadu. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 11\u00b0 31' 25 N e 78\u00b0 07' 34 E.\nSociet\u00e0.\nEvoluzione demografica.\nAl censimento del 2001 la popolazione di Athanur assommava a Nnn persone, delle quali 4.581 maschi e 4.433 femmine. I bambini di et\u00e0 inferiore o uguale ai sei anni assommavano a 1.011, dei quali 523 maschi e 488 femmine. Infine, coloro che erano in grado di saper almeno leggere e scrivere erano 4.943, dei quali 2.937 maschi e 2.006 femmine."}
{"id": "2702760", "revid": "170423", "url": "https://it.wikipedia.org/wiki?curid=2702760", "title": "Chicago Bulls 1991-1992", "text": "La stagione 1991-92 dei Chicago Bulls fu la 26\u00aa nella NBA per la franchigia.\nI Chicago Bulls vinsero la \"Central Division\" della \"Eastern Conference\" con un record di 67-15. Nei play-off vinsero il primo turno con i Miami Heat (3-0), la semifinale di conference con i New York Knicks (4-3), la finale di conference con i Cleveland Cavaliers (4-2), vincendo poi il titolo battendo nella finale NBA i Portland Trail Blazers (4-2)."}
{"id": "2702763", "revid": "287204", "url": "https://it.wikipedia.org/wiki?curid=2702763", "title": "Athimarapatti", "text": " \nAthimarapatti \u00e8 una suddivisione dell'India, classificata come \"town panchayat\", di 17.527 abitanti, situata nel distretto di Thoothukudi, nello stato federato del Tamil Nadu. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 08\u00b0 44' 25 N e 78\u00b0 06' 05 E.\nSociet\u00e0.\nEvoluzione demografica.\nAl censimento del 2001 la popolazione di Athimarapatti assommava a 17.527 persone, delle quali 9.026 maschi e 8.501 femmine. I bambini di et\u00e0 inferiore o uguale ai sei anni assommavano a 2.312, dei quali 1.164 maschi e 1.148 femmine. Infine, coloro che erano in grado di saper almeno leggere e scrivere erano 11.997, dei quali 6.386 maschi e 5.611 femmine."}
{"id": "2702764", "revid": "287204", "url": "https://it.wikipedia.org/wiki?curid=2702764", "title": "Cleveland Cavaliers 1993-1994", "text": "La stagione 1993-94 dei Cleveland Cavaliers fu la 24\u00aa nella NBA per la franchigia.\nI Cleveland Cavaliers arrivarono terzi nella \"Central Division\" della \"Eastern Conference\" con un record di 47-35. Nei play-off persero al primo turno con i Chicago Bulls (3-0)."}
{"id": "2702766", "revid": "104216", "url": "https://it.wikipedia.org/wiki?curid=2702766", "title": "Scaled Composites SpaceShipTwo", "text": "Lo Scaled Composites Model 339 SpaceShipTwo (SS2) \u00e8 uno spazioplano sub-orbitale sperimentale dotato di un motore a razzo ibrido, sviluppato dall'azienda statunitense The Spaceship Company, una joint venture fra la Scaled Composites (la compagnia aeronautica dell'ingegnere Burt Rutan) e la Virgin Galactic del magnate Richard Branson, nell'ambito del proprio programma Tier One, senza fondi governativi.\nDestinato ad essere usato come vettore per il turismo spaziale, \u00e8 attualmente in fase di test di volo. Il primo prototipo \u00e8 andato perso durante il volo del 31 ottobre 2014 a seguito di un comando attivato in una fase non prevista del volo, con conseguente cedimento strutturale del velivolo. Nell'incidente \u00e8 rimasto ucciso un pilota, mentre l'altro ha riportato gravi ferite.\nStoria.\nIl 28 settembre 2006, Richard Branson present\u00f2 un modello di cabina passeggeri della navetta SpaceShipTwo alla fiera espositiva \"NextFest\", tenutasi nel Javits Convention Center di New York. Le caratteristiche della navetta furono svelate alla stampa nel gennaio del 2008, affermando che la costruzione del velivolo era stata completata al 60%.\nLo spazioplano fu presentato per la prima volta al pubblico il 7 dicembre 2009, presso lo spazioporto nel deserto del Mojave in California.\nLa Virgin Galactic stima di operare, a regime, una flotta di 5 velivoli, con il primo servizio di trasporto passeggeri spaziale previsto dopo il 2012 ed ha gi\u00e0 iniziato ad accettare prenotazioni per voli suborbitali con un costo del biglietto di $.\nLa navetta SpaceShipTwo \u00e8 trasportata fino alla parte alta dell'atmosfera dal velivolo madre, lo Scaled Composites White Knight Two, da cui si stacca per essere spinta dal suo motore a razzo nello spazio, oltre la linea di K\u00e1rm\u00e1n (posta per convenzione a di altitudine) e da cui rientrer\u00e0 planando per un atterraggio convenzionale.\nIl 31 ottobre 2014, durante un test nel Deserto del Mojave, il primo esemplare di SpaceShipTwo, denominato VSS \"Enterprise\", ha subito un cedimento strutturale in volo 8 secondi dopo l'accensione del motore e 4 secondi dopo l'azionamento (non previsto in quella fase del test) del sistema di frenatura aerodinamica. Il copilota Mike Alsbury \u00e8 rimasto ucciso, mentre il pilota Peter Siebold si \u00e8 eiettato rimanendo ferito in modo grave.\nUna seconda navicella, la VSS Voyager, \u00e8 in fase di costruzione.\nIl 12 dicembre 2020, la Virgin Galactic fallisce un ulteriore test di volo. L'aereo WhteKnigthTwo \u00e8 salito in quota fino ai metri, sganciando come da programma lo spazioplano Vss Unity. A quel punto, il motore principale di Unity si \u00e8 acceso per un momento, spengendosi subito dopo e causando l\u2019abbandono della missione. Lo spazioplano e quindi atterrato in sicurezza. La compagnia ha quindi dichiarato \"The ignition sequence for the rocket motor did not complete. Vehicle and crew are in great shape. We have several motors ready at Spaceport America. We will check the vehicle and be back to flight soon.\"\nTecnica.\nIl progetto SpaceShipTwo \u00e8 in parte basato sulle tecnologie sviluppate per la SpaceShipOne da Burt Rutan, relativamente al programma della Scaled Composites, Tier One.\nLa SpaceShipTwo \u00e8 uno spazioplano con un basso allungamento alare disegnato per trasportare passeggeri nello spazio. Ha una capacit\u00e0 massima di otto occupanti: sei passeggeri e due piloti. L'apogeo della navetta \u00e8 previsto a (nella termosfera), pi\u00f9 in alto della linea di K\u00e1rm\u00e1n. La navetta raggiunger\u00e0 i spinta da un singolo motore a razzo ibrido, il RocketMotorTwo, che utilizza protossido di azoto come ossidante e un composto a base di gomma come combustibile solido.\nLo svolgimento del volo prevede lo sganciamento dal velivolo madre ad una quota di metri e l'accelerazione a velocit\u00e0 supersonica in meno di otto secondi. Dopo 70 secondi, il motore a razzo si spegne e la navetta continua la salita per inerzia fino alla massima altitudine. La cabina misura una lunghezza di per un diametro di .\nGrazie alla bassa velocit\u00e0 di rientro, la SpaceShipTwo utilizza una traiettoria che ricorda quella del vol\u00e0no nel gioco del Badminton e che le permette di rientrare in atmosfera con un angolo qualsiasi, a differenza delle navette spaziali che rientrano dall'orbita a velocit\u00e0 prossime a e quindi necessitano un rigoroso angolo di rientro, ed inoltre di scudi termici per dissipare il calore.\nPer aumentare la resistenza e la stabilit\u00e0 della navetta nella fase iniziale della ricaduta in atmosfera, le estremit\u00e0 posteriori delle ali vengono ruotate verso l'alto di circa 65\u00b0. Ad un'altitudine di circa , le ali sono riportate nella configurazione iniziale consentendo il rientro in volo planato verso lo spazioporto.\nProgramma di sviluppo.\nIl programma di prove della SpaceShipTwo prevede sette fasi: prove a terra, voli vincolati alla WhiteKnightTwo, prove di volo planato, prove di volo subsonico con breve accensione del motore a razzo, prove di volo supersonico in atmosfera, volo nello spazio suborbitale e, infine, processo di certificazione presso la Federal Aviation Administration per ottenere una licenza di trasporto commerciale per voli spaziali.\nIl 22 marzo 2010, la navetta SpaceShipTwo VSS \"Enterprise\" inizi\u00f2 le prove di volo vincolato al velivolo madre WhiteKnightTwo.\nUn secondo test fu eseguito, sempre senza equipaggio a bordo, il 16 maggio 2010 raggiungendo un'altitudine di , mantenendola per 5 ore per testare l'avionica e l'impianto di pressurizzazione della navetta.\nIl 15 luglio 2010 la VSS \"Enterprise\" comp\u00ec il suo primo volo (vincolato) con equipaggio, della durata di 6 ore e 21 minuti, seguito, il 30 settembre, da un altro volo vincolato propedeutico alla fase di prove in volo planato.\nIl 10 ottobre 2010 la navetta esegu\u00ec il primo volo planato con equipaggio a bordo. Fu sganciata dalla VMS \"Eve\" a una quota di e plan\u00f2 con successo fino all'atterraggio nello spazioporto del Mojave.\nIl primo volo di prova in configurazione di rientro in atmosfera (con le ali ripiegate) fu eseguito il 4 maggio del 2011. Il 9 giugno 2011, un problema tecnico imped\u00ec lo sgancio della navetta dal velivolo madre durante l'undicesimo volo planato programmato.\nNel dicembre del 2012, completato il programma di prove in volo planato, fu installato il motore a razzo. Il 29 aprile 2013 \u00e8 stato acceso il motore in volo per la prima volta.\nOperatori.\nIl cliente di lancio della SpaceShipTwo \u00e8 la Virgin Galactic, che ha ordinato cinque velivoli. I primi due sono stati battezzati VSS (Virgin Space Ship) \"Enterprise\", e VSS \"Voyager\".\nA maggio del 2011, solo la VSS \"Enterprise\" ha compiuto voli planati, mentre la VSS \"Voyager\" non ha ancora iniziato le prove in volo.\nLa navetta SpaceShipTwo decolla dal Mojave Air &amp; Space Port in California. Spaceport America (formalmente Southwest Regional Spaceport), uno spazioporto da 212 milioni di dollari costruito nel Nuovo Messico con contributi in parte governativi, sar\u00e0 il sito di lancio definitivo quando inizieranno i voli commerciali.\nOperazioni commerciali.\nLa durata del volo in una tipica missione commerciale sar\u00e0 di circa due ore e mezzo, di cui solo pochi minuti saranno trascorsi effettivamente nello spazio. Il prezzo del biglietto \u00e8 stato inizialmente fissato in dollari. Pi\u00f9 di aspiranti turisti spaziali si sono contesi un biglietto del primo lotto di 100. A dicembre del 2007, la Virgin Galactic aveva gi\u00e0 200 clienti paganti prenotati per i primi voli ed il 95% di loro aveva passato i test nella centrifuga a 6-8 g. All'inizio del 2011, il numero era salito a 400 paganti.\nSi prevedeva che i passeggeri potessero salire a bordo per il primo volo commerciale nel 2012, anche se nel 2009 la Virgin Galactic si rifiut\u00f2 di fornire una tempistica certa sui voli commerciali, annunciando comunque che questi, in ogni caso, sarebbero partiti dallo Spaceport America.\nProgramma NASA sRLV.\nOltre ai voli suborbitali per il trasporto di passeggeri, la Virgin Galactic commercializzer\u00e0 anche servizi per missioni scientifiche suborbitali.\nLa SpaceShipTwo \u00e8 stata proposta nell'ambito del programma della NASA per un lanciatore suborbitale riusabile. La Virgin prevede di raggiungere i 110\u00a0km di altitudine in 90 minuti, con la possibilit\u00e0 di mantenere condizioni di microgravit\u00e0 per circa quattro minuti. I voli di ricerca per la NASA potrebbero iniziare anche durante la fase di certificazione della navetta.\nProgetti futuri.\nNell'agosto del 2005, il presidente della compagnia di turismo spaziale Virgin Galactic, afferm\u00f2 che in caso di successo della SpaceShipTwo, il passo successivo vedrebbe la nascita di un velivolo orbitale (la SpaceShipThree). Nel 2008, la Virgin Galactic cambi\u00f2 i piani prevedendo la possibile introduzione di un velivolo da trasporto (sempre suborbitale), ma in grado di collegare in breve tempo spazioporti differenti (ad esempio Londra-Sydney in 2 ore)."}
{"id": "2702768", "revid": "287204", "url": "https://it.wikipedia.org/wiki?curid=2702768", "title": "Athipattu", "text": " \nAthipattu \u00e8 una suddivisione dell'India, classificata come \"census town\", di 8.382 abitanti, situata nel distretto di Tiruvallur, nello stato federato del Tamil Nadu. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 13\u00b0 16' 22 N e 80\u00b0 18' 20 E.\nSociet\u00e0.\nEvoluzione demografica.\nAl censimento del 2001 la popolazione di Athipattu assommava a 8.382 persone, delle quali 4.223 maschi e 4.159 femmine. I bambini di et\u00e0 inferiore o uguale ai sei anni assommavano a 948, dei quali 476 maschi e 472 femmine. Infine, coloro che erano in grado di saper almeno leggere e scrivere erano 6.026, dei quali 3.346 maschi e 2.680 femmine."}
{"id": "2702769", "revid": "729019", "url": "https://it.wikipedia.org/wiki?curid=2702769", "title": "Giuseppe Bignami", "text": "Biografia.\nNacque a Genova il 25 febbraio 1917. Nel 1936 fu ammesso a frequentare la Regia Accademia Navale di Livorno quale allievo del Genio Navale uscendone con il grado di aspirante nel 1939. Nel luglio di quell'anno si imbarc\u00f2 sull'incrociatore pesante \"Pola\". e poi frequent\u00f2 la Scuola di ingegneria navale presso l'universit\u00e0 di Genova, ottenendo il grado di sottotenente nel dicembre 1939.\nDopo l'entrata in guerra del Regno d'Italia, avvenuta il 10 giugno 1940, fu promosso tenente di vascello nel dicembre dello stesso anno, si imbarc\u00f2 sulla torpediniera \"Audace\" e, dal 22 giugno 1941, sull'incrociatore pesante \"Trento\" in qualit\u00e0 di Ufficiale Addetto allo scafo.\nNel giugno 1942 l'incrociatore, assieme ad altre unit\u00e0, lasci\u00f2 il porto di Taranto per intercettare un convoglio nemico, ma aerosiluranti inglesi lo presero a bersaglio, e il siluro lanciato da un Bristol Beaufort lo colp\u00ec, alle ore 05.15 del 15 giugno. In seguito a ci\u00f2 si scaten\u00f2 un vasto incendio nel locale caldaie, durante il quale egli coordin\u00f2 e prese direttamente parte all'opera di spegnimento, operando infaticabilmente, in condizioni d'estremo pericolo, in locali dall'aria surriscaldata ed irrespirabile. L'unit\u00e0 fu riportata in condizioni di parziale efficienza, e il tenente si rec\u00f2 personalmente a verificare lo stato dello scafo presso un deposito di munizioni. \nIl nuovo siluro lanciato dal sommergibile inglese \"Umbra\" colp\u00ec l'incrociatore provocando l'esplosione di detto deposito uccidendolo. Il suo corpo si inabiss\u00f2 insieme al \"Trento\".\nGli venne conferita la Medaglia d'oro al valor militare alla memoria. Una via di Fiumicino porta il suo nome."}
{"id": "2702777", "revid": "1494169", "url": "https://it.wikipedia.org/wiki?curid=2702777", "title": "Sylva", "text": ""}
{"id": "2702785", "revid": "1762097", "url": "https://it.wikipedia.org/wiki?curid=2702785", "title": "Sylvania", "text": ""}
{"id": "2702791", "revid": "599013", "url": "https://it.wikipedia.org/wiki?curid=2702791", "title": "Gerald Madkins", "text": ""}
{"id": "2702794", "revid": "767487", "url": "https://it.wikipedia.org/wiki?curid=2702794", "title": "S\u00edlvio Carlos de Oliveira", "text": "Carriera.\nHa giocato nel Lugano, nello Zurigo, una stagione nell'Axpo Super League e nel Wil, due stagioni nella Challenge League.\nHa giocato in Europa League con la maglia del Losanna.\nNel 2011 ha firmato con l'Union Berlino, squadra militante nella Zweite Bundesliga, la seconda serie tedesca. Nel 2016, durante la pausa estiva, dopo essersi svincolato dal Wolfsberger, firma un contratto annuale con il Winterthur."}
{"id": "2702795", "revid": "290948", "url": "https://it.wikipedia.org/wiki?curid=2702795", "title": "1,2-DCE", "text": ""}
{"id": "2702796", "revid": "1318658", "url": "https://it.wikipedia.org/wiki?curid=2702796", "title": "New York Knicks 1971-1972", "text": "La stagione 1971-72 dei New York Knicks fu la 23\u00aa nella NBA per la franchigia.\nI New York Knicks arrivarono secondi nella \"Atlantic Division\" della \"Eastern Conference\" con un record di 48-34. Nei play-off vinsero la semifinale di conference con i Baltimore Bullets (4-2), la finale di conference con i Boston Celtics (4-1), perdendo poi la finale NBA con i Los Angeles Lakers (4-1)."}
{"id": "2702803", "revid": "287204", "url": "https://it.wikipedia.org/wiki?curid=2702803", "title": "Athur (Thoothukudi)", "text": " \nAthur \u00e8 una suddivisione dell'India, classificata come \"town panchayat\", di 9.456 abitanti, situata nel distretto di Thoothukudi, nello stato federato del Tamil Nadu. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 08\u00b0 36' 38 N e 78\u00b0 04' 38 E.\nSociet\u00e0.\nEvoluzione demografica.\nAl censimento del 2001 la popolazione di Athur assommava a 9.456 persone, delle quali 4.698 maschi e 4.758 femmine. I bambini di et\u00e0 inferiore o uguale ai sei anni assommavano a 1.039, dei quali 535 maschi e 504 femmine. Infine, coloro che erano in grado di saper almeno leggere e scrivere erano 7.335, dei quali 3.852 maschi e 3.483 femmine."}
{"id": "2702805", "revid": "287204", "url": "https://it.wikipedia.org/wiki?curid=2702805", "title": "Denver Nuggets 1994-1995", "text": "La stagione 1994-95 dei Denver Nuggets fu la 19\u00aa nella NBA per la franchigia.\nI Denver Nuggets arrivarono quarti nella \"Midwest Division\" della \"Western Conference\" con un record di 41-41. Nei play-off persero al primo turno con i San Antonio Spurs (3-0)."}
{"id": "2702816", "revid": "287204", "url": "https://it.wikipedia.org/wiki?curid=2702816", "title": "Athur (Kanyakumari)", "text": " \nAthur (o Attur) \u00e8 una suddivisione dell'India, classificata come \"town panchayat\", di 11.742 abitanti, situata nel distretto di Kanyakumari, nello stato federato del Tamil Nadu. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 08\u00b0 19' 51 N e 77\u00b0 15' 47 E.\nSociet\u00e0.\nEvoluzione demografica.\nAl censimento del 2001 la popolazione di Athur assommava a 11.742 persone, delle quali 5.914 maschi e 5.828 femmine. I bambini di et\u00e0 inferiore o uguale ai sei anni assommavano a 1.219, dei quali 627 maschi e 592 femmine. Infine, coloro che erano in grado di saper almeno leggere e scrivere erano 9.391, dei quali 4.868 maschi e 4.523 femmine."}
{"id": "2702818", "revid": "287204", "url": "https://it.wikipedia.org/wiki?curid=2702818", "title": "New Jersey Nets 1989-1990", "text": "La stagione 1989-90 dei New Jersey Nets fu la 14\u00aa nella NBA per la franchigia.\nI New Jersey Nets arrivarono sesti nella \"Atlantic Division\" della \"Eastern Conference\" con un record di 17-65, non qualificandosi per i play-off."}
{"id": "2702820", "revid": "1305772", "url": "https://it.wikipedia.org/wiki?curid=2702820", "title": "Burnout Legends", "text": "Burnout Legends \u00e8 il quinto gioco della popolare serie di Burnout, appositamente pubblicato per la PlayStation Portable il 13 settembre 2005, e il Nintendo DS il 29 novembre 2005. Il gioco presenta molte delle tracce e modalit\u00e0 di gioco dei primi tre giochi Burnout, ma riconfezionato per il formato portatile. Molte delle modalit\u00e0 di gioco sono simili a Burnout 3: Takedown con alcuni brani vecchi e nuovi.\nModalit\u00e0 di gioco.\nNel gioco, si pu\u00f2 competere in una serie di modalit\u00e0 per sbloccare nuove piste, auto, e gli eventi. L'elenco che segue \u00e8 costituito dai 9 principali tipi di modalit\u00e0 nel gioco:\nVeicoli.\nCi sono un totale di 95 vetture da sbloccare attraverso le varie modalit\u00e0: muscle cars, compatta, coupe, sport, super, gara speciale e serie leggenda. Ci sono anche macchine da sbloccare completando tutte le inseguimento, Road Rage, eventi, ecc. Queste sono da Burnout 2 e 3.\nQuesto gioco ha anche auto da collezione. Ci sono 5 vetture da collezione per ogni classe. Per ottenere le altre quattro, devi sfidare un altro giocatore in modalit\u00e0 Wi-Fi di battaglia, puntando l'auto vincere la sua auto nella sfida."}
{"id": "2702822", "revid": "287204", "url": "https://it.wikipedia.org/wiki?curid=2702822", "title": "Attayampatti", "text": " \nAttayampatti (o Attayampatty) \u00e8 una suddivisione dell'India, classificata come \"town panchayat\", di 12.867 abitanti, situata nel distretto di Salem, nello stato federato del Tamil Nadu. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 11\u00b0 32' 54 N e 78\u00b0 04' 09 E.\nSociet\u00e0.\nEvoluzione demografica.\nAl censimento del 2001 la popolazione di Attayampatti assommava a 12.867 persone, delle quali 6.657 maschi e 6.210 femmine. I bambini di et\u00e0 inferiore o uguale ai sei anni assommavano a 1.414, dei quali 803 maschi e 611 femmine. Infine, coloro che erano in grado di saper almeno leggere e scrivere erano 8.258, dei quali 4.776 maschi e 3.482 femmine."}
{"id": "2702824", "revid": "287204", "url": "https://it.wikipedia.org/wiki?curid=2702824", "title": "Sacramento Kings 1993-1994", "text": "La stagione 1993-94 dei Sacramento Kings fu la 45\u00aa nella NBA per la franchigia.\nI Sacramento Kings arrivarono sesti nella \"Pacific Division\" della \"Western Conference\" con un record di 28-54, non qualificandosi per i play-off."}
{"id": "2702826", "revid": "123073595", "url": "https://it.wikipedia.org/wiki?curid=2702826", "title": "Monterubbiano", "text": "Monterubbiano (\"Muntrubbi\u00e0\" in dialetto locale) \u00e8 un comune italiano di abitanti della provincia di Fermo nelle Marche.\nGeografia fisica.\nMonterubbiano sorge sulla vetta di una collina di a dal mare Adriatico e spazia le sue vedute panoramiche dal mar Adriatico ai monti Sibillini, passando per la val d'Ete ove confina con Fermo e con la valle dell'Aso, dove \u00e8 situata una delle frazioni: Rubbianello.\nPer arrivare a Monterubbiano:\nStoria.\nSi data la fondazione di Monterubbiano intorno al VI-V secolo a.C. da parte dei Piceni\nCon l'espansione di Roma in queste zone , la cittadina prende il titolo di urbs urbana nel 268 a.C., l'urbs \u00e8 la citt\u00e0 latina per antonomasia dove \u00e8 presente, oltre agli edifici civici, anche il pomerium, un luogo consacrato agli dei, che la distingue dall'oppidum, che \u00e8 una semplice citt\u00e0 fortificata.\nCon la caduta dell'impero romano d'occidente nel V secolo d.C. per mano di Odoacre, passa sotto il regno degli Ostrogoti, e ne rimarr\u00e0 sotto fino all'arrivo del Longobardi nel 570, tranne per una piccola parentesi che va dal 535 al 553 dove ci saranno i Bizantini. Dal 570 al 1198 il conglomerato \u00e8 sotto il ducato di Spoleto , dentro la Marca Fermana, fondato dai Longobardi ma che ne rimarr\u00e0 anche sotto questo ducato, dopo la conquista dei Franchi nel 774, in questo periodo iniziano le influenze del papato in questa regione, nominando sovrani di origine franca per amministrare il territorio.\nIntorno al XII secolo ottiene l'autonomia come libero comune sotto il nome di Urbiano, in contrasto con il comune di Fermo che cerc\u00f2 sempre di sottometterlo senza mai riuscirci, nei secoli a venire il comune divenne sempre pi\u00f9 grande fino ad essere suddiviso in rioni o quartieri fino a raggiungere una popolazione di cittadini solo all'interno delle mure.\nNel 1435 il capitano di ventura Francesco Sforza si approfitta della crisi momentanea che stava colpendo il Papa Eugenio IV per conquistare le citt\u00e0 di Osimo Jesi Ancona e del Fermano, con l'avvenuta del condottiero milanese vengono costruite le mure sforzesche intorno al paese.\nCon la paura di perdere il potere in queste zone il Papa nomina lo Sforza \u201cmarchese perpetuo di Fermo, vicario per cinque anni di Todi, Toscanella, Gualdo Rispampani, nonch\u00e9 gonfaloniere della Chiesa\u201d, con ci\u00f2 le marche del sud ritornano sotto l'influenza del Papato.\nSar\u00e0 annesso a tutti gli effetti nello stato Pontificio intorno al XVII secolo, dopo che le varie signorie che governavano la zona perdevano potere o non avevo ereditari, ne rimarr\u00e0 fino al 1860 dopo che con la Battaglia di Castelfidardo vinta dai piemontesi le Marche andranno a far parte del nuovo Regno d'Italia; ce soltanto una piccola parentesi che va dal 1796 con l'ascesa e la conquista da Napoleone Bonaparte delle Marche eleggendo la Repubblica Anconitana, al 1813 dopo che gli austriaci ricacciarono i francesi e restituendo la regione al Papa.\nAmministrazione.\nFa parte della Zona Territoriale n. 11 di Fermo dell'Azienda Sanitaria Unica Regionale delle Marche (in sigla Z.T. n. 11 - A.S.U.R. Marche).\nGemellaggi.\nMonterubbiano \u00e8 gemellata con la seguente citt\u00e0:\nCucina.\nLe tagliatelle fritte sono un piatto tipico che \u00e8 possibile degustare soltanto a Monterubbiano. La ricetta si tramanda da generazioni, ma nessuno ha mai svelato la ricetta completa. Si possono assaggiare alla \"Sagra delle tagliatelle fritte\" che si svolge ogni anno il 10, il 12 e il 13 agosto, oltre che in un ristorante locale nel corso dell'anno.\nSport.\nLa squadra di calcio della Monterubbianese gioca attualmente nel campionato regionale di Promozione e i colori sociali sono il rosso e il bianco.\nNel calcio a 5 invece esistono due societ\u00e0: il Circolo Don Bosco Rubbianello e La Robbia, entrambe disputano il campionato CSI della provincia di Fermo e giocano le partite casalinghe presso il palazzetto dello sport di Montefiore dell'Aso."}
{"id": "2702827", "revid": "296362", "url": "https://it.wikipedia.org/wiki?curid=2702827", "title": "Del.icio.us", "text": ""}
{"id": "2702828", "revid": "287204", "url": "https://it.wikipedia.org/wiki?curid=2702828", "title": "Washington Bullets 1992-1993", "text": "La stagione 1992-93 dei Washington Bullets fu la 32\u00aa nella NBA per la franchigia.\nI Washington Bullets arrivarono settimi nella \"Atlantic Division\" della \"Eastern Conference\" con un record di 22-60, non qualificandosi per i play-off."}
{"id": "2702829", "revid": "287204", "url": "https://it.wikipedia.org/wiki?curid=2702829", "title": "Attur", "text": " \nAttur (o Atur) \u00e8 una suddivisione dell'India, classificata come \"municipality\", di 58.150 abitanti, situata nel distretto di Salem, nello stato federato del Tamil Nadu. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 11\u00b0 36' 49 N e 78\u00b0 36' 14 E.\nSociet\u00e0.\nEvoluzione demografica.\nAl censimento del 2001 la popolazione di Attur assommava a 58.150 persone, delle quali 29.311 maschi e 28.839 femmine. I bambini di et\u00e0 inferiore o uguale ai sei anni assommavano a 5.832, dei quali 2.958 maschi e 2.874 femmine. Infine, coloro che erano in grado di saper almeno leggere e scrivere erano 39.278, dei quali 21.604 maschi e 17.674 femmine."}
{"id": "2702833", "revid": "287204", "url": "https://it.wikipedia.org/wiki?curid=2702833", "title": "Detroit Pistons 1981-1982", "text": "La stagione 1981-82 dei Detroit Pistons fu la 33\u00aa nella NBA per la franchigia.\nI Detroit Pistons arrivarono terzi nella \"Central Division\" della \"Eastern Conference\" con un record di 39-43, non qualificandosi per i play-off."}
{"id": "2702834", "revid": "287204", "url": "https://it.wikipedia.org/wiki?curid=2702834", "title": "ZeroBest", "text": "ZeroBest \u00e8 un doppio album raccolta di Renato Zero, pubblicato nel 2009 autonomamente dalla vecchia casa discografica dell'artista: la Sony.\nTracce.\nDisco 1:\nDisco 2:"}
{"id": "2702836", "revid": "287204", "url": "https://it.wikipedia.org/wiki?curid=2702836", "title": "Detroit Pistons 1982-1983", "text": "La stagione 1982-83 dei Detroit Pistons fu la 34\u00aa nella NBA per la franchigia.\nI Detroit Pistons arrivarono terzi nella \"Central Division\" della \"Eastern Conference\" con un record di 37-45, non qualificandosi per i play-off."}
