{"id": "2676278", "revid": "290948", "url": "https://it.wikipedia.org/wiki?curid=2676278", "title": "Converter", "text": "Converter \u00e8 un processo per il trattamento e la sterilizzazione dei rifiuti infettivi o potenzialmente tali.\nDurante questo tipo di trattamento, il rifiuto viene completamente distrutto, reso irriconoscibile, asciutto, con una granulometria inferiore ai 3\u00a0mm e privo di odori. Dal punto di vista dell'aspetto, questo nuovo materiale, completamente diverso dal rifiuto di partenza e privato delle sue caratteristiche iniziali, \u00e8 assimilabile al rifiuto solido urbano (RSU) e pu\u00f2 essere utilizzato per produrre energia.\nSterility Assurance Level.\nDal momento in cui l'inattivazione dei microrganismi \u00e8 regolata da una legge che \u00e8 funzione del tempo, significa che \u00e8 possibile arrivare allo zero reale solo con un tempo infinito e quindi abbiamo inevitabilmente un fattore probabilistico che ci dice come il rischio si sopravvivenza microbica decresce col prolungamento della durata del trattamento, senza diventare in ogni caso mai completamente nullo. Il termine \"sterile\" che nel linguaggio comune \u00e8 inteso come \"si\" o \"no\" deve essere considerato pertanto in termini di probabilit\u00e0. Questo concetto \u00e8 alla base della definizione di \"Livello di garanzia della sterilit\u00e0\" (SAL - \"Sterility Assurance Level\"). Per esempio un SAL = 10^-6 significa che, anche applicando un metodo normalmente considerato efficiente, non possiamo escludere la possibilit\u00e0 teorica che rimanga vivo un organismo su un milione di trattamenti effettuati. In sostanza, il valore del SAL indica il livello di sicurezza richiesto per un processo di sterilizzazione. Il processo deve dunque essere concepito in modo tale da eliminare il valore della popolazione microbica iniziale, misurato o stimato, moltiplicato per il fattore di sicurezza corrispondente al livello del SAL.\nIl processo Converter \u00e8 stato ideato per soddisfare le norme pi\u00f9 severe, prendendo come riferimento quelle richiedenti un processo di sterilizzazione atto a garantire un abbattimento della carica microbica convenzionalmente fissata a N = 1012 u.f.c. (unit\u00e0 formanti colonia) per ogni carico di sterilizzazione, con un SAL non inferiore a 10^-6 (Italia, norme UNI 10384/1994, legge DPR 254/2003).\nIn generale, sono anche richieste la triturazione e la disidratazione, con l'obiettivo di rendere irriconoscibile la composizione del rifiuto e rendere pi\u00f9 efficace il trattamento, cos\u00ec come la riduzione di peso e di volume. Prese queste norme come riferimento, \u00e8 necessario che il processo possa garantire un abbattimento non inferiore a 10^18, in altre parole 18 logaritmi.\nIl prodotto finale.\nIl materiale trattato ha un volume cinque volte inferiore rispetto al volume iniziale e un minimo tasso di umidit\u00e0, praticamente nullo. Questo comporta una riduzione media di peso del 30% (il valore corrisponde al tasso di umidit\u00e0 del rifiuto iniziale) e, come conseguenza della disidratazione, il materiale finale ha un alto potere calorifico grazie alla sua composizione di cellulosa e plastica poliolefinica. Il processo permette di ottenere, oltre ad una triturazione fine del rifiuto, anche la polverizzazione delle parti in vetro, il rammollimento delle parti in plastica e l'eliminazione totale dei liquidi, elementi che contribuiscono alla riduzione di peso e di volume.\nIl prodotto finale \u00e8 asciutto, privo di parti riconoscibili, privo di odori, stabile nel tempo e pu\u00f2 essere maneggiato e conservato senza rischi o problemi."}
{"id": "2676282", "revid": "70217", "url": "https://it.wikipedia.org/wiki?curid=2676282", "title": "Cosacchi di Kuban", "text": ""}
{"id": "2676283", "revid": "567822", "url": "https://it.wikipedia.org/wiki?curid=2676283", "title": "Rufus Humphrey", "text": ""}
{"id": "2676285", "revid": "271907", "url": "https://it.wikipedia.org/wiki?curid=2676285", "title": "Comitato centrale del Partito comunista bolscevico", "text": ""}
{"id": "2676288", "revid": "287204", "url": "https://it.wikipedia.org/wiki?curid=2676288", "title": "Pollinio", "text": "Il pollinio o pollinodio \u00e8 una struttura presente nel fiore delle Orchidaceae, ma anche di alcune Apocynaceae, formata da granuli di polline agglutinati.\n\u00c8 costituito dalle masse polliniche, aggregati globulari di polline, sorretti da una struttura filamentosa pi\u00f9 o meno lunga detta caudicola alla cui base \u00e8 presente una ghiandola viscosa di forma discoidale o sferica, detta retinacolo o viscidio. L'insieme di due o pi\u00f9 pollinii e delle loro strutture accessorie \u00e8 detto pollinario."}
{"id": "2676295", "revid": "1363832", "url": "https://it.wikipedia.org/wiki?curid=2676295", "title": "Scott Bozek", "text": "Palmar\u00e8s.\nIn carriera ha conseguito i seguenti risultati:"}
{"id": "2676298", "revid": "21880", "url": "https://it.wikipedia.org/wiki?curid=2676298", "title": "Retinacolo", "text": ""}
{"id": "2676299", "revid": "21880", "url": "https://it.wikipedia.org/wiki?curid=2676299", "title": "Caudicola", "text": ""}
{"id": "2676300", "revid": "21880", "url": "https://it.wikipedia.org/wiki?curid=2676300", "title": "Viscidio", "text": ""}
{"id": "2676301", "revid": "15756", "url": "https://it.wikipedia.org/wiki?curid=2676301", "title": "Giacinto Brandi", "text": " \nBiografia.\nNato a Roma, nella casa del padre Giovanni in via Giulia, fu battezzato nella Basilica di San Giovanni Battista dei Fiorentini. Lo storico dell'arte Bernardo De Dominici con atteggiamento fortemente campanilistico scrisse nelle \"Vite de pittori, scultori ed architetti napoletani non mai date alla luce da autore alcuno dedicate agli eccellentissimi signori, eletti della fedelissima citt\u00e0 di Napoli\" (Napoli 1742-45) la falsa informazione secondo la quale il Brandi sarebbe nato a Gaeta.\nQuando Giacinto aveva quattro anni, la famiglia si trasfer\u00ec nei pressi della Basilica di Sant'Andrea delle Fratte. Dopo aver atteso l'apprendistato nella bottega di Alessandro Algardi, pass\u00f2 nel 1633 in quella di Giovanni Giacomo Sementi (allievo di Guido Reni), perch\u00e9 il suo primo maestro voleva avviarlo alla scultura, mentre egli desiderava dipingere. In seguito lavor\u00f2 presso Giovanni Battista Magni e Giovanni Lanfranco sino al 1646.\nDopo aver lavorato a Napoli, dal 1638 si stabil\u00ec nuovamente a Roma, dove nel 1640 si spos\u00f2 con Maria Teresa Cagieri, donna di origini francesi e si trasfer\u00ec con lei in via della Croce, vicino a piazza di Spagna Nel 1637 entr\u00f2 nella Congregazione dei Virtuosi al Pantheon. Dal 1651 frequent\u00f2 l'Accademia di San Luca, di cui fu eletto principe nel 1668.\nOttenne da Papa Innocenzo X la nomina a cavaliere e l'affidamento di importanti lavori, tra cui il ciclo di affreschi nel Palazzo Pamphilj a Piazza Navona, grazie all'appoggio di mons. Francesco Sacchetti, canonico della Basilica di Santa Maria Maggiore e cameriere segreto del Pontefice, che era molto legato al fratello di Giacinto, l'abate Pietro Paolo Brandi.\nLa sua attivit\u00e0 pittorica \u00e8 visibile negli affreschi e dipinti presenti in molte chiese barocche, come il ciclo pittorico ad olio su muro della volta e delle pareti (1662-3) e la pala d'altare (1664) del succorpo di Sant'Erasmo nella cattedrale di Gaeta.\nA Roma si trova la grande maggioranza dei suoi dipinti: gli affreschi della volta (1671-78) della Basilica dei Santi Ambrogio e Carlo al Corso, gli affreschi della volta e della controfacciata (1683-84) nella Chiesa di San Silvestro in Capite, il \"Martirio di San Biagio\" nella Chiesa di San Carlo ai Catinari, la decorazione della Chiesa di Ges\u00f9 e Maria con la pala d'altare \"Incoronazione della Vergine\" (1680); il \"Martirio di Sant'Andrea\" (1685) nella Basilica di Santa Maria in Via Lata, il \"Martirio di San Federico\" (1651) nella Basilica di Santa Maria in Trastevere, \"Santa Margherita sconfigge il demonio\" (1683-85) nella Chiesa di Santa Margherita in Trastevere; la \"Trinit\u00e0 con il beato Bernardo Tolomei\" (1665-70) nella basilica di Santa Francesca Romana, i \"Santi quaranta martiri di Sebaste\" (1662) nella chiesa delle Santissime Stimmate di San Francesco, la \"Visione del beato Giovanni di San Facondo\" (1656) e \"Estasi della beata Rita da Cascia\" (1660) nella Basilica di Sant'Agostino in Campo Marzio, \"San Rocco intercede per i malati di peste\" (1673) e \"San Rocco in gloria\" (1674) nella Chiesa di San Rocco all'Augusteo; \"Compianto sul Cristo morto\" (1675-76), \"La salita al calvario\" e \"La flagellazione di Cristo\" nella Chiesa di Sant'Andrea al Quirinale.\nPregevole anche il ciclo di affreschi visibile nel Palazzo Pamphilj a Piazza Navona. Nella barocca chiesa di San Rocco a Parma si trova un pregevole quadro della \"Circoncisione di Ges\u00f9\" dipinto ad olio."}
{"id": "2676302", "revid": "101206063", "url": "https://it.wikipedia.org/wiki?curid=2676302", "title": "Brooke Makler", "text": "Biografia.\n\u00c8 figlio dello schermidore Paul Makler senior e fratello di Paul Makler junior.\nHa partecipato ai Giochi della XXI Olimpiade di Montr\u00e9al nel 1976.\nPalmar\u00e8s.\nIn carriera ha conseguito i seguenti risultati:"}
{"id": "2676304", "revid": "109145211", "url": "https://it.wikipedia.org/wiki?curid=2676304", "title": "Martin Lang", "text": "Biografia.\nHa partecipato ai Giochi della XXI Olimpiade di Montr\u00e9al nel 1976.\nPalmar\u00e8s.\nIn carriera ha conseguito i seguenti risultati:"}
{"id": "2676308", "revid": "109140991", "url": "https://it.wikipedia.org/wiki?curid=2676308", "title": "Edward Ballinger", "text": "Biografia.\n\u00c8 il marito della schermitrice olimpica Sally Pechinsky.\nHa partecipato ai Giochi della XXI Olimpiade di Montr\u00e9al nel 1976.\nPalmar\u00e8s.\nIn carriera ha conseguito i seguenti risultati:"}
{"id": "2676313", "revid": "101021171", "url": "https://it.wikipedia.org/wiki?curid=2676313", "title": "Paul Apostol", "text": "Biografia.\nHa partecipato ai Giochi della XX Olimpiade di Monaco nel 1972 ed ai Giochi della XXI Olimpiade di Montr\u00e9al nel 1976.\nPalmar\u00e8s.\nIn carriera ha conseguito i seguenti risultati:"}
{"id": "2676318", "revid": "2040479", "url": "https://it.wikipedia.org/wiki?curid=2676318", "title": "Temporizzatore", "text": "Il temporizzatore \u00e8 un dispositivo elettrico, elettronico, informatico o meccanico in grado di svolgere automaticamente una o pi\u00f9 azioni a intervalli di tempo prefissati, consentendo l'entrata in funzione o l'arresto di apparecchi o congegni.\nAmbiti.\nIl temporizzatore pu\u00f2 appartenere a diverse discipline o ambiti:\nRel\u00e8 temporizzato.\nIl rel\u00e8 temporizzato \u00e8 un particolare tipo di rel\u00e8 in grado di eccitarsi con un ritardo rispetto all'istante nel quale vengono alimentati (ritardo alla eccitazione) o in grado di diseccitarsi con ritardo rispetto al momento dell'interruzione dell'alimentazione (ritardo alla diseccitazione).\nTemporizzatore della luce delle scale.\nAltro tipo di temporizzatore \u00e8 il temporizzatore della luce delle scale."}
{"id": "2676320", "revid": "109142603", "url": "https://it.wikipedia.org/wiki?curid=2676320", "title": "Stephen Kaplan (schermidore)", "text": "Biografia.\nHa partecipato ai Giochi della XXI Olimpiade di Montr\u00e9al nel 1976.\nPalmar\u00e8s.\nIn carriera ha conseguito i seguenti risultati:"}
{"id": "2676323", "revid": "109140446", "url": "https://it.wikipedia.org/wiki?curid=2676323", "title": "Thomas Losonczy", "text": "Biografia.\nHa partecipato ai Giochi della XXI Olimpiade di Montr\u00e9al nel 1976.\nPalmar\u00e8s.\nIn carriera ha conseguito i seguenti risultati:"}
{"id": "2676328", "revid": "986213", "url": "https://it.wikipedia.org/wiki?curid=2676328", "title": "Ernesto II di Lippe-Biesterfeld", "text": "Giovent\u00f9 e dispute dinastiche.\nErnesto nacque nel quartiere di Oberkassel a Bonn; egli era il terzo figlio di Giulio, conte di Lippe-Biesterfeld, (1812-1884) e della contessa Adelaide di Castell-Castell (1818-1900). Il 17 maggio 1884 egli succedette al padre come capo del ramo dei Lippe-Biesterfeld; dopo i principi regnanti di Lippe, i Biesterfeld erano la maggiore tra le linee della dinastia principesca, seguiti dai conti di Lippe-Weissenfeld e dai principi di Schaumburg-Lippe.\nIl 20 marzo 1895 il Principe di Lippe, Valdemaro, mor\u00ec senza aver generato figli; il suo erede era il fratello Alessandro, che era per\u00f2 incapace di governare a causa di una malattia mentale. Per questo motivo venne disposta l'istituzione di una reggenza: con decreto emanato nel 1890 dallo stesso principe Valdemaro, e mantenuto segreto fino alla sua morte, si nomin\u00f2 reggente il principe Adolfo di Schaumburg-Lippe, cognato dell'imperatore tedesco Guglielmo II in quanto marito della sorella Vittoria di Prussia, e non il conte Ernesto di Lippe-Biesterfeld.\nQuesto atto venne per\u00f2 contestato dal conte Ernesto che avanz\u00f2 delle pretese sulla reggenza; la dieta di Lippe conferm\u00f2 per\u00f2 il principe Adolfo nella sua posizione di reggente il 24 aprile 1895, in attesa di stabilire un accordo definitivo sulla questione.\nReggenza di Lippe.\nUn accordo venne raggiunto nel 1897, quando una commissione presieduta da re Alberto di Sassonia si dichiar\u00f2 in favore delle richieste di Ernesto; il principe Adolfo rassegn\u00f2 quindi le dimissioni e venne rimpiazzato dal Conte di Lippe-Biesterfeld.\nNella sua carica di reggente, Ernesto venne snobbato dall'Imperatore di Germania, dopo che gli scrisse lamentandosi che gli ufficiali di stanza nel territorio di Lippe non salutavano i suoi figli, n\u00e9 si rivolgevano loro con gli appellativi di \"Altezze Serenissime\", appropriati per i membri di una famiglia regnante, e che questo era il risultato di un ordine specifico del comandante generale della guarnigione di Detmold. Il telegramma inviato come risposta dal \"Kaiser\" fu il seguente:\nErnesto rimase reggente del Principato fino alla sua morte, avvenuta a Schloss Lopshorn; venne succeduto dal figlio Leopoldo come Conte di Lippe-Biesterfeld e Reggente di Lippe, prima che questo divenisse, quattro mesi pi\u00f9 tardi, Principe di Lippe alla morte del principe Alessandro.\nMatrimonio e discendenza.\nErnesto spos\u00f2 la contessa Carolina di Wartensleben (1844-1905) il 16 settembre 1869 a Neudorf. Dal matrimonio nacquero sei figli:"}
{"id": "2676331", "revid": "1494169", "url": "https://it.wikipedia.org/wiki?curid=2676331", "title": "Terry McDermott", "text": ""}
{"id": "2676332", "revid": "585241", "url": "https://it.wikipedia.org/wiki?curid=2676332", "title": "Shahrest\u0101n di Nehbandan", "text": "Lo shahrest\u0101n di Nehbandan (farsi \u0634\u0647\u0631\u0633\u062a\u0627\u0646 \u0646\u0647\u0628\u0646\u062f\u0627\u0646) \u00e8 uno degli 11 \"shahrest\u0101n\" del Khorasan meridionale, il capoluogo \u00e8 Nehbandan. Lo shahrest\u0101n \u00e8 suddiviso in due circoscrizioni (\"bakhsh\"): "}
{"id": "2676333", "revid": "110157", "url": "https://it.wikipedia.org/wiki?curid=2676333", "title": "Lega polmonare svizzera", "text": "La Lega polmonare \u00e8 un'organizzazione elvetica della salute per persone affette da malattie polmonari e malattie delle vie respiratorie. La Lega \u00e8 un'associazione che si compone di 23 leghe polmonari cantonali e dell'amministrazione svizzera. La Lega polmonare assiste persone affette da malattie polmonari e minorate nella respirazione, lancia progetti per la promozione della salute e prevenzione, offre corsi di perfezionamento per il personale medico e rappresenta l'organizzazione e i propri membri nei confronti di casse mutue e autorit\u00e0, sia a livello cantonale sia a livello nazionale. In pi\u00f9 sostiene ricercatori che operano nel settore delle malattie polmonari e delle minorazioni respiratorie.\nLa Lega polmonare \u00e8 in contatto diretto con i malati e i familiari. Li sostiene nella gestione della loro malattia e con le necessarie apparecchiature. La Lega polmonare assiste circa 70\u00a0000 persone l'anno, che sono afflitte di malattie quali, ad esempio, asma, apnea nel sonno, BPCO, tubercolosi, cancro polmonare e altre malattie polmonari."}
{"id": "2676335", "revid": "109143039", "url": "https://it.wikipedia.org/wiki?curid=2676335", "title": "Nikki Franke", "text": "Biografia.\nHa partecipato ai Giochi della XXI Olimpiade di Montr\u00e9al nel 1976\nPalmar\u00e8s.\nIn carriera ha conseguito i seguenti risultati:"}
{"id": "2676336", "revid": "250936", "url": "https://it.wikipedia.org/wiki?curid=2676336", "title": "Nahuel Huapi", "text": ""}
{"id": "2676341", "revid": "729019", "url": "https://it.wikipedia.org/wiki?curid=2676341", "title": "Stazione di Lamar", "text": "La stazione di Lamar \u00e8 una delle 11 stazioni del comune di Trento. \u00c8 una semplice fermata, gestita dall'azienda provinciale Trentino Trasporti e si trova tra la fermata di Spini-Zona Industriale e la stazione di Gardolo della ferrovia Trento-Mal\u00e9-Mezzana.\nStrutture e impianti.\nIl complesso si presenta semplicemente come un marciapiede e una panchina protetta da una copertura di ferro e plastica. Non sono presenti particolari servizi, se non una tabella oraria e una oblitteratrice elettronica.\nIl binario \u00e8 unico e passante.\nMovimento.\nNella fermata fermano tutti i treni, esclusi quelli denominati \"diretti\"."}
{"id": "2676344", "revid": "109140509", "url": "https://it.wikipedia.org/wiki?curid=2676344", "title": "Ann O'Donnell", "text": "Biografia.\nHa partecipato ai Giochi della XX Olimpiade di Monaco nel 1972 ed ai Giochi della XXI Olimpiade di Montr\u00e9al nel 1976\nPalmar\u00e8s.\nIn carriera ha conseguito i seguenti risultati:"}
{"id": "2676345", "revid": "436907", "url": "https://it.wikipedia.org/wiki?curid=2676345", "title": "Le Ville (Monterchi)", "text": "Le Ville di Monterchi (310 m s.l. m.) \u00e8 una frazione del comune di Monterchi, in provincia di Arezzo.\nLa frazione conta circa 400 abitanti ed \u00e8 situata lungo la via provinciale che da Arezzo porta a Monterchi e Citt\u00e0 di Castello.\nA partire dal 2005 in questa frazione viene allestito ogni anno un presepe vivente in occasione delle celebrazioni natalizie."}
{"id": "2676348", "revid": "109140584", "url": "https://it.wikipedia.org/wiki?curid=2676348", "title": "Gay D'Asaro", "text": "Biografia.\nHa partecipato ai Giochi della XXI Olimpiade di Montr\u00e9al nel 1976.\n\u00c8 stata sposata con lo schermidore Michael D'Asaro.\nPalmar\u00e8s.\nIn carriera ha conseguito i seguenti risultati:"}
{"id": "2676354", "revid": "109129446", "url": "https://it.wikipedia.org/wiki?curid=2676354", "title": "Denise O'Connor", "text": "Biografia.\nHa partecipato ai Giochi della XVIII Olimpiade di Tokyo nel 1964 ed ai Giochi della XXI Olimpiade di Montr\u00e9al nel 1976\nPalmar\u00e8s.\nIn carriera ha conseguito i seguenti risultati:"}
{"id": "2676356", "revid": "599013", "url": "https://it.wikipedia.org/wiki?curid=2676356", "title": "Sheila Armstrong", "text": "Biografia.\nHa partecipato ai Giochi della XXI Olimpiade di Montr\u00e9al nel 1976.\nPalmar\u00e8s.\nIn carriera ha conseguito i seguenti risultati:"}
{"id": "2676357", "revid": "585241", "url": "https://it.wikipedia.org/wiki?curid=2676357", "title": "Shahrest\u0101n di Qa'enat", "text": "Lo shahrest\u0101n di Qa'enat o Qayenat (farsi \u0634\u0647\u0631\u0633\u062a\u0627\u0646 \u0642\u0627\u0626\u0646\u0627\u062a) \u00e8 uno degli 11 \"shahrest\u0101n\" del Khorasan meridionale, il capoluogo \u00e8 Qa'en. Lo shahrest\u0101n \u00e8 suddiviso in 5 circoscrizioni (\"bakhsh\"): "}
{"id": "2676359", "revid": "21880", "url": "https://it.wikipedia.org/wiki?curid=2676359", "title": "Pollinium", "text": ""}
{"id": "2676361", "revid": "21880", "url": "https://it.wikipedia.org/wiki?curid=2676361", "title": "Pollinia", "text": ""}
{"id": "2676363", "revid": "21880", "url": "https://it.wikipedia.org/wiki?curid=2676363", "title": "Pollinodio", "text": ""}
{"id": "2676364", "revid": "466539", "url": "https://it.wikipedia.org/wiki?curid=2676364", "title": "Trani", "text": "Trani (, \"Trane\" in dialetto tranese) \u00e8 un comune italiano di abitanti, capoluogo, insieme a Barletta e Andria, della provincia di Barletta-Andria-Trani in Puglia, si affaccia sul Mare Adriatico.\nNel corso del medioevo fu un rilevante centro urbano e scalo commerciale sull'Adriatico; si pensa vi sia stato promulgato il primo codice marittimo del mondo occidentale, gli \"Ordinamenta et consuetudo maris\", nel 1063.\n\u00c8 sede di tribunale e di sezione dell'archivio di Stato; in passato, Trani \u00e8 stata per pi\u00f9 di due secoli sede della \"Regia Udienza\" della provincia di Terra di Bari, divenendone quindi capoluogo e principale centro amministrativo e giudiziario; successivamente divenne sede della \"Corte d'Appello delle Puglie\".\nLa produzione economica \u00e8 variegata: oltre all'estrazione e lavorazione dalle sue cave della pietra di Trani, vi \u00e8 l'industria di calzature, abbigliamento, metalmeccanica e del legno; vi si produce il Moscato di Trani. Sono sviluppati il settore terziario e il turismo, sia culturale che balneare. Trani \u00e8 riconosciuta tra le citt\u00e0 d'arte della Puglia, grazie alla rilevanza storica e artistica del borgo antico e di monumenti quali la cattedrale romanica e il castello svevo.\nGeografia fisica.\nTerritorio.\nLa citt\u00e0 \u00e8 situata sulla costa adriatica 42\u00a0km a nord di Bari, ad un'altitudine di 7 metri s.l.m. Una piccola insenatura naturale, generata nell'antichit\u00e0 dalla foce di un fiume ormai scomparso, corrisponde al porto cittadino. Il territorio \u00e8 prevalentemente pianeggiante, sebbene ricada nell'estrema porzione settentrionale della Bassa Murgia barese, caratterizzata da una serie di terrazzi, la cui massima altitudine \u00e8 raggiunta in corrispondenza della matina di Sant'Elia (a circa 200 metri s.l.m), che degradano verso la costa. L'intero territorio \u00e8 percorso da numerose lame, tra cui la pi\u00f9 importante \u00e8 Lama Paterno, che segna il confine con il comune di Bisceglie.\nLe caratteristiche geologiche del territorio hanno permesso lo sviluppo dell'attivit\u00e0 estrattiva della pietra di Trani, pregiata roccia calcarea, per anni uno dei pi\u00f9 importanti motori dell'economia cittadina. L'attivit\u00e0 estrattiva degli ultimi decenni ha per\u00f2 provocato irrimediabili alterazioni del territorio, sia a livello ambientale che paesaggistico, con il problema tutt'oggi irrisolto delle aree dismesse, fattori di rischio ambientale e sanitario, difficilmente recuperabili.\nLa costa sud \u00e8 caratterizzata dalla presenza di piccole falesie, formazione geologica tipica del tratto di costa tra Trani e Bisceglie: lo sfruttamento antropico, l'erosione da parte dei moti ondosi e in ultimo le opere di consolidamento della costa hanno notevolmente ridimensionato l'estensione delle falesie, presenti ormai solamente nel tratto di costa tra il Lido Matinelle e la Torre Olivieri, al confine con il comune di Bisceglie.\nLa parte settentrionale del territorio, geograficamente attigua alla valle del fiume Ofanto, si distingue per la presenza di una zona umida costiera, in localit\u00e0 Boccadoro-Ariscianne, caratterizzata dalla presenza di numerose sorgenti di acque salmastre, che costituisce un importante habitat naturale per diverse specie animali e vegetali.La vegetazione spontanea del territorio tranese \u00e8 costituita da pini (nelle variet\u00e0 domestico, marittimo e di Aleppo), carrubi, corbezzoli, lentischi, querce, ginepri ed eriche. Le colture pi\u00f9 diffuse sono quelle di olive, mandorle e uva da vino, in particolar modo del Moscato di Trani.\nClima.\nSecondo la classificazione dei climi di K\u00f6ppen Trani appartiene alla fascia \"Csa\" ossia al clima temperato delle medie latitudini con estate molto calda (temperatura media assoluta del mese pi\u00f9 caldo non inferiore ai 22\u00a0\u00b0C) e stagione estiva asciutta. Nello specifico il clima tranese \u00e8 tipicamente mediterraneo. Essendo una citt\u00e0 costiera, l'umidit\u00e0 relativa si mantiene molto elevata in tutto l'anno, con un valore medio del 70%. La brezza marina fa s\u00ec che le temperature estive non salgano generalmente sopra i 32\u00a0\u00b0C. Solo in caso di forti venti di libeccio, per effetto favonico, si possono raggiungere e talvolta superare i 40\u00a0\u00b0C. (Record di +45,4\u00a0\u00b0C per Bari Palese). Anche le temperature invernali sono piuttosto contenute. Non sono rare tuttavia irruzioni di aria fredda nord orientale che talvolta possono portare precipitazioni anche a carattere nevoso. Le piogge sono concentrate soprattutto in autunno e in inverno, quasi assenti nel periodo estivo e per lo pi\u00f9 a carattere temporalesco.\nOrigini del nome.\nL'analisi etimologica del toponimo \"Trani\" \u00e8 conseguenza del suo rapporto di dipendenza dal nome \"Turenum/Tyrenum\" designante il luogo presso cui sorse l'odierna citt\u00e0. Questo nome \u00e8 attestabile gi\u00e0 in et\u00e0 classica deducendolo dall'etnico \"Turnantini\" riportato da Plinio (N.H.III.105) e presente nella forma \"Turenum\" nella Tavola Peutingeriana. Il nome attuale \"Trani\" \u00e8 ampiamente conosciuto nella cultura italica del XIV sec. (Boccaccio, Dec., II.4.28.30). Il problema toponomastico \u00e8 stato pi\u00f9 volte affrontato dagli studiosi, da G. Alessio e F. Ribezzo sino alle recenti analisi sulla toponomastica pugliese coordinate da G. B. Pellegrini.\nConsiderando quindi l'ipotesi che il nome \"Trani\" derivi da \"Turenum/Tyrenum\", si potrebbe rilevare in questo una base formante \"-tur\" ampiamente attestata nelle lingue preclassiche in ambito tirrenico ed adriatico dell'et\u00e0 del ferro, conseguente ad un'infiltrazione di strati o sostrati linguistici ellenici ed illirici. Seguendo questa ipotesi interpretativa il toponimo \"Turenum\" si collocherebbe in una fase abbastanza alta, arcaica, delle lingue mediterranee.\nVale la pena ricordare anche le altre ipotesi susseguitesi nel tempo: la tradizione storiografica antica ricordava come il nome di Trani fosse legato all'eroe della mitologia greca Diomede, il cui figlio Tirreno avrebbe fondato la citt\u00e0; un'altra ipotesi affermava che il toponimo potesse essere la forma ridotta di \"Traiano,\" nome che potrebbe essere stato dato alla citt\u00e0 in onore dell'omonimo imperatore, il quale ha legato il suo nome nel territorio al passaggio della Via Appia Traiana; un'altra ancora ha visto il nome quale derivazione dal termine medievale \"trana\" (o \"traina\") che stava ad indicare un'insenatura adatta alla pesca.\nStoria.\nLe origini.\nAlcuni ritrovamenti archeologici consistenti in tracce di insediamenti abitativi dell'Et\u00e0 del bronzo sul promontorio di Capo Colonna attestano le origini preistoriche della presenza umana nel territorio. Sono stati rinvenuti resti di capanne circolari e rettangolari, rispettivamente dell'et\u00e0 del bronzo e del bronzo finale, documentati dolia in argilla decorata con scanalature e segnalata ceramica micenea.\nPer la genesi e lo sviluppo dell'attuale abitato, le caratteristiche del territorio dovettero essere condizioni favorevoli allo sviluppo di un insediamento: la presenza del porto di origine naturale, in una conca posta in posizione rientrata rispetto alla linea di costa, formata dall'azione erosiva di un antico torrente ricordato in antichi documenti come \"flumicellus\" determinava un approdo agevole e sicuro per le antiche imbarcazioni; inoltre il clima mite e l'abbondanza di importanti risorse quali il mare pescoso, il terreno fertile, e la pietra calcarea, favorirono lo sviluppo dei primi stanziamenti.\nL'et\u00e0 romana e tardoantica.\nLe tracce pi\u00f9 concrete di un insediamento urbano nel sito della citt\u00e0 attuale rimandano a periodi non precedenti all'arrivo dei Romani. Trani fu indicata con il nome di \"Turenum\" nella Tavola Peutingeriana, la copia medievale di uno stradario dell'antica Roma.\nSotto i romani, ai tempi dell'imperatore Marco Aurelio, Trani era un Municipio, come si rileva da un'antica iscrizione presente nel cortile di Palazzo Beltrani:\nL'ultimo rigo dell'iscrizione riporta: \"Publico Decurionum Decreto.\" Dunque \"Turenum\", oggi Trani, era un Municipio in quanto aveva il Collegio dei Decurioni.\nTestimonianze della presenza romana nel territorio di \"Turenum\" sono: un mausoleo appartenuto alla famiglia dei Bebii, costruito presumibilmente nel III secolo d.C. nei pressi del \"flumicellus\" e demolito nella seconda met\u00e0 del XIX secolo; i muri in opus reticolatum quali arginatura di un torrente che sfociava nell'insenatura del porto, i cui resti vennero utilizzati in seguito come fondamenta per il sottopassaggio ferroviario di via Torrente Antico; la scultura litica di un leone attualmente posta sul sagrato della chiesa di Sant'Agostino; due epigrafi risalenti all'epoca degli imperatori Marco Aurelio e Costante, ora presenti rispettivamente in palazzo Beltrani e nella chiesa di Sant'Andrea; le rovine di una villa recentemente ritrovata lungo il tratto di costa verso Bisceglie, riconducibili al I secolo d.C.\nTrani fu sede di diocesi gi\u00e0 in et\u00e0 tardoantica, il vescovo Eutichio appose la propria firma al Concilio Romano del 501 e a questo periodo appartengono i resti di un edificio di culto rinvenuto sotto il piano della cripta longitudinale della Cattedrale romanica.\nIl Medioevo.\nDopo la caduta dell'Impero romano d'Occidente inizi\u00f2 in Puglia il periodo bizantino, caratterizzato da una pausa di dominazione longobarda e dalle minacce continue provenienti dal mare ad opera dei Saraceni. Fu comunque il Medioevo il periodo d'oro della citt\u00e0.\nLe evidenze storiche ed archeologiche divengono pi\u00f9 rilevanti a partire dal IX secolo d.C. Sotto la dominazione longobarda Trani fu sede di un gastaldato e qui fu trasferita la sede vescovile, fino ad allora situata a Canosa, distrutta dai Saraceni nell'813. In seguito alla caduta dell'Emirato di Bari, i Bizantini ripresero il controllo di Trani, che da semplice vicus era ormai diventata una citt\u00e0 fortificata, la citt\u00e0 era infatti dotata di una cinta muraria con quattro porte, \"Porta Aurea o Antica\", \"Porta Nova\", \"Porta Vetere\" e \"Porta Vassalla\".\nInoltre, secondo il Diacono Paolo, nel periodo in cui Bari fu in mano ai saraceni, e fino alla sua liberazione, la citt\u00e0 di Trani divenne anche sede dello Stratego, massimo rappresentante dei bizantini nel sud Italia.\n\u00c8 attribuito a questo periodo un importante sviluppo del porto di Trani.\nDurante il periodo di appartenenza all'Impero Bizantino la citt\u00e0 godeva di un certo grado di prestigio ed autonomia come punto di incontro tra Oriente ed Occidente. Nel 1010 e nel 1018 Trani si unir\u00e0 ai moti guidati da Melo di Bari contro i Bizantini, che reprimeranno la rivolta e riprenderanno il controllo della citt\u00e0 fino all'arrivo dei Normanni.\nNel 1042 Trani venne scelta come sede di una delle dodici baronie in cui venne divisa la Contea di Puglia: assegnata al conte Pietro, venne espugnata solo diversi anni dopo. In questo periodo la citt\u00e0 godette di un certo grado di autonomia, dovuto al controllo ormai formale da parte dei governatori bizantini e alle lotte di potere tra i diversi rami della famiglia Altavilla.\nTrani cadde definitivamente sotto il dominio normanno nel 1073, dopo 50 giorni di assedio, per mano di Roberto il Guiscardo.\nFu in questo periodo, corrispondente alla prima crociata, precisamente nel 1099, che nella citt\u00e0 si iniziarono i lavori per la costruzione della cattedrale in onore del santo patrono san Nicola pellegrino, un giovane greco in viaggio verso Roma che mor\u00ec a Trani, dopo diversi giorni di malattia ed alcuni miracoli, e canonizzato subito dopo a furor di popolo. Gi\u00e0 allora aveva grande importanza il porto, che sar\u00e0 in seguito punto di partenza e di ritorno di diverse crociate.\nIl primato commerciale e gli Ordinamenta et consuetudo maris.\nSotto il dominio normanno la citt\u00e0 di Trani godette, insieme alle altre comunit\u00e0 pugliesi, di una maggiore autonomia rispetto al centralismo del governo Bizantino. I tranesi si unirono alle frequenti ribellioni contro i sovrani d'Altavilla, venendo per\u00f2 sconfitti sia da Ruggero II nel 1134 che, definitivamente, dal suo successore, Guglielmo il Malo, che nel 1156 pun\u00ec duramente la citt\u00e0 insieme alle altre ribelli pugliesi, tra cui Bari che venne quasi completamente distrutta.\nIn citt\u00e0 fior\u00ec il commercio di frumento e di olio, destinato ai porti di tutto l'Adriatico, in particolar modo verso la costa dalmata e Venezia. A testimonianza della prosperit\u00e0 economica raggiunta tra l' XI e il XII secolo vi sono la costruzione della maestosa Cattedrale e la promulgazione degli Ordinamenta Maris nel 1063, secondo la datazione tradizionale, i quali rappresenterebbero il primo esempio di codice marittimo nel Mediterraneo.\nIl porto, la cui naturale insenatura lo rendeva un punto d'approdo strategico per la protezione delle navi, divenne uno dei principali punti d'imbarco per i crociati in partenza verso la Terrasanta. La citt\u00e0 era sede di un \"ospitale\" dei cavalieri Templari, con annessi l'imbarcadero e la pregevole chiesa.\nUn importante documento che riguarda l'assetto di Trani e della sua Arcidiocesi nel XII secolo \u00e8 la Bolla \"\u201cDignitatem ecclesiis\u201d\", privilegio di papa Callisto II del 6 novembre 1120 diretto all'Arcivescovo di Trani Bisanzio II; questo testimonia, inoltre, l'esistenza in tale data del \"Monastero di Santa Maria del Monte,\" presso il quale sar\u00e0 costruito nel secolo successivo Castel del Monte, e la sua appartenenza alla Citt\u00e0 ed all'Arcidiocesi di Trani. Questi contenuti furono confermati, pressoch\u00e9 ripetendo anche la forma del testo, in altre successive bolle pontificie susseguitesi per tutto l'arco del XII secolo. Dal testo della bolla:\nFederico II.\nNel XIII secolo la popolazione di Trani \u00e8 valutata, secondo l'uso del censimento in base ai \"fuochi\" sull'ordine di circa 12-13mila abitanti, mentre, nello stesso periodo, la popolazione di Bari doveva contare circa 10-11 mila abitanti: fra le citt\u00e0 in Occidente del periodo, tali dimensioni stavano a connotare un centro urbano di dimensioni medio-grandi. Trani potrebbe essere arrivata a questo sviluppo dopo che Canosa fu distrutta dagli attacchi saraceni, e a partire da quel momento, con il passaggio dalla dominazione bizantina a quella normanna, cui comunque la citt\u00e0 si oppose, e poi anche con gli svevi, angioini ed oltre, Trani ottenne speciali privilegi e benefici per il commercio marittimo.\nL'apice della prosperit\u00e0 fu raggiunto con la dominazione sveva: durante il regno di Federico II, con il privilegio del 28 aprile 1215, Trani vide confermarsi ed ampliarsi gli antichi diritti e benefici di cui godeva: la flotta fu potenziata, i cittadini furono esentati dal pagamento delle tasse di ancoraggio per tutte le coste della Puglia; i cittadini furono esonerati dal partecipare a spedizioni militari terrestri, potendo armare in cambio due galee e fu loro garantito il diritto di essere chiamati in giudizio unicamente da giudici tranesi, e soltanto nell'ambito del foro locale; fu conferito il diritto di cittadinanza ai forestieri che si fossero stabiliti in citt\u00e0. Tra le dimostrazioni di liberalit\u00e0 dell'imperatore svevo vi fu la concessione di libert\u00e0 di culto agli ebrei, che in citt\u00e0 formavano una prosperosa comunit\u00e0.\nLa comunit\u00e0 ebraica.\nLa presenza di un notevole insediamento ebraico contribu\u00ec in modo determinante alla prosperit\u00e0 cittadina: la comunit\u00e0 animava infatti i commerci e gli studi e rappresent\u00f2 per lungo tempo il maggiore insediamento dell'Italia meridionale.\nLa comunit\u00e0 ebraica di Trani si ingrand\u00ec soprattutto grazie alle espulsioni dei loro correligionari dagli altri stati, come la Castiglia nel 1144 e la Francia nel 1182. La distruzione di Bari ad opera di Guglielmo il Malo favor\u00ec il trasferimento degli ebrei baresi in Trani, che si apprestava a diventare l'epicentro delle attivit\u00e0 commerciali in Puglia.\nGli ebrei si insediarono nella Giudecca, quartiere sito nella parte orientale del borgo antico e collegato al porto: proprio la via che scende al porto \u00e8 denominata tutt'oggi via Cambio, in memoria dei banchi di cambio della comunit\u00e0 ebraica, oltre che di amalfitani e ravellesi. Nella Giudecca erano presenti ben 4 sinagoghe, di cui si sono conservate la sinagoga 'Grande' - poi chiesa di S.Anna ed oggi Museo - e la sinagoga Scolanova. Un importante ritratto della situazione degli ebrei in citt\u00e0 lo offre Beniamino di Tudela, che facendo tappa a Trani (citt\u00e0 che agli occhi del visitatore appariva \u00abGrande e Bella\u00bb) durante il suo viaggio, cens\u00ec la comunit\u00e0 ebraica in 200 famiglie, dedite in attivit\u00e0 sia commerciali che artigianali, come ad esempio tintorie e produzione di vasi.\nLa comunit\u00e0 ebraica venne tutelata sia dai sovrani normanni che da quelli svevi: con l'arrivo degli Angioini la situazione peggior\u00f2, con nuove imposizioni di tributi e soprattutto favorendo le conversioni al Cristianesimo. L'annichilimento della cultura e delle tradizioni ebraiche conobbe il suo apice durante il regno di Carlo III di Durazzo, che fece trasformare le 4 sinagoghe della Giudecca in chiese cristiane.\nSebbene la comunit\u00e0 si fosse in qualche modo conservata, come dimostrano gli statuti municipali concessi da Re Ladislao nel 1413, che prevedevano la presenza di due cittadini neofiti nel consiglio della citt\u00e0, solo con l'arrivo di Alfonso d'Aragona si riebbe l'antica tolleranza religiosa e la comunit\u00e0 venne rimpinguata grazie agli ebrei in fuga dalla Spagna. La comunit\u00e0 ebraica sopravvisse in citt\u00e0 fino al 1541, quando Carlo V decret\u00f2 la definitiva espulsione degli ebrei dal suo regno. In memoria dell'importante presenza ebraica in Trani, una nuova comunit\u00e0 ebraica \u00e8 stata istituita nel 2004.\nLa cinta muraria federiciana.\nFederico II promosse il rafforzamento delle fortificazioni urbane, fondando nel 1233 il castello e realizzando la nuova cinta muraria, che protesse l'intera insenatura del porto e permise l'espansione urbanistica della citt\u00e0 allargando il perimetro delle mura. La citt\u00e0 fino ad allora era rimasta contenuta all'interno delle antiche mura longobarde, espandendosi di poco oltre. La murazione sveva, sui lati verso terra era protetta da un largo fossato e aveva il suo capo nel castello, raggiungeva poi in direzione sud l'attuale Piazza Gradenigo, e in questo tratto vi era la \"\"Porta di Barletta\";\" continuava verso est, portandosi in parallelo a Corso Vittorio Emanuele e a Corso Cavour, per terminare infine verso nord sulla penisoletta dove ora insiste la Villa Comunale, nella zona chiamata \"Canneto\"; nella prima parte del tratto parallelo a Corso Cavour, all'inizio dell'odierna via Mario Pagano, si apriva la \"Porta di Bisceglie\", nelle cui immediate vicinanze nel XVI secolo fu costruita la chiesa di san Rocco; le mura contornavano anche i lati verso il mare, e queste parti sono ancora esistenti ed \u00e8 stata di recente restaurata e resa fruibile una delle antiche postierle, la cosiddetta \"Porta Vassalla\"; le mura erano interrotte alle due estremit\u00e0 dell'imboccatura del porto, e l\u00ec vi erano, e vi sono tuttora, le due torrette contenenti i capi della catena in ferro con cui si chiudeva l'accesso al porto. La murazione fu quasi completamente demolita nella met\u00e0 del XIX secolo; l'andamento e l'aspetto delle fortificazioni \u00e8 riscontrabile in alcune planimetrie, nel disegno di Giovan Battista Pacichelli e nella litografia di Porta Bisceglie di Gennaro Moselli.\nManfredi.\nManfredi, figlio di Federico, continu\u00f2 l'opera del padre, concedendo il permesso di aprire logge e fondaci alle principali citt\u00e0 marinare, tra cui le repubbliche marinare di Amalfi, Genova, Venezia e Ragusa: le ultime due insediarono in citt\u00e0 anche i loro consoli. Tra le comunit\u00e0 che popolarono Trani in quel periodo, degni di menzione sono i mercanti di Ravello, che si insediarono in una strada a ridosso delle antiche mura, chiamata in loro onore \"ruga Ravellensium\", ricca di botteghe ed attivit\u00e0 commerciali; numerosi banchieri fiorentini aprirono i loro sportelli in citt\u00e0.\nManfredi ebbe il castello di Trani come dimora prediletta e il 2 giugno 1259 vi celebr\u00f2 con grandi onori le sue seconde nozze con Elena Comneno Ducas, figlia del despota d'Epiro Michele II.\nI periodi angioino, aragonese e veneziano.\nNella seconda met\u00e0 del XIII secolo Trani pot\u00e9 godere dell'interesse anche dei successori della dinastia sveva: anche i primi sovrani angioini coinvolsero la citt\u00e0 nelle attivit\u00e0 della loro corte e si tennero altri matrimoni di grande fasto, celebrati nel 1266 tra Carlo I d'Angi\u00f2 e Margherita di Provenza e nel 1271 quelle di Filippo, secondogenito di Carlo, con Isabella di Villehardouin principessa d'Acaia; Carlo, la sua corte e i suoi familiari soggiornarono in citt\u00e0 di frequente.\nNel corso del XIV secolo, sotto il dominio della dinastia angioina nel Regno di Napoli e con la fine delle Crociate, la citt\u00e0 conobbe un primo periodo di crisi, al quale alcuni sovrani del Regno fecero fronte con la concessione di alcuni privilegi, come l'istituzione di diverse fiere commerciali e interventi di riparazione per il porto. Proprio nel XIV secolo, la citt\u00e0 perse per alcuni anni lo status di potest\u00e0 demaniale e venne concessa in feudo al capitano di ventura Alberico da Barbiano dal 1383, riguadagnando lo storico privilegio di essere sottoposta solo al sovrano nel 1409; nel 1425 Giovanna II, l'ultima regina angioina, e nel 1436 Alfonso il Magnanimo, il primo re aragonese, confermarono con due importanti atti, trascritti nel \"Libro Rosso dei Privilegi della citt\u00e0 di Trani\", il principio per il quale la citt\u00e0 di Trani ed il relativo castello sarebbero rimasti per sempre demaniali ed in perpetuo dipendenti esclusivamente dalla Corona; la citt\u00e0 fu brevemente reinfeudata nel 1466 al condottiero albanese Giorgio Castriota, detto Scanderbeg, il quale per\u00f2 mor\u00ec due anni dopo, prima di aver potuto prendere in consegna il dominio.\nNel 1462, nel corso della lotta tra Francia e Aragona, la citt\u00e0 fu espugnata da Giovanni Antonio Orsini del Balzo e da Jacopo Piccinino; una parte della popolazione fugg\u00ec ad Ariano, ove tuttora esiste un quartiere extramurale denominato \"Tranesi\". I bisogni relativi alla conduzione della guerra avevano reso Trani il centro di commerci pi\u00f9 importante del basso Adriatico, e nel periodo, di conseguenza, la classe dei mercanti, marinai e armatori accrebbe di potere e i componenti aspirarono a partecipare al governo cittadino; di contro, la vecchia aristocrazia capeggiata dalla famiglia Palagano, ricca di feudi e privilegiata, avvers\u00f2 vivamente la fazione dei nuovi ricchi; questa situazione tra il 1440 ed il 1460 dette origine a conflitti, esili e bandi della parte di volta in volta soccombente, e fu infine risolta grazie all'intervento delle truppe regie, ristabilendo l'ordine. Ferdinando I diede forza alla fazione popolare-borghese contro quella aristocratica, tuttavia si incontrarono anche resistenze e proteste dovute soprattutto al forte peso delle tasse.\nDal 20 gennaio 1496 Trani e il relativo castello (con Brindisi, Gallipoli ed Otranto) passarono dalla Corona Aragonese alla giurisdizione della Repubblica Veneta, come pegno per il prestito concesso a Ferrante II di duecentomila ducati in occasione del conflitto che segu\u00ec alla discesa in Italia di Carlo VIII. Nel 1496 il Senato veneto, di conseguenza, deliber\u00f2 l'elezione di un governatore e di un castellano per Trani; in questo periodo la citt\u00e0 fu munita di arsenale, ebbe ricostituito il porto e vide ravvivarsi il commercio. Dopo la formazione della Lega di Cambrai (10 dicembre 1508) la Spagna si accinse a recuperare i porti pugliesi detenuti dalla Repubblica Veneta, allora il vicer\u00e9 Giovanni d'Aragona nel maggio del 1509 convoc\u00f2 a Napoli Prospero Colonna, per poi recarsi con lui in Puglia; le citt\u00e0 di Monopoli, Mola, Polignano, e Trani tornarono quindi agli Spagnoli. Trani fu per\u00f2 subito ripresa dalle truppe veneziane e francesi, con l'aiuto dei popolani e fra l'ostilit\u00e0 viva dell'aristocrazia tranese. Dopo la Battaglia di Agnadello nel 1509 la citt\u00e0 torn\u00f2 agli Aragonesi.\nTrani, nel periodo della dominazione veneta, fu scelta come territorio per il combattimento della celebre \"Disfida di Barletta\", in quanto considerato campo neutro.\nDalla met\u00e0 del '400 alla met\u00e0 del '500 la citt\u00e0 ebbe splendore commerciale, fu frequentata dai mercanti Veneziani che compravano grano e salnitro e vendevano tutto, dai monili alla pece, al legno. Molti Tranesi commerciavano, armavano navi, erano mediatori con l'interno, e tendevano ad acquistare parit\u00e0 di trattamento con i Veneziani privilegiati. La popolazione in questo periodo crebbe, si pass\u00f2 da 870 fuochi nel 1443 a 950 nel 1475, a 1022 nel 1499; a causa dei moti del 1495, ancora di pi\u00f9 per la peste del 1528-29 e poi per la guerra del 1529-30 la popolazione scese a 716 fuochi, ma la citt\u00e0 si riprese velocemente e gi\u00e0 nel 1545 tornava a contare 1124 fuochi.\nDurante il secolo successivo si ebbe l'inesorabile declino delle attivit\u00e0 commerciali marittime: oltre alla perdita d'importanza delle rotte commerciali nel Mediterraneo a causa della scoperta delle Americhe, la citt\u00e0 non riusc\u00ec a porre rimedio al progressivo insabbiamento del porto, legato all'accumulo di detriti portati dalle acque torrentizie nell'insenatura naturale e all'attivit\u00e0 della lavorazione del salnitro, che si svolgeva nella parte meridionale dell'insenatura. Il ritorno degli Aragonesi con Carlo V inaspr\u00ec la crisi anche a causa della definitiva espulsione della comunit\u00e0 ebraica, che da sempre aveva costituito un potente fulcro economico nella societ\u00e0 tranese.\nLa Sacra Regia Udienza (1586-1806).\nIl governo vicereale cerc\u00f2 di porre rimedio alla crisi insediandovi la Sacra Regia Udienza: il Vicer\u00e9 Don Giovanni di Zunica, Principe di Pietraperzia, nel 1582 comunic\u00f2 a Filippo II, re di Spagna, Napoli e Sicilia, figlio di Carlo V d'Asburgo, che sarebbe stato opportuno dotare la Sacra Regia Udienza di un'ulteriore sede, oltre a quella di Lecce, per via della distanza e della difficolt\u00e0 nelle comunicazioni fra quest'ultima e le citt\u00e0 della provincia, e di crearne quindi un'altra nella Terra di Bari che avesse le medesime competenze.\nRe Filippo II, nel 1583, indic\u00f2 Trani come capoluogo della Sacra Regia Udienza per la provincia di Terra di Bari.\nIl decreto per l'istituzione della Regia Udienza, tuttavia, fu consegnato in bianco nel punto dove indicare la citt\u00e0 da destinare a sede, a Don Diego de Vargas, nominato Preside della Provincia dal Vicer\u00e9 Don Pedro T\u00e9llez-Gir\u00f3n, I duca di Osuna. Il De Vargas, giunto a Bari nel 1584, indic\u00f2 questa quale sede della Regia Udienza, ma per la durata di due anni a titolo di prova. Re Filippo II, terminato il periodo di prova, su proposta del Vicer\u00e9 di Osuna e con l'appoggio del Preside de Vargas, il 24 giugno 1585 decret\u00f2 che avrebbe stabilito a Trani la sede definitiva della Sacra Regia Udienza della Provincia in quanto la citt\u00e0 aveva grande fama, specialmente in ambito giudiziario.\nLa Sacra Regia Udienza, corrispondente all'attuale Corte d'appello, ebbe competenze giurisdizionali di seconda istanza in ambito civile, penale ed amministrativo, e quella dei gravami dalle sentenze dei giudici minori di tutta la provincia di Terra di Bari della quale facevano parte anche Matera e Trinitapoli; in appello prima di allora erano giudicate dalla Gran Corte della Vicaria di Napoli. Il Preside oltre che capo della Provincia ricopriva anche altri importanti ruoli, ovvero Governatore delle armi e Capo Politico, ed in tale qualit\u00e0 presiedeva il Tribunale Militare sottoposto alla Regia Generale Udienza di Napoli.\nTrani, quindi, nel luglio 1586, dopo che fu abolita la Corte del Capitano gi\u00e0 operante in citt\u00e0 dal 1424, divenne sede della Sacra Regia Udienza della provincia di Terra di Bari. La sede fu posta inizialmente nel Castello Regio, per poi passare a diversi altri palazzi della citt\u00e0, tra cui quello attualmente sede di sezione dell'Archivio di Stato.\nTrani divenne a tutti gli effetti il capoluogo della provincia di Terra di Bari, ruolo che rivestir\u00e0 per oltre duecento anni, fino al 1806: il Preside era infatti sia rappresentante del Regno che esecutore del potere giudiziario. La presenza dell'amministrazione giudiziaria permetter\u00e0 alla citt\u00e0 di rivestire un ruolo prestigioso nel campo giuridico fino ai tempi moderni. L'insediamento dell'Udienza diede infatti vita a nuove prospettive di sviluppo economico e sociale della citt\u00e0 la quale da centro marinaro e commerciale divent\u00f2 anche centro principale, amministrativo e culturale della terra di Bari. Da allora la citt\u00e0 divenne residenza di molti nomi illustri, avvocati, funzionari e magistrati, i quali vi si stabilirono portando con s\u00e9 anche le loro famiglie che arricchirono la citt\u00e0 di tesori d'arte, preziose biblioteche e sontuosi palazzi. Trani visse cos\u00ec un periodo di grande fioritura culturale grazie alla sua funzione politica, ritrovando parte del suo passato splendore soprattutto nel XVIII secolo, durante la dominazione dei Borbone.\nGli avvenimenti del 1799.\nNei primi mesi del 1799, a seguito della proclamazione della Repubblica Napoletana, alcuni cittadini ispirati dagli ideali liberali della nuova repubblica tentarono di prendere il controllo della citt\u00e0: il Sindaco e gli eletti vennero dichiarati decaduti e il 3 febbraio venne piantato, di fronte alla chiesa di San Francesco, l\"'albero della libert\u00e0\", nel luogo denominato oggi Piazza Libert\u00e0 in memoria di quegli avvenimenti. Alcuni cittadini per\u00f2 si opposero, abbattendo qualche giorno dopo l'albero e proclamando la loro fedelt\u00e0 al Re: i reazionari occuparono i punti strategici della citt\u00e0 e il porto, procedendo all'arresto dei cittadini repubblicani e attendendo il ritorno dei Borbone, coadiuvati dalla flotta russa.\nNel frattempo l'esercito francese che appoggiava la Repubblica Napoletana, era giunto in Puglia per riconquistare le citt\u00e0 ribellatesi alla Repubblica, tra cui Andria, San Severo, Trani. I reazionari tranesi, asserragliati nelle massicce mura federiciane della citt\u00e0, respinsero per ben otto volte la richiesta di resa avanzata dal generale francese Broussier, e tra il 25 e il 29 marzo massacrarono tutti i 35 detenuti politici repubblicani rinchiusi nel Castello e diversi cittadini ritenuti loro fiancheggiatori. Il 30 marzo la citt\u00e0 venne assediata dalle truppe francesi, capitolando dopo appena un giorno di assedio e di cannoneggiamento. Bloccata ogni possibile via di fuga anche con un blocco navale, i francesi e i repubblicani capitanati dal Carafa, assaltarono la citt\u00e0 il 1\u00ba aprile, saccheggiando la citt\u00e0 che venne in gran parte bruciata e distrutta. Molti abitanti furono massacrati, compresi molti esponenti delle famiglie di Lernia, Bianchi, di Feo, Bassi, Palumbo e Moscatelli: si stima che quel giorno morirono almeno 800 cittadini, mentre il fumo degli incendi era visibile dalle citt\u00e0 vicine. Le navi francesi non esitarono a sparare con i cannoni sui pescherecci dei cittadini in fuga e a catturare e a fucilare diversi cittadini sfuggiti al blocco navale e sbarcati in approdi ritenuti pi\u00f9 sicuri. La rappresaglia francese, determinata soprattutto dalla errata convinzione che i Tranesi fossero avversi alle nuove idee della rivoluzione, fu spietata. Innumerevoli furono le uccisioni di onesti cittadini, indiziati o no, gente anziana, sacerdoti, nobili e plebei, i saccheggi, gli incendi che distrussero documenti della citt\u00e0, carte notarili, libri preziosi e arredi sacri. Il giorno dopo i francesi presero il controllo della citt\u00e0, con il generale Broussier che eman\u00f2 un proclama di perdono per i cittadini insubordinati. La citt\u00e0, durante il breve periodo dell'occupazione francese, dal punto di vista amministrativo divenne uno dei cantoni del dipartimento del Bradano retto dal commissario governativo Nicola Palomba. Le truppe francesi si ritirarono dalla citt\u00e0 qualche settimana dopo, permettendo il 16 maggio la restaurazione del dominio borbonico.\nDal XIX secolo ad oggi.\nTrani ebbe lo stato di capoluogo della provincia di Terra di Bari fino all'era napoleonica, quando con Giuseppe Bonaparte e Gioacchino Murat si decret\u00f2 che Bari (1808) dovesse assumere tale funzione: Trani perse cos\u00ec il suo ruolo di capoluogo mantenuto per pi\u00f9 di due secoli. I francesi prima e i Borbone poi, dopo la restaurazione, mantennero comunque la Corte d'Appello in citt\u00e0. Con la proclamazione del Regno d'Italia nel 1861, Trani mantenne il primato giudiziario fino al 1923, quando la Corte venne definitivamente trasferita a Bari.\nAnche se la citt\u00e0 nei primi anni del XIX secolo perse il suo ruolo di centro amministrativo della Provincia, segn\u00f2 ugualmente un notevole aumento sia del numero di abitanti che in termini di espansione urbana; da un verso, la crescita della citt\u00e0 era dovuta alla permanenza dell'importante ruolo giudiziario, ancora affidato a Trani, che ebbe il tribunale provinciale e nel 1817 la Corte d'Appello e vide fiorire un ampio ceto legato alle magistrature, alle attivit\u00e0 giuridiche e numerosi intellettuali, che diffusero idee liberali, e dall'altro lato, alla crescita contribu\u00ec l'attivit\u00e0 del porto che era stato rinnovato proprio in quel periodo, e grazie ad esso era possibile il sostentamento di circa due terzi della popolazione cittadina, che nel complesso ammontava a circa 16000 abitanti.\nL'espansione urbana ottocentesca.\nNella prima met\u00e0 dell'800 si inizi\u00f2 ad avvertire la necessit\u00e0 di espandere in modo regolare la citt\u00e0 al di fuori dell'antica murazione, dopo che gi\u00e0 sul finire del secolo precedente si erano visti sorgere i primi caseggiati in terreni esterni alle mura. Nel 1840 Il Comune affid\u00f2 quindi all'ingegnere comunale Gaetano de Camelis il compito di redigere la pianta del Borgo. Il piano previde che, a seguito della demolizione delle mura, terminata nel 1846, la citt\u00e0 si espandesse in modo regolare, con isolati disposti a maglia ortogonale su tracciati rettilinei; si determinarono quindi degli assi di percorso maggiori, a collegare le piazze e le infrastrutture principali, attraversati da strade perpendicolari, di larghezza inferiore; gli isolati prevedevano la realizzazione di fabbricati elevati di due piani oltre il terreno. L'espansione ottocentesca della citt\u00e0 tendeva quindi a risultare piuttosto \"seriale\", nella sua omogeneit\u00e0 ed uniformit\u00e0, tuttavia l'importanza delle preesistenze legate alla viabilit\u00e0 ed alla citt\u00e0 storica, alle quali il nuovo sviluppo si sarebbe allacciato, fece s\u00ec che il tessuto urbano, nel suo complesso, fosse dotato di caratteri di grande organicit\u00e0 non facilmente riscontrabili nelle espansioni urbane della stessa epoca, di altre citt\u00e0, e non soltanto pugliesi. \nIn questo periodo furono realizzate diverse importanti opere pubbliche, fra le quali vanno certamente ricordate la Villa Comunale, inaugurata il 1824, e le due strade carrabili Trani-Corato e Trani-Andria, terminate nel 1827, caratterizzate dall'andamento rettilineo; nel 1832 fu inaugurata l'attuale Piazza Campo dei Longobardi, destinata a mercato di generi alimentari e ricavata dalla demolizione di un quartiere composto dalla Chiesa dell'Annunziata e da alcune abitazioni private; nel 1840 fu inaugurato l'attuale Cimitero. Nel 1828 il Comune acquist\u00f2 la propriet\u00e0 del Teatro Comunale \"San Ferdinando\", costruito nel 1793, tra i primi teatri stabili del Mezzogiorno, e probabilmente il pi\u00f9 antico di Puglia; il teatro fu danneggiato da un incendio in occasione dell'attacco delle truppe francesi nel 1799, cui fece seguito una ricostruzione durata cinque anni, poi nuovamente danneggiato da un terremoto nel 1851, ancora gravemente danneggiato dai bombardamenti del secondo conflitto mondiale, date infine le gravi condizioni statiche l'amministrazione comunale nel 1958 ne dispose l'abbattimento; dell'arredo del teatro si conserva il sipario dipinto nel 1863 dal pittore Biagio Molinaro, raffigurante la promulgazione degli Statuti marittimi.\nIl periodo risorgimentale.\nLa folta ed animata presenza in citt\u00e0 di intellettuali e di appartenenti alla classe dell'agiata borghesia, fece s\u00ec che anche a Trani si sviluppassero e diffondessero gli ideali del Risorgimento. Era presente in citt\u00e0, gi\u00e0 dal 1820, un'associazione di Carbonari chiamata Il Pellicano che giunse a contare ben 506 iscritti, senza che al suo interno vi fosse distinzione di censo, e della quale l'Avv. Pietro d'Alessandro fu Gran Maestro. Giuseppe Beltrani, sindaco per molti anni, era Presidente di un'altra associazione patriottica. Nel 1848 Trani partecip\u00f2 con entusiasmo al movimento liberale volto all'ottenimento della Costituzione e mand\u00f2 gli avvocati Leopoldo Tarantini e Giuseppe Ugenti al Parlamento Napoletano.\nIl 29 marzo 1848 un gruppo eterogeneo, formato da intellettuali, \"galantuomini\", artigiani e guardie nazionali, bruci\u00f2 nella piazza pubblica lo stemma austriaco; questo atto fu naturalmente considerato \"ostile\" e port\u00f2 un seguito di condanne; nel febbraio del 1849 fu dato l'ordine di sciogliere la guardia nazionale, tuttavia la cittadinanza oppose resistenza e la municipalit\u00e0 protest\u00f2 con forza, il sindaco fu allora destituito e si ebbero carcerazioni, esili e l'iscrizione nelle liste di \"\"attendibili\".\"\nNonostante le repressioni del governo, Trani continu\u00f2 ad essere il centro della provincia ove le idee risorgimentali si facevano sentire pi\u00f9 forti; si contarono numerosi cittadini tra gli organizzatori dei comitati insurrezionali del 1860.\nIl \"Discorso di Trani\" di Francesco de Sanctis.\nIl famoso storico e critico della letteratura italiana Francesco de Sanctis nel 1882 si present\u00f2 come candidato alla Camera dei Deputati del Regno d'Italia nel collegio elettorale di Trani, venendo eletto con 4279 voti contro i 797 riportati da Pietro Antonio Cafiero, i 774 di Felice Cavallotti e i 403 di Carlo Cafiero. La sera del 29 gennaio 1883, nel teatro comunale San Ferdinando, De Sanctis pronunci\u00f2 quello che sar\u00e0 poi conosciuto come \"Discorso di Trani\", il quale risulta essere una sorta di testamento politico ed etico.\nDe Sanctis, nel discorso, affront\u00f2 ampiamente non solo il tema dell'Unit\u00e0 nazionale, ma anche quello della \"Unificazione\" nazionale, ovvero il modo per raggiungere l'effettiva e concreta unit\u00e0 della nazione, sia a livello geografico che sociale; esalta poi il ruolo che ha l'educazione, fondamentale per il progresso ed il miglioramento della societ\u00e0. Alcuni brani significativi:A chiusura del discorso, come a smorzare i toni dopo aver espresso concetti cos\u00ec importanti, De Sanctis si conged\u00f2 esprimendo il proprio compiacimento per l'appellativo di \"Atene delle Puglie\" attribuito alla citt\u00e0 di Trani, che lo aveva appoggiato nelle elezioni, e ricordando l'impegno che egli avrebbe profuso per il bene comune:\nSeconda guerra mondiale.\nDurante la seconda guerra mondiale la citt\u00e0 sub\u00ec diversi bombardamenti, il pi\u00f9 grave dei quali distrusse una palazzina sul porto uccidendo 21 persone il 27 aprile 1943, ricordato dai cittadini come \"Pasquetta di sangue\". Pochi mesi dopo i tedeschi invasero la citt\u00e0. La mattina del 14 settembre del 1943 un aereo tedesco decolla da Barletta bombardando nuovamente la citt\u00e0. Furono colpiti l'ufficio delle Poste e probabilmente per errore venne quasi distrutta la palazzina del notaio Filippo Salvati in via San Gervasio. Prima di ritirarsi verso nord, i soldati nazisti rastrellarono 50 cittadini per rappresaglia dopo l'uccisione di cinque soldati durante un'azione di guerriglia. Grazie all'intervento del podest\u00e0 Giuseppe Pappolla, del segretario politico Antonio Bassi e dell'arcivescovo Monsignor Francesco Petronelli, i tranesi vennero per\u00f2 rilasciati dal tenente colonnello della guarnigione tedesca, Friedrich Kurtz, che si rifiut\u00f2 di impartire l'ordine di fucilazione.\nTrani \u00e8 oggi un comune membro dell'organizzazione internazionale Cittaslow, fondata in Italia in favore di un rallentamento delle frenetiche dinamiche moderne e per una migliore qualit\u00e0 della vita.\nSimboli.\nLo stemma concesso nel 1914 non corrispondeva al simbolo storico, ma ad una ricostruzione fatta attraverso i documenti all'epoca noti: per fare un confronto con lo stemma odierno, il drago e la collina su cui poggia, si trovavano in cima alla torre e non viceversa; lo sfondo era inoltre grigio e non azzurro e la testa era bovina e non di toro. Dopo accurate e approfondite ricerche storiche, anche attraverso il confronto con gli stemmi scolpiti su diversi edifici cittadini, \u00e8 stato ricostruito lo stemma originale e fatta domanda di sostituzione al Ministero.\nL'8 settembre del 2000 il presidente della Repubblica Carlo Azeglio Ciampi ha firmato il decreto di sostituzione dello stemma e del gonfalone.\n\"- Stemma: di azzurro, al drago di verde con le ali aperte, con le zampe d'oro, con la coda attorcigliata, desinante in dardo e volta all'ins\u00f9, sostenente la torre di argento, murata di nero, merlata alla ghibellina di quattro, il drago poggiante la zampa sinistra sulla collina di verde, fondata in punta, e afferrante con la zampa destra, posta in fascia, la testa e il collo di toro, posti in tre quarti, d'argento; sotto lo scudo, su lista bifida e svolazzante di azzurro, il motto, in lettere maiuscole di nero, FORTIS FEROX FERTILIS.\" (DPR 8 settembre 2000)\n\"- Gonfalone: drappo bianco con bordatura di azzurro, riccamente ornato di ricami di oro e caricato dello stemma sopra descritto con la iscrizione centrata d'oro, recante la denominazione della Citt\u00e0. Le parti di metallo e i cordoni saranno dorati, l'asta verticale sar\u00e0 ricoperta di velluto dei colori del drappo, alternati, con bullette dorate poste a spirale, nella freccia sar\u00e0 rappresentato lo stemma della Citt\u00e0 e sul gambo inciso il nome. Cravatta con nastri ricolorati dai colori nazionali fregiati d'oro.\"\n\"- Corona: Corona di citt\u00e0 con cinque torri.\" (concesso con DPCM del 13 luglio 1914)\nCreato nel 1098 lo stemma della citt\u00e0 raffigura un drago munito di grandi ali, nell'atto di stringere tra i suoi artigli una testa taurina, e con una torre poggiata sul dorso. Lo stemma campeggiava sulla porta urbica orientale detta \"di Bisceglie\" e sul sedile del popolo; esemplari antichi dello stemma attualmente si trovano: uno a sormontare un'epigrafe del 1473 posta a ricordo della costruzione della coeva Torre dell'orologio; un altro sul fortino del porto; poi sulla facciata della chiesa di san Rocco insieme allo stemma del governatore veneto Vittore Soranzo che fece costruire la chiesa nel 1528; un altro ancora \u00e8 sulla facciata della chiesa gi\u00e0 di San Sebastiano, ora di Sant'Agostino, anche in questo caso accompagnato allo stemma cinquecentesco di un altro governatore veneto, Giuliano Gradenigo.\nIl significato che pu\u00f2 essere dedotto dalle parole del motto \"FORTIS FEROX FERTILIS\" trova corrispondenza nelle parti di cui \u00e8 composto lo stemma:\n\"\"FORTIS\" (Forte, resistente) -\" la torre indica il grado di civilt\u00e0, la solidit\u00e0 delle fortificazioni e la forza dei diritti politici e storici derivanti dalle imprese realizzate e dalla costante autonomia goduta;\n\"\"FEROX\" (Fiero, indomito, intrepido)\" - il drago, posto significativamente a sostegno della torre, in araldica simboleggia \"vigilanza\", \"custodia\" e \"fedelt\u00e0\" ed \u00e8 anche emblema di \"valore militare\";\n\"\"FERTILIS\" (Fertile, fecondo, produttivo)\" - la testa di toro e la collina, a significare il possesso di ricchezza, la produttivit\u00e0 e la prosperit\u00e0 cittadina.\nMonumenti e luoghi d'interesse.\nTrani si fregia del titolo di citt\u00e0 d'arte e vanta un ampio patrimonio artistico e architettonico, testimonianza della particolare prosperit\u00e0 goduta nel corso del tempo: oltre alla celebre cattedrale sul mare e al castello svevo, la citt\u00e0 \u00e8 ricca di chiese e monasteri, oltre che di palazzi storici. Tra le chiese romaniche sono da mettere in evidenza per rilevanza artistica la chiesa di Ognissanti anche detta dei Templari, le chiese di San Francesco, di Sant'Andrea e di San Giacomo.\nNel tessuto urbano del borgo antico il materiale predominante \u00e8 la pietra di Trani; sono diffusi per il borgo, ancora presenti e ben leggibili, numerosi elementi architettonici legati al periodo medievale: a questi appartengono i caratteristici archi ogivali di logge al pianterreno in antico utilizzate a scopo commerciale, con il passare del tempo chiuse ed annesse ai locali di abitazione; i passaggi tra i vicoli coperti con volta a botte, sui cui fronti si impostano archi di accurata fattura; sui prospetti delle abitazioni si riconoscono paramenti murari tipicamente medievali e su questi vi sono ancora, libere o tamponate, aperture di porte e finestre con arco a pieno centro, ad arco ogivale e talvolta parti di loggette.\nLa descrizione di Trani di Anselmo Adorno (1471).\nNel 1470 Anselmo Adorno, nobile fiammingo appartenente a famiglia di origini italiane, ricevette l'incarico da Carlo I di Borgogna di esaminare le condizioni degli stati musulmani in Oriente, passando per l'Italia, al fine di riferirgli poi quanto visto. Nel 1471 Adorno, di ritorno dal suo viaggio, fece tappa nelle principali citt\u00e0 italiane, visit\u00f2 Trani e ne forn\u00ec un'efficace descrizione nel suo \"Itinerarium Terrae Sanctae\":\nArchitetture religiose.\nLe chiese di Trani si presentano per la maggior parte in stile romanico, \"in primis\" la cattedrale medievale. In tutto tra sconsacrate, demolite ed ancora esistenti se ne sono contante pi\u00f9 di cento. Inoltre la citt\u00e0 vantava la presenza di quattro sinagoghe di cui due sono andate perdute e le altre due ancora esistenti sono state riconvertite in chiese.\nCattedrale di San Nicola Pellegrino.\nLa cattedrale di Trani, la cui basilica superiore \u00e8 intitolata a santa Maria Assunta, \u00e8 la costruzione pi\u00f9 prestigiosa della citt\u00e0 pugliese.\n\u00c8 uno dei pi\u00f9 rappresentativi e pregevoli esempi di architettura romanica pugliese. \u00c8 stata definita come \"la regina delle cattedrali di Puglia\" e costituisce anche un'apprezzata meta di turismo culturale. La costruzione \u00e8 stata realizzata utilizzando la pietra calcarea tipica della zona, la pietra di Trani estratta dalle cave della citt\u00e0, caratterizzata da un colore roseo chiarissimo, quasi bianco.\nLa cattedrale si distingue da ogni altro esempio di architettura romanica pugliese prima di tutto per la sua posizione di immediata vicinanza al mare e per il risultare pienamente leggibile sui fronti esterni da tutti i lati, grazie ad una certa distanza che la separa dagli edifici circostanti; si distingue inoltre per l'imponente transetto coronato da un elaborato cornicione, per l'uso poi dell'arco a sesto acuto nel passaggio situato sotto il campanile, fenomeno non molto diffuso nell'architettura romanica, e per l'insolita presenza di quattro diversi luoghi di culto nella stessa cattedrale, ognuno dotato della propria distinzione e compiutezza architettonica.\nUn primo edificio di culto risalente al IV secolo, come evidenziato da recenti scavi archeologici, sarebbe sorto sull'area dove \u00e8 attualmente ubicata la cattedrale. Successivamente la chiesa di Santa Maria, corrispondente al piano dell'attuale cripta longitudinale posta sotto la navata della basilica superiore, sostitu\u00ec l'edificio pi\u00f9 antico e al suo interno fu scavato un sacello per ospitare le reliquie di san Leucio.\nLa costruzione dell'attuale cattedrale inizi\u00f2 nel 1099, nel periodo subito successivo alla santificazione di san Nicola Pellegrino, durante la dominazione normanna.\nLa consacrazione avvenne nel 1143 prima ancora del completamento. La fase decisiva della costruzione si ebbe presumibilmente tra il 1159 e il 1186 sotto l'impulso del vescovo Bertrando II, mentre verso il 1200 il completamento era da considerarsi raggiunto, eccezione fatta per il campanile. L'elegante torre campanaria, alta circa 58,90 m., fu eretta soltanto in seguito, essenzialmente tra il 1230 e il 1239, ma il completamento si ebbe poco dopo la met\u00e0 del Trecento mentre era vescovo Giacomo Tura Scottini.\nPer secoli la cripta dedicata a san Nicola Pellegrino, ovvero la cripta trasversale o soccorpo di San Nicola, posta esattamente sotto il transetto della basilica superiore, ha custodito insigni reliquie, tra le quali il corpo della martire orientale santa Febronia, di cui \u00e8 possibile ancora oggi ammirare un pregevole reliquiario del XVIII secolo ed un dipinto ovale che la raffigurano, presso il museo diocesano.\nLa porta centrale di bronzo \u00e8 opera di Barisano da Trani e fu realizzata nel 1175: si tratta peraltro di uno dei pi\u00f9 interessanti esempi del genere nell'Italia meridionale. La porta originale \u00e8 esposta all'interno dell'edificio, mentre all'esterno \u00e8 stata collocata una fedele replica, inaugurata nel 2012.\nIl piazzale situato dinanzi all'edificio romanico si presta ad eventi artistici di vario genere, grazie alla scenografica cornice offerta dalla maestosit\u00e0 della cattedrale e dal mare. La piazza ha ospitato numerosi concerti di artisti internazionali e non, tra cui Sting, George Benson, Massimo Ranieri, Gianni Morandi, Lucio Dalla, Ornella Vanoni, Gino Paoli, Francesco De Gregori, Angelo Branduardi, Claudio Baglioni, Antonello Venditti, Gianna Nannini, Fiorella Mannoia, Gigi D'Alessio, Francesco Renga, Samuele Bersani, Vinicio Capossela, Ludovico Einaudi, ed altri. Oltre a diverse rappresentazioni teatrali, recentemente nel piazzale hanno avuto luogo anche alcuni spettacoli di opera.\nMonastero di Santa Maria di Colonna.\nIl monastero di Santa Maria di Colonna, situato sulla penisoletta di Capo Colonna, \u00e8 a poco pi\u00f9 di un miglio dal centro della citt\u00e0, in un'area un tempo fuori dall'abitato urbano, ma adesso compresa al centro di una florida zona turistico-residenziale. Il monastero benedettino fu fondato insieme all'attigua chiesa tra la fine dell'XI secolo e l'inizio del XII, dal nobile tranese Goffredo Siniscalco.\nLa facciata della chiesa \u00e8 composta secondo schemi tipici dell'architettura romanica, \u00e8 presente il rosone, il portale \u00e8 compreso in un protiro con arco lavorato sostenuto da agili colonnine che include un architrave di finissima fattura proveniente da un monumento classico, a coronamento \u00e8 posta una serie di archetti pensili sulla cuspide.\nAll'interno della chiesa si conserva il Crocifisso ligneo del XV secolo oltraggiato dai corsari saraceni e un prezioso altare donato dal Gran Duca di Toscana in cambio delle reliquie di Santo Stefano, che qui si veneravano fino al 1684. Notevole \u00e8 la veduta panoramica di cui si pu\u00f2 fruire, salendo al piano superiore, dal quale \u00e8 possibile osservare la costa antistante il lungomare, sino alla villa comunale con la cattedrale sullo sfondo.\nAttualmente il monastero \u00e8 utilizzato per iniziative culturali, concerti di musica jazz e classica all'interno del chiostro o nel cortile esterno. Il piazzale del monastero \u00e8 utilizzato, al pari delle piazze della cattedrale e del castello e di altre piazze cittadine, come contenitore ideale per eventi artistici e musicali; ha avuto grande importanza il concerto di Elton John di settembre 2010.\nArchitetture militari.\nCastello svevo.\nIl castello svevo di Trani fu edificato nel 1233 sotto il regno di Federico II di Svevia; \u00e8 uno dei pi\u00f9 importanti e meglio leggibili tra i castelli federiciani, malgrado alcune trasformazioni che ne hanno in parte modificato l'assetto originario. L'edificio fronteggia il prospetto della Cattedrale, ed \u00e8 posizionato nel tessuto urbano in modo che la considerevole altezza originaria delle torri desse agio al controllo del porto e delle vie d'accesso alla citt\u00e0.\nNello stesso sito era sorta in precedenza una torre del X-XI secolo, di dimensioni non grandi, a pianta quadrilatera e di accurata fattura, con probabili funzioni di vedetta, i cui resti sono stati rinvenuti sotto il piano di pavimentazione dell'attuale ingresso nell'androne orientale. \u00c8 accertato che nella citt\u00e0 di Trani vi fosse gi\u00e0 un castello, pi\u00f9 antico dell'attuale, di cui tuttavia si ignora l'esatta ubicazione, costruito per iniziativa del re normanno Ruggero II e distrutto nel 1137; da questo anno, fino al momento della fondazione dell'attuale castello nel 1233, mancano documenti che forniscano notizie su edifici castellari in Trani, ma \u00e8 anche provata per tale periodo la presenza in citt\u00e0, e l'interessamento alla stessa, da parte di Federico II.\nNel castello soggiorn\u00f2 spesso il figlio di Federico, Manfredi, che il 2 giugno del 1259 vi spos\u00f2 in seconde nozze Elena Ducas Comneno, con celebrazioni ricordate nelle cronache per lo sfarzo e la solennit\u00e0.\nNella seconda met\u00e0 del XIII secolo, sotto il dominio angioino, il castello fu intensamente impiegato in ruoli di grande rilievo; in quel periodo infatti fu un importante centro amministrativo e vivace ambiente per la vita di corte, i membri della famiglia reale vi risiedettero con frequenza e si celebrarono significativi eventi.\nNel castello furono trasferiti i quaderni e gli scritti dei conti dei \"Maestri Razionali\", che raccolti in registri, seguivano la corte regia nei suoi spostamenti; il 16 marzo 1290 il custode dell'archivio delle \"rationes\" della Curia, Guglielmo de Pontoise, ricevette a Napoli tutti i registri contabili dei vari funzionari delle province, fino ad allora custoditi a Trani. Per un certo periodo nel castello fu custodito anche il tesoro regio, il cui controllo era affidato a Matteo de Riso e al castellano di Trani. L'edificio funse anche da deposito regio per materiale bellico e per beni di valore: ebbe quindi immagazzinato un vasto arsenale a disposizione dell'esercito, di cui sono documentati in modo puntuale le quantit\u00e0 di ferro ed acciaio da forgiare, di lance, balestre e quadrelli, e di uniformi; vi furono inoltre custoditi ingenti volumi di cera e di merci ricercate e preziose come pepe, cannella, zucchero e bombice.\nUn'ala del castello era tenuta pronta ad ospitare il sovrano e la sua corte: grazie alle missive inviate da Carlo I, da alcune si apprende che il re avesse la consuetudine di essere ospite del castello \"-\"in cameris castri nostri Trani, in quibus consuevimus hospitari\"-\", e da altre che provvedeva al denaro necessario per le spese delle sue figlie che l\u00ec vi dimoravano. Nel 1268 si tennero nel castello le nozze tra Carlo I d'Angi\u00f2 e Margherita di Borgogna e nel 1271 quelle di Filippo, secondogenito di Carlo, con Isabella di Villehardouin principessa d'Acaia.\nIl castello sotto il dominio spagnolo, regnante Carlo V, sub\u00ec a partire dal 1533 notevoli trasformazioni, affinch\u00e9 fosse adeguato alle nuove esigenze difensive sorte in seguito all'invenzione della polvere da sparo. A partire dal 1832 sub\u00ec una serie di lavori per la trasformazione in carcere centrale provinciale, aperto nel 1844, funzione mantenuta fino al 1974. Nel 1976 il Castello fu consegnato alla Soprintendenza ai beni ambientali e artistici della Puglia. \u00c8 stato sottoposto a lavori di restauro a partire dal 1979 ed \u00e8 stato aperto al pubblico il 5 giugno 1998.\n\u00c8 stato dichiarato Monumento Nazionale con il R.D. 27 ottobre 1936, n. 2091 (abrogato dal D.P.R. 248/2010). Dal dicembre 2014 il Ministero per i beni e le attivit\u00e0 culturali lo gestisce tramite il Polo museale della Puglia, nel dicembre 2019 divenuto Direzione regionale Musei.\nFortino di Sant'Antonio.\nAll'estremit\u00e0 sinistra della villa comunale si accede all'antico fortilizio destinato alla protezione dell'estrema punta orientale del porto: il fortino \u00e8 un'opera di fortificazione posta a protezione dell'ingresso del porto, sul \"molo di Sant'Antonio\", che prende il nome da un edificio religioso del XII secolo, la chiesa di Sant'Antonio Abate, dal 1478 sconsacrata ed utilizzata come deposito annesso ad un cantiere navale, nel quale il ricco commerciante Simone Caccetta nello stesso 1478 fece costruire una nave di grossa stazza\u00a0dotata di 160 uomini di equipaggio. Il 20 febbraio\u00a01530 il governatore veneto Giovanni Vetturi in questo luogo ufficializz\u00f2 la consegna della citt\u00e0 al vicario di Carlo V, Fernando de Alarcon. La struttura della chiesa fu poi inglobata definitivamente nel 1541 all'interno della costruzione difensiva preesistente, a seguito della fortificazione voluta dal Vicer\u00e9 Pietro de Toledo per esigenze difensive della rada del porto. La chiesa e il fortino sono stati oggetto di restauro negli anni '80.\nDalla sommit\u00e0 del fortino \u00e8 possibile ammirare tutta l'insenatura su cui si affaccia il borgo antico, distinguendo chiaramente la Cattedrale e le caratteristiche absidi della chiesa di Ognissanti. Questo punto panoramico \u00e8 considerato dai suoi abitanti uno dei posti pi\u00f9 belli e suggestivi della citt\u00e0.\nTorre Barbinelli.\nTorre fortificata dell'XI sec. situata in p.zza Cesare Battisti. Con scopi di avvistamento faceva parte del primo castello regio bizantino - normanno.\nPorta Antica.\nDelle 4 porte di accesso dell'antica cinta muraria Longobarda una sola si conserva ancora oggi inglobata nei fabbricati, \u00e8 porta antica detta anche \"aurea\".\nArchitetture civili.\nCasa de Agnete.\nVenne edificata nel 1283 da Nicola Lombardo figlio di Giovanni De Agnete, presenta una facciata medievale quasi integra ricca di dettagli architettonici decorativi. Al piano terra presenta, come altri edifici della stessa via, le tracce di un antico portico. Al primo livello un'elegante finestra, in origine bifora ma oggi mancante della colonna centrale, dal profilo interno lobato, \u00e8 sormontata da una cornice a estroflessione esterna dalla forma triangolare poggiante su due colonnine, e due finestrine monofore ad arco acuto lateralmente alla grande finestra. Al livello superiore vi \u00e8 una pi\u00f9 grande finestra centrale ad arco acuto ai lati della quale vi sono le mensole poggia tenda.\nTorre dell'Orologio.\nLa torre medievale \u00e8 l'edificio pi\u00f9 alto del centro storico dopo il campanile della Cattedrale. Venne fatta edificare dal Sindaco Spirito de Piczioni, nel 1473, attigua alla chiesa di San Donato. All'interno della torre, di propriet\u00e0 del Comune, venne collocato un orologio meccanico, uno dei primi nel Regno di Napoli. La base della torre reca lo stemma originario della citt\u00e0. La torre \u00e8 stata restaurata nel 1931, mentre l'orologio \u00e8 stato ripristinato dopo anni di incuria solo nel 1994. Oggi la torre non \u00e8 accessibile al pubblico.\nPalazzo Caccetta.\nIl Palazzo venne fatto edificare dal mercante tranese Simone Caccetta nel 1456. \u00c8 da ritenersi una delle opere pi\u00f9 interessanti dell'architettura del'400 a Trani, data la commistione di generi che caratterizza la facciata, sola parte dell'edificio ad aver conservato le caratteristiche originarie dell'epoca di costruzione del palazzo. La facciata principale \u00e8 stata realizzata principalmente in stile tardogotico; oltre al portale ad arco ogivale a raggiera sono presenti altri elementi architettonici interessanti, quali le finestre di diverse forme, che vanno dalle bifore alla bellissima trifora in corrispondenza del portale d'ingresso.\nNel 1484 re Ferrante d'Aragona confisc\u00f2 il palazzo a Simone Caccetta, a causa di un tentativo di rivolta contro l'autorit\u00e0 regia, vendendolo per 1000 ducati all'Universit\u00e0 di Trani. Di propriet\u00e0 del comune, ha ospitato i governatori veneti fino al 1509, divent\u00f2 convento dei monaci Teresiniani nel 1642 e Seminario nel settecento. Attualmente \u00e8 una delle sedi staccate del Palazzo di Giustizia.\nLa tradizione vuole che da questo palazzo la notte del 13 febbraio 1503 part\u00ec la notizia per tutt'Italia della vittoria dei 13 cavalieri italiani capeggiati da Ettore Fieramosca sui francesi nella Disfida di Barletta.\nPalazzo Antonacci Telesio.\nDopo l'incendio delle case degli Antonacci nel 1799, il palazzo fu edificato in quel sito nei primi anni dell'Ottocento dalla famiglia Antonacci (lo stemma di famiglia posto nell'androne che indica la data del 1761 fu prelevato dall'androne dell'attiguo palazzetto a via San Giorgio 15, pure di propriet\u00e0 degli Antonacci, e posto nell'androne di Palazzo Telesio-Antonacci nel 1960 dal Duca Vincenzo Telesio e, perci\u00f2, non si riferisce alla data di costruzione del palazzo) e pass\u00f2 poi per successione alla famiglia Telesio, insignita del titolo di duca di Toritto, che tuttora lo abita. Con la facciata principale rivolta verso il porto sulla odierna Piazza Quercia, ha subito un ampliamento sul lato est, dopo la demolizione delle mura federiciane, nel 1845 ad opera dell'architetto Luigi Castellucci di Bitonto, il quale pure adegu\u00f2 la facciata su piazza Quercia allo stile neoclassico. Il palazzo ospita all'interno il Museo delle Carrozze: una raccolta di 33 carrozze ottocentesche, appartenenti per lo pi\u00f9 alla famiglia Telesio, oltre a finimenti e divise da cocchiere. L'importanza di questa raccolta sta nell'illustrare l'abilit\u00e0 artigianale dell'epoca e nel far rivivere la storia di un'intera classe sociale e di tutti coloro che per essa operavano.\nPalazzo Torres\nFu costruito nella piazza antistante la Cattedrale romanica, nella prima met\u00e0 del XVI secolo, da Martino Torres, membro di una famiglia tranese di origine spagnola. Il prospetto \u00e8 interamente realizzato in pietra e i piani sono scanditi da cornici marcadavanzale; gli elementi presenti in facciata, il portale, le finestre a timpano e i tre balconi rendono una sobria eleganza all'insieme. Dal 1811 il Governo ricevette in concessione dal Comune l'uso del Palazzo per l'amministrazione della giustizia, ospitando il massimo organo giudiziario della Terra di Bari e dal 1861 al 1923 la \"Corte d'Appello delle Puglie\". Oggi \u00e8 la sede centrale del Tribunale di Trani.\nParchi e giardini.\nVilla comunale.\n\u00c8 il giardino pubblico pi\u00f9 grande della citt\u00e0. Si estende su un terrazzamento a picco sul mare, cinto dai bastioni delle antiche fortificazioni della citt\u00e0, circondato su tre lati dal mare. La posizione della villa offre, sul lato sud, una splendida vista panoramica del lungomare fino al monastero di Santa Maria di Colonna, mentre dal lato nord si accede al \"Fortino di Sant'Antonio\", da cui si pu\u00f2 godere della vista dell'intera insenatura del porto e della Cattedrale.\nLa villa venne inaugurata nel 1824 e successivamente ampliata grazie alla bonifica dei terreni immediatamente a sud, sulla costa, nella zona denominata per l'appunto \"Canneto\" a causa dell'insalubrit\u00e0 dei luoghi. Fu annoverata tra i giardini pubblici pi\u00f9 belli dell'Italia meridionale nell'edizione del 1937 dell'Enciclopedia Treccani.\nL'area \u00e8 piantumata a palme, lecci, querce e pini, ed \u00e8 abbellita da aiuole, fontanelle e giochi per bambini. Nella parte sud, all'interno di una galleria che scende al livello delle antiche mura, \u00e8 presente un acquario contenente diciotto vasche valorizzate con pietra di Trani che ospitano circa cinquecento pesci di molte specie provenienti da diversi laghi e fiumi del mondo e piante acquatiche ornamentali.\nIl viale centrale corre quasi interamente parallelo alla linea della costa ed \u00e8 lungo 350 metri; sul viale, collocato di fronte all'ingresso principale, si trova il Monumento ai Caduti, scolpito nel 1923 dal tranese Antonio Bassi. Percorrendo il viale si incontra uno chalet del XIX secolo, sede di mostre e iniziative culturali a cura di artisti locali, e la cassa armonica, realizzata nel 1888 e recentemente restaurata e resa nuovamente funzionale; nei viali di destra sono raccolte sei colonne miliari dell'antica via Traiana, provenienti dal tratto Ruvo-Canosa.\nSociet\u00e0.\nEtnie e minoranze straniere.\nGli stranieri residenti a Trani al 31 dicembre 2019 erano , pari al 3,7% della popolazione. Le comunit\u00e0 nazionali pi\u00f9 numerose erano:\nReligione.\nTrani \u00e8 la sede arcivescovile dell'omonima arcidiocesi suffraganea dell'arcidiocesi di Bari-Bitonto e appartenente alla regione ecclesiastica Puglia. La diocesi \u00e8 stata costituita nel VI secolo e nel 2004 contava 274.060 battezzati su 286.560 abitanti: attualmente \u00e8 retta dall'arcivescovo Leonardo D'Ascenzo. L'arcidiocesi, oltre alle tre citt\u00e0 titolari, annovera anche i centri di Corato, Margherita di Savoia, San Ferdinando di Puglia e Trinitapoli.\nLa citt\u00e0 di Trani venera il suo santo patrono San Nicola Pellegrino, un giovane predicatore greco morto a Trani nel 1094, e il crocifisso di Colonna, un antico crocifisso che rubato dal monastero di santa Maria di Colonna nel 1480 durante un'incursione saracena, venne mutilato del naso e miracolosamente prese a sanguinare.\nIn citt\u00e0 vi sono diverse confraternite, se ne contano quindici (di cui tre arciconfraternite). Ognuna di queste festeggia un proprio santo, da cui prendono l'obbligo religioso, i riti e gli oneri dei festeggiamenti, come le processioni per le vie cittadine. Anticamente potevano nascere come organizzazioni laiche con lo scopo di promuovere opere di carit\u00e0 e di assistenza, in specie ospedaliera e per assicurare ai confratelli il rito funerario e la tumulazione presso le cripte delle chiese dove erano stabilite le confraternite. La pi\u00f9 antica \u00e8 quella di San Vito martire, gi\u00e0 di Santa Maria de' Bianchi, la cui presenza \u00e8 attestata dal 1466.\nSi registra dal 2004 il ritorno della comunit\u00e0 ebraica, attiva fin dal Medioevo, che attualmente esercita presso la Sinagoga Scolanova; \u00e8 presente inoltre una comunit\u00e0 ortodossa rumena che esercita presso l'antica chiesa di San Martino, consegnata al nuovo culto nel 2008.\nTradizioni e folclore.\nSettimana santa.\nUn periodo particolare e suggestivo della tradizione tranese \u00e8 la settimana santa, pertanto citiamo gli \"Altari della Reposizione\" (erroneamente chiamati \"Sepolcri\" per l'immediata successione degli eventi) del Gioved\u00ec santo, ossia la solenne esposizione dell'Ostia consacrata, pratica liturgica comune alla cattolicit\u00e0. A Trani le varie parrocchie cittadine assieme alla Basilica Cattedrale e alle sole rettorie sedi di associazioni religiose, coadiuvate dalle rispettive confraternite, si impegnano ogni anno preparando degli Altari della Reposizione suggestivi che portano i cittadini tranesi a riversarsi nelle vie dalla sera del Gioved\u00ec santo sino alla mattina del Venerd\u00ec santo e a recarsi di chiesa in chiesa. La tradizione vuole che bisogna visitarne almeno sette.\nUna delle tradizioni pi\u00f9 suggestive che la citt\u00e0 vanti \u00e8 la processione dell'Addolorata organizzata dall'Arciconfraternita dell'Addolorata che si svolge nelle primissime ore del mattino (dalle ore tre) del Venerd\u00ec santo. La processione percorre quasi tutte le vie della citt\u00e0, visitando dieci dei quattordici \"Sepolcri\" delle chiese cittadine seguita da una numerosa folla di devoti e non. L'uscita della \"Madonna di notte\", come chiamano semplicemente i Tranesi, \u00e8 fissata alle tre del mattino dalla chiesa di Santa Teresa, che \u00e8 la stessa dove si venera la statua che viene portata in processione.\nUn'altra processione della settimana santa \u00e8 la Processione dei Misteri che si svolge alle ore 20.30 del Venerd\u00ec santo, una processione di ben quattordici immagini sacre che parte dalla Cattedrale e si snoda per le vie pi\u00f9 antiche di Trani alla quale partecipano tutte le confraternite cittadine ed \u00e8 organizzata dalla Arciconfraternita del SS. Sacramento (o dei Bianchi). Questa processione \u00e8 nata per ricordare un miracolo eucaristico avvenuto in citt\u00e0 nell'XI secolo, infatti il gonfalone nero che apre il corteo presenta la scritta \"SPQR\" che indica la presenza dell'Impero romano d'Oriente durante questo miracolo. Fino al 1986 la processione veniva chiusa da quattro sacerdoti che, a piedi scalzi, portavano a spalla un'urna in argento contenente il Santissimo Sacramento; questo avveniva, tradizionalmente, in segno di riparazione al miracolo. Attualmente, invece, viene portata una reliquia di un pezzo della Sacra Croce.\nQuesta processione ha spesso cambiato giorno infatti dal Gioved\u00ec santo si \u00e8 passati al Venerd\u00ec, in seguito al Sabato (per l'aliturgicit\u00e0 del giorno) per poi ritornare al Venerd\u00ec santo, con un passo lento (fino al 2006 la processione si \u00e8 avviata alle ore 17.00).\nFesta patronale della Croce di Colonna.\nIl 3 maggio si festeggia il SS. Crocifisso di Colonna che ha origini antichissime in cui storia e leggenda si confondono. Si narra difatti che il 3 maggio del 1480 fu rubato dalla chiesa di Santa Maria di Colonna dai pirati un Crocifisso ligneo cui fu mutilato il naso del Cristo che prese a sanguinare e venne gettato in mare; cos\u00ec da quel lontano anno l'evento \u00e8 ricordato ancora. La festa del SS. Crocifisso d\u00e0 vita ad una processione di barche che partendo dalla penisola di Colonna con il Crocifisso a bordo di uno dei pescherecci della locale marineria, si porta sino al porto dove \u00e8 impartita la benedizione solenne alle acque tra fuochi pirotecnici e suono di campane, dopo di che la Sacra Immagine viene sbarcata sulla terraferma ed \u00e8 effettuata la solenne processione con suon di banda musicale. La processione che tradizionalmente percorre tutto il porto, percorre le principali vie di Trani sino ad arrivare in una delle parrocchie della citt\u00e0 ove il SS. Crocifisso di Colonna rimane alla venerazione dei fedeli per circa cinque giorni. La festa si conclude con la via Lucis, partendo dalla parrocchia ove il SS. Crocifisso \u00e8 rimasto esposto, sino al Santuario di Colonna; fino agli anni '50 i festeggiamenti in onore del SS.Crocifisso seguivano un cerimoniale diverso da quello attuale: dopo esser arrivato in porto, il SS. Crocifisso lo percorreva per intero senza effettuare alcuna \"sosta\" in una delle parrocchie cittadine e tornando direttamente al Santuario di Colonna.\nFesta patronale di san Nicola il Pellegrino.\nLa festa patronale in onore di san Nicola il Pellegrino \u00e8 organizzata dal Comitato Feste Patronali ed \u00e8 molto sentita dalla devozione tranese. Le celebrazioni si svolgono nell'arco di tre giorni, tra il sabato e il luned\u00ec della prima settimana di agosto. La festa per il Santo attira un grande numero di visitatori dalle zone limitrofe oltre ai turisti, anche stranieri.\nOltre alle solenni processioni e alle iniziative culturali e religiose, vengono organizzate gare e spettacoli pirotecnici, giri bandistici per le vie della citt\u00e0 e concerti. Il momento principale della festa \u00e8 la prima domenica di agosto, quando vengono portate in processione per le vie della citt\u00e0 il busto d'argento e le reliquie del Santo, con la partecipazione delle massime autorit\u00e0 ecclesiastiche (Capitolo Cattedrale e clero tutto), civili e militari e tutte le arciconfraternite e confraternite della citt\u00e0.\nCultura.\nIstruzione.\nUniversit\u00e0.\n\u00c8 presente a Trani l'Istituto Superiore di Scienze Religiose \"San Nicola Pellegrino\".\nDal 2012 \u00e8 presente una sede distaccata dell'universit\u00e0 privata LUM Jean Monnet: la sede di Trani, nata da un accordo con la Provincia di Barletta-Andria-Trani e con i Comuni aderenti al Patto Territoriale Nord Barese Ofantino, \u00e8 adibita a sede di tutoraggio per gli studenti iscritti, oltre ad ospitare diversi convegni.\nSono presenti, inoltre, sul territorio cittadino due universit\u00e0 telematiche: la Unicusano, la Guglielmo Marconi e la Unitelma Sapienza.\nMedia.\nRadio.\nLe uniche emittenti radiofoniche presenti in citt\u00e0 sono:\nTelevisione.\nLa citt\u00e0 non ha ospitato per circa vent'anni alcuna emittente televisiva infatti l'unica TV locale presente, Tele Radio Nord Barese (Trnb), aveva cessato le trasmissioni all'inizio degli anni '90.\nCon il passaggio al digitale terrestre \u00e8 nata la nuova emittente TeleTrani, prodotta da Telebari, che ospita il nuovo canale sulla sua piattaforma; a TeleTrani \u00e8 stato assegnato il canale numero 188. La programmazione del nuovo canale \u00e8 iniziata l'11 febbraio 2013.\nEventi.\nI \"Dialoghi di Trani\", un festival culturale e letterario nato nel 2002 e organizzato dall'associazione La Maria del Porto con il patrocinio del comune di Trani, della provincia Barletta-Andria-Trani e della Regione Puglia. I \"Dialoghi\" ospitano principalmente dibattiti e tavole rotonde nella cornice del Castello svevo e coinvolgono scrittori, autori, giornalisti e artisti di fama nazionale ed internazionale. La programmazione del festival si articola in diverse giornate ed \u00e8 caratterizzata da una tematica diversa ogni anno, intorno alla quale i diversi ospiti sono chiamati ad interessanti confronti e dibattiti.\nGeografia antropica.\nUrbanistica.\nIl tessuto urbano della citt\u00e0 \u00e8 facilmente distinguibile in tre zone. Il primissimo nucleo racchiude la zona del porto e comprende la giudecca o quartiere ebraico, che con porta vassalla e porta aurea racchiudono la prima murazione della citt\u00e0. Successivamente le mura furono ampliate, esse correvano lungo le attuali vie Alvarez e Bovio fino alla Piazza della Repubblica dove sorgeva l'antica porta di Bisceglie, per poi proseguire verso il mare, scendendo l'attuale corso Cavour con deviazione sull'attuale via E. Comneno fino alla villa comunale. Queste mura sono rimaste in piedi fino agli inizi dell'Ottocento, poi furono abbattute per l'esigenza espansionistica della citt\u00e0; nacque cos\u00ec il borgo ottocentesco formato da due strade principali che si intersecano presso piazza della Repubblica, via Cavour e corso Vittorio Emanuele. A ridosso di queste due direttrici si espandono le altre vie dritte e intersecate tra di loro e tutte parallele. \u00c8 possibile notare la distinzione tra il borgo medioevale formato da vie strette e tortuose e la zona ottoncentesca pi\u00f9 lineare. Malgrado i tentativi di rendere organica l'espansione della citt\u00e0, con un progetto di urbanizzazione lungo le direttrici del borgo ottocentesco, lo sviluppo urbanistico nel Novecento \u00e8 proseguito dapprima sfruttando la direttrice di corso Vittorio Emanuele verso Bisceglie, lungo cui la citt\u00e0 ha avuto la maggiore espansione, arrivando a collegare la zona intorno alla penisola di Colonna, fino agli anni '50 isolata e caratterizzata da pregevoli villette. Nell'ultima met\u00e0 del XX secolo, si \u00e8 avuta una notevole espansione anche verso Andria e Corato, con la nascita di quartieri periferici di grandi dimensioni (Pozzo Piano, Sant'Angelo, Stadio-Alberolongo). Non si \u00e8 verificata invece un'espansione verso Barletta, a causa della nascita della zona industriale all'inizio del XX secolo, che si \u00e8 in seguito sviluppata lungo la costa verso Barletta con l'insediamento di numerose attivit\u00e0 di lavorazione del marmo e della pietra di Trani.\nDisattese le direttive dei P.R.G. del 1929 e del 1977, la citt\u00e0 si \u00e8 dotata di un Piano Urbanistico Generale (PUG) nel 2009. L'ultimo decennio ha visto anche la progressiva urbanizzazione della frazione di Capirro, con la nascita di una zona residenziale, caratterizzata dalla presenza di villette monofamiliari: il nuovo agglomerato si \u00e8 espanso a tal punto da essere collegato a nord-ovest con il resto della citt\u00e0, in particolar modo con i quartieri Stadio-Alberolongo e Pozzo Piano.\nEconomia.\nPesca e agricoltura.\nLa vocazione marinara della citt\u00e0 \u00e8 testimoniata dalla sua flotta peschereccia, che conta oltre 50 imbarcazioni e rende la pesca un elemento di primo piano nell'economia cittadina.\nL'agricoltura \u00e8 imperniata principalmente sull'olivicoltura e la produzione vinicola: il moscato di Trani, che prende il nome dalla citt\u00e0 ma \u00e8 prodotto da uve coltivate anche nei comuni vicini, \u00e8 un vino dolce naturale che gode della denominazione d'origine controllata. La versione liquorosa, pure DOC, \u00e8 indicata per accompagnare i dessert.\nA Milano e nel Milanese, dalla fine dell'800, l'esportazione dei vini prodotti a Trani nel Nord Italia e l'apertura di locali da parte dei cittadini che l\u00ec si erano trasferiti, sulle cui insegne spesso compariva la dicitura \"Trani\", ha fatto s\u00ec che con il termine \"trani\" si indicasse nell'uso comune della parlata milanese, fino a tempi recenti, il locale dedito alla mescita di vino e quindi taverne ed osterie; con un'accezione pi\u00f9 generale, \"vino di Trani\" indicava anche il vino rosso sfuso. Una vivida descrizione dell'ambiente e dell'atmosfera dei locali chiamati \"trani\" \u00e8 data da Giorgio Gaber nel brano \"\"Trani a gog\u00f2\".\"\nIndustria lapidea e manifatturiera.\nL'economia della citt\u00e0 \u00e8 legata da sempre all'estrazione della tipica pietra locale detta pietra di Trani. Gravitano intorno a questo settore un gran numero di attivit\u00e0 dedite all'estrazione e lavorazione e all'esportazione di questo prodotto, sono presenti infatti sul territorio un gran numero di cave e segherie. Oltre all'estrazione anche il settore dell'edilizia \u00e8 molto importante per l'economia della citt\u00e0.\n\u00c8 da segnalare la presenza di molte imprese dedite alla lavorazione di calzature da donna (per lo pi\u00f9 tomaifici) e dei capi di abbigliamento (maglifici). Tra le attivit\u00e0 pi\u00f9 tradizionali e rinomate vi sono quelle artigianali, che si distinguono per la lavorazione di vimini e giunchi, finalizzati alla realizzazione di oggetti d'arredo.\nTurismo.\n\u00c8 sviluppato il settore legato al turismo, sia culturale che balneare. La rilevanza storica e artistica del borgo antico e di monumenti quali la cattedrale romanica e il castello svevo hanno reso a Trani il riconoscimento di citt\u00e0 d'arte; questi monumenti, insieme alle altre attrattive e specificit\u00e0 dell'ambito cittadino e territoriale, costituiscono apprezzate mete turistiche. Il connubio dato dall'importanza dei siti storici e dalla presenza del litorale e delle spiagge cittadine, ha fatto attribuire pi\u00f9 volte alla citt\u00e0 l'appellativo di \"Perla dell'Adriatico\".\nLa citt\u00e0 \u00e8 stata meta di viaggiatori gi\u00e0 tra la seconda met\u00e0 del XVIII secolo e la fine del XIX secolo, quando intellettuali e studiosi giungevano da Francia e Germania con lo scopo di studiare da vicino i monumenti del passato, interessati specialmente a quelli classici e medievali, per poi trarne descrizioni e disegni da inserire nelle loro pubblicazioni.\nEbbe grande importanza la visita alla citt\u00e0 e alla cattedrale nel maggio del 1985 da parte della coppia reale inglese, la principessa Diana Spencer con suo marito il principe Carlo, in occasione dei loro viaggi compiuti in visita ad alcune delle citt\u00e0 e dei monumenti pi\u00f9 celebri d'Italia. Un articolo del quotidiano \"la Repubblica\" del 3 maggio 1985, riporta che la principessa Diana nella piazza antistante la cattedrale abbia affermato che quello fosse il luogo pi\u00f9 bello visto fino a quel momento, in relazione a quel viaggio.\nNel 2018 Gianni Morandi, in Puglia per un concerto al Palaflorio di Bari, ha trovato l'occasione per visitare le bellezze e i monumenti pugliesi, e visitando Trani ha pubblicato sui \"social network\" una sua fotografia nella piazza davanti alla cattedrale, allegando un messaggio con il quale ha ricordato il concerto di trent'anni prima con Lucio Dalla nello stesso luogo, ed ha espresso con termini lusinghieri il suo apprezzamento per la bellezza della cattedrale.\nNella stagione estiva del 2021 si \u00e8 registrato un sensibile aumento degli arrivi di turisti rispetto all'anno precedente, il 12% in pi\u00f9, con 100mila presenze, soprattutto tramite trasporto ferroviario.\nIl castello, noto per il suo valore storico e culturale, \u00e8 un sito museale statale gestito dal Ministero per i Beni Culturali, nel 2011 \u00e8 stato il terzo sito museale statale pi\u00f9 visitato in Puglia, con un totale di 49.510 visitatori secondo la classifica redatta dal Ministero.\nRistorazione.\nLa citt\u00e0 sta ottenendo negli ultimi anni attestazioni di qualit\u00e0 per il settore della ristorazione: nel 2020 tre ristoranti hanno ricevuto \"due forchette\" sul massimo di tre da parte del Gambero Rosso; nel 2021 compaiono sei ristoranti nella Guida Michelin, dei quali due hanno ricevuto \"una stella\", riconoscimento gi\u00e0 ricevuto l'anno precedente. Hanno ricevuto riscontri di buon livello anche altre attivit\u00e0 legate alla gastronomia, nel 2021 il Gambero Rosso ha assegnato il riconoscimento massimo di \"tre pani\" ad un panificio e \"due spicchi\" ad una pizzeria.\nLa frequentazione turistica della citt\u00e0 permette la presenza di un rilevante numero di locali di ristorazione, oltre che di altrettanto numerosi locali di svago e dedicati al fenomeno definito di \"movida\", quindi insieme a ristoranti, trattorie, pizzerie, osterie e taverne, vi sono anche enoteche, wine-bar e champagnerie.\nInfrastrutture e trasporti.\nStrade.\nLa citt\u00e0 \u00e8 attraversata dalla strada statale 16 Adriatica e servita in tangenziale dalla variante nota come strada statale 16 bis, che assicura i collegamenti veloci verso nord in direzione di Foggia e verso sud in direzione di Bari. I collegamenti a lunga percorrenza sulla direttrice nord-sud sono invece assicurati dall'autostrada A14 Bologna-Taranto, che a breve distanza della citt\u00e0 presenta il casello di Trani.\nUna rete di strade provinciali connette inoltre la citt\u00e0 con i centri vicini: in particolare, Andria \u00e8 raggiungibile mediante la strada provinciale 130 e Corato mediante la strada provinciale 238.\nFerrovie.\nLa stazione ferroviaria di Trani sorge lungo la ferrovia Adriatica Lecce - Bologna, dotata di 2 binari di corretto tracciato pi\u00f9 un'ulteriore binario.\nMobilit\u00e0 urbana.\nLa gestione del trasporto urbano pubblico della citt\u00e0 \u00e8 gestita da Amet s.p.a. con tre linee di autobus.\nLa citt\u00e0 ha la sede legale della STP Bari -Societ\u00e0 Trasporti Provinciale- societ\u00e0, nata a Trani, che gestisce il trasporto pubblico extraurbano di persone nelle province di Bari e Barletta-Andria-Trani, con citt\u00e0 anche della Provincia di Foggia.\nPista ciclabile.\nSul lungomare \u00e8 presente un tratto di percorso ciclabile, ovvero la pista ciclabile: fa parte del pi\u00f9 ampio progetto della costruenda Ciclovia Adriatica che una volta completata collegher\u00e0 tutte le localit\u00e0 costiere dell'Adriatico, con benefici sulla mobilit\u00e0 sostenibile locale, sul turismo balneare e sul cicloturismo di lunga percorrenza che a queste latitudini \u00e8 praticabile tutto l'anno. La pista ciclabile \u00e8 blu e a doppio senso di marcia, lunga circa 2\u00a0km.\nNell'agosto 2009 \u00e8 stata inaugurata una nuova pista ciclabile, completata solamente nel 2012, che costituisce un circuito nelle campagne della zona di Capirro, collegandosi con la parte sud della citt\u00e0 lungo via Martiri di Palermo. La pista \u00e8 a senso unico e di colore verde.\nNel giugno 2011 sono state installate 4 stazioni di \"bike sharing\" nei pressi della villa comunale, del castello, sulla penisola di colonna e alla stazione. Il servizio \u00e8 stato temporaneamente sospeso a causa dei ripetuti atti di vandalismo, che hanno compromesso l'integrit\u00e0 delle biciclette.\nSport.\nHa sede nel comune l'Associazione Sportiva Dilettantistica Vigor Trani Calcio. Fondata nel 1928 come Unione Sportiva Tranese, ha cambiato numerose denominazioni nella sua storia. Milita nel campionato di Eccellenza pugliese e raggiunse il suo culmine con il campionato nazionale di serie B a met\u00e0 degli anni sessanta.\nIn passato aveva sede a Trani l'Associazione Calcio Femminile Trani 80 che ha vinto tre Scudetti e una coppa Italia.\nAltre societ\u00e0 sportive sono la Fortitudo Basket Trani, la Juve Trani basket, la squadra di pallavolo femminile Aquila Azzurra Trani e di pallavolo maschile Asd Geda Volley Trani. Si disputava nel comune la Trani Cup, un torneo professionistico di tennis giocato sulla terra battuta, che ha fatto parte dell'ATP Challenger Tour.\nImpianti sportivi.\nStadio comunale con capienza di posti a sedere.\nIl \"Tensostatico Ferrante\" \u00e8 un impianto utilizzato per ospitare partite di pallavolo e basket."}
{"id": "2676365", "revid": "1543377", "url": "https://it.wikipedia.org/wiki?curid=2676365", "title": "Qualificazioni al campionato europeo dei piccoli stati di pallavolo maschile 2011", "text": "Le qualificazioni al campionato europeo dei piccoli stati di pallavolo maschile 2011 si sono svolte dal 17 al 20 giugno 2010: al torneo hanno partecipato nove squadre nazionali europee di stati con meno di un milione di abitanti e quattro di queste si sono qualificate al campionato europeo dei piccoli stati 2011.\nRegolamento.\nLe squadre hanno disputato una fase a gironi con formula del girone all'italiana: le prime due classificate di ogni girone si sono qualificate per il campionato europeo dei piccoli stati 2011 (anche la nazionale del paese organizzatore, nonostante gi\u00e0 qualificata, ha partecipato alle qualificazioni: nel caso in cui questa si classifichi tra le prime due del proprio girone, nessun'altra nazionale \u00e8 ripescata)."}
{"id": "2676370", "revid": "109156478", "url": "https://it.wikipedia.org/wiki?curid=2676370", "title": "Jorge Garbey (schermidore)", "text": "Biografia.\nHa partecipato ai Giochi della XX Olimpiade di Monaco nel 1972 ed ai Giochi della XXI Olimpiade di Montr\u00e9al nel 1976.\nPalmar\u00e8s.\nIn carriera ha conseguito i seguenti risultati:"}
{"id": "2676371", "revid": "585241", "url": "https://it.wikipedia.org/wiki?curid=2676371", "title": "Shahrest\u0101n di Sarayan", "text": "Lo shahrest\u0101n di Sarayan (farsi \u0634\u0647\u0631\u0633\u062a\u0627\u0646 \u0633\u0631\u0627\u06cc\u0627\u0646) \u00e8 uno degli 11 \"shahrest\u0101n\" del Khorasan meridionale, il capoluogo \u00e8 Sarayan, fino a maggio del 2004 faceva parte dello shahrest\u0101n di Ferdows.\nLo shahrest\u0101n \u00e8 suddiviso in due circoscrizioni (\"bakhsh\"):"}
{"id": "2676373", "revid": "109141172", "url": "https://it.wikipedia.org/wiki?curid=2676373", "title": "Lazaro Mora", "text": "Biografia.\nHa partecipato ai Giochi della XXI Olimpiade di Montr\u00e9al nel 1976.\nPalmar\u00e8s.\nIn carriera ha conseguito i seguenti risultati:"}
{"id": "2676374", "revid": "1543377", "url": "https://it.wikipedia.org/wiki?curid=2676374", "title": "Terry McDermott (pattinatore)", "text": "Quattro anni dopo a Grenoble fu invece argento, sempre sulla stessa distanza. Aveva preso parte anche agli VIII Giochi olimpici invernali, a Squaw Valley nel 1960, dove aveva chiuso settimo.\nAl termine della carriera divenne un giudice di gara, e recit\u00f2 il giuramento olimpico a Lake Placid 1980.\n\u00c8 stato inserito nella \"National Speedskating Hall of Fame\" nel 1977."}
{"id": "2676377", "revid": "585241", "url": "https://it.wikipedia.org/wiki?curid=2676377", "title": "Shahrest\u0101n di Sarbisheh", "text": "Lo shahrest\u0101n di Sarbisheh (farsi \u0634\u0647\u0631\u0633\u062a\u0627\u0646 \u0633\u0631\u0628\u06cc\u0634\u0647) \u00e8 una degli 11 \"shahrest\u0101n\" del Khorasan meridionale, il capoluogo \u00e8 Sarbisheh. Lo shahrest\u0101n \u00e8 suddiviso in 2 circoscrizioni (\"bakhsh\"): "}
{"id": "2676382", "revid": "109146882", "url": "https://it.wikipedia.org/wiki?curid=2676382", "title": "Susan Stewart (schermitrice)", "text": "Biografia.\nHa partecipato ai Giochi della XXI Olimpiade di Montr\u00e9al nel 1976.\nPalmar\u00e8s.\nIn carriera ha conseguito i seguenti risultati:"}
{"id": "2676386", "revid": "109140519", "url": "https://it.wikipedia.org/wiki?curid=2676386", "title": "Chantal Gilbert", "text": "Biografia.\nHa partecipato ai Giochi della XXI Olimpiade di Montr\u00e9al nel 1976.\nPalmar\u00e8s.\nIn carriera ha conseguito i seguenti risultati:"}
{"id": "2676390", "revid": "123367905", "url": "https://it.wikipedia.org/wiki?curid=2676390", "title": "Odeon (edificio)", "text": "Od\u00e9ion (dal greco , alla lettera \u00abcostruzione destinata a gare musicali\u00bb; lemma derivante dal greco \u00abcantare\u00bb che ha anche dato origine ai termini \"ode\" e \"aedo\"), \u00e8 il nome di diversi edifici coperti della Grecia antica dedicati agli esercizi di canto, alle rappresentazioni musicali, ai concorsi di poesia e di musica. Questi edifici normalmente erano di dimensioni modeste (sebbene l'Odeo di Pericle, il principale della citt\u00e0 di Atene, misurasse ben 4000 m\u00b2) e poggiati su colline o rialzi. La particolare struttura dava una qualit\u00e0 audio simile a un microfono."}
{"id": "2676391", "revid": "767487", "url": "https://it.wikipedia.org/wiki?curid=2676391", "title": "Ludovico Basso", "text": "Carriera.\nHa giocato la sua carriera giovanile nei Lugano Tigers con una parentesi in Italia per la Snaidero Udine, dove viene selezionato per rappresentare la Regione Friuli-Venezia Giulia. In seguito viene convocato dalla Federazione Italiana Pallacanestro (F.I.P) per il Federcamp 2007 svoltosi a Forni di Sopra.\nDi ruolo playmaker, ha disputato l'Europeo under-16 nel 2009 con la maglia della nazionale Svizzera (le sue medie: 23,3 minuti; 10,8 punti; 2,7 rimbalzi, 2,3 assist e 1,7 palle recuperate a partita). Inoltre \u00e8 stato il terzo miglior tiratore da tre punti della competizione registrando il 52,9% da dietro l'arco.\nDal 2008 viene inserito nella rosa del Lugano Tigers, venendo ceduto in prestito al Breganzona. Dal 2009 al 2012 ha giocato nuovamente a Lugano.\nNel 2011 partecipa all'Eurochallenge con i Tigers e allo stesso tempo gioca in 1LN dove registra una media di 26,7 punti a partita con un picco di 44 punti nel derby contro la SAM.\nHa rappresentato la Nazionale Svizzera agli Europeri del 2008 (Bosnia), 2009 (Portogallo), 2010 (Israele), 2011 (Bulgaria).\nChiude la sua carriera dopo aver conquistato il campionato svizzero U23 vincendo il premio di MVP segnando 30 punti in semifinale."}
{"id": "2676398", "revid": "599013", "url": "https://it.wikipedia.org/wiki?curid=2676398", "title": "G\u00e9rard Hausser", "text": "Ha giocato nel RC Strasburgo (1960-1967), Karlsruher (1967-1968), Metz (1968-1971), di nuovo Strasburgo (1971-1974) e (1974-1975, senza scendere mai in campo). Con la nazionale francese ha segnato 2 goal in 14 partite tra il 1965 e il 1966. Ha giocato i mondiali del 1966 (1 goal)."}
{"id": "2676419", "revid": "599013", "url": "https://it.wikipedia.org/wiki?curid=2676419", "title": "F\u0259rhad V\u0259liyev", "text": ""}
{"id": "2676421", "revid": "287204", "url": "https://it.wikipedia.org/wiki?curid=2676421", "title": "Don Gibson", "text": "Biografia.\nNato da una famiglia bisognosa, dovette lasciare la scuola all'et\u00e0 di 13 anni per incrementare le entrate familiari con lavori saltuari. La sua abilit\u00e0 come chitarrista gli diede tuttavia l'opportunit\u00e0 di cominciare ad esibirsi negli spettacoli di alcune radio locali gi\u00e0 all'inizio degli anni quaranta. \nInfluenzato dal suono dei Sons of the Pioneers, fond\u00f2 un suo gruppo, i \"Sons of the Soil\", con il quale nel 1949 registr\u00f2 i primi brani musicali per la Mercury Records. Successivamente pass\u00f2 alla RCA Victor cambiando il nome del gruppo in \"Don Gibson &amp; His King Cotton Kinfolks\". Scritturato da Roy Acuff e Fred Rose, all'epoca i due produttori musicali pi\u00f9 influenti di Nashville, Gibson cominci\u00f2 a farsi notare dapprima come autore e nel 1956 lanci\u00f2 \"Sweet Dreams\", canzone che fu portata al successo da Faron Young. \nFu Chet Atkins, accortosi del talento del giovane Gibson, a convincerlo a tornare alla RCA e a fargli incidere il primo singolo sotto questa etichetta, che nel 1958 non solo scal\u00f2 le classifiche country, ma riusc\u00ec ad entrare nella Top 10 statunitense grazie a entrambe le canzoni presenti sul 45 giri: \"Oh Lonesome Me\" ed il retro \"I Can't Stop Loving You\". Quest'ultimo pezzo, rilanciato poi da Ray Charles, fece il giro del mondo e ad oggi conta circa 700 diverse interpretazioni.\nNello stesso anno, Gibson pubblic\u00f2 un secondo singolo di successo, \"Blue Blue Day\" e, di qui in avanti, tutti i suoi dischi continuarono a riscuotere enormi consensi fino al 1968, grazie anche alla sua partecipazione al \"Grand Ole Opry\", il pi\u00f9 celebre programma radiofonico di musica country, tuttora in onda ininterrottamente dal 1925. Tra i brani pi\u00f9 famosi: \"Look Who's Blue\" (1958), \"Don't Tell Me Your Troubles\" (1959), \"Sea of Heartbreak\" (1961); \"Lonesome No. 1\", \"I Can Mend Your Broken Heart\" (1962). \nIn seguito a una serie di problemi personali, nel 1963 Gibson abbandon\u00f2 il prestigioso \"Grand Ole Opry\" e cominci\u00f2 ad accusare problemi di aumento di peso: i conseguenti tentativi di curare l'obesit\u00e0 con farmaci anoressizzanti non fecero altro che peggiorare la sua dipendenza da cibo. Presto il cantante divenne dipendente anche dai farmaci, arrivando a ingerire in una sola giornata una ventina di pillole. \nIl successo discografico intanto continuava grazie a una serie di duetti registrati con la cantante Dottie West, ma alla fine degli anni sessanta Gibson fu costretto a lasciare la RCA e a ripiegare su una etichetta minore, la Hickory Records di Nashville, che gli offr\u00ec di incidere le sue nuove composizioni con Sue Thompson, realizzando una serie di duetti che replicarono il successo ottenuto con Dottie West alla RCA. Nello stesso tempo, Gibson ebbe modo di reinterpretare in chiave country alcuni successi di altri autori, quali Burt Bacharach (\"Any Day Now\"), Joe South (\"Games People Play\"), Curly Putman (\"Green Green Grass of Home\"), Bill Haley (\"Rock Around The Clock\") e, infine, Paul Anka (\"My Way\", una delle sue ultime incisioni dopo che era stata gi\u00e0 reincisa da Frank Sinatra).\nRiammesso nel 1975 al \"Grand Ole Opry\", Gibson continu\u00f2 a lavorare e ad esibirsi nel circuito della musica country. Nel 2001 gli fu riconosciuto l'ingresso nella \"Country Music Hall of Fame\" e, all'et\u00e0 di 75 anni, mor\u00ec per cause naturali a Nashville. \u00c8 sepolto a Shelby, sua citt\u00e0 natale."}
{"id": "2676425", "revid": "1124164", "url": "https://it.wikipedia.org/wiki?curid=2676425", "title": "Bottega di Bartolomeo Manni", "text": "La bottega di Bartolomeo Manni fu costituita dall'artista e dai suoi figli Andrea (1673-1736 circa), Pietro Giacomo (1675-?), Carlo Antonio (1683-1741), Giovanni Giacomo (1687-1763), nonch\u00e9 dagli abiatici Bartolomeo junior e Giuseppe e dai loro rispettivi figli, Giovanni Andrea (?-1830) e Pier Giacomo (?-1828), residenti a Gazzaniga, ma tutti originari di Rovio.\nStoria.\nProtagonisti di questa vicenda settecentesca sono stati i figli: Andrea nato nel 1673, attivo fino al 1736 circa, Pietro Giacomo nato nel 1675, Carlo Antonio (1683-1741) e Giovanni Giacomo (1687-1763). Questi fu certamente il pi\u00f9 ricco di doti artistiche, tuttavia le loro realizzazioni sono sempre da considerare come opera collettiva della bottega artistica dei Manni.\nLa presenza di Andrea \u00e8 documentata ad Astano dal 1706 al 1707 quale autore dell'altare maggiore della chiesa parrocchiale dei Santi Pietro e Paolo; in sagrestia l'acquasantiera marmorea barocca \u00e8 di Rocco Manni.\nLa bottega svolge la sua attivit\u00e0 nella citt\u00e0 di Bergamo e nella sua provincia. Dei Manni \u00e8 anche il notevole altare del 1720 oggi nel santuario della Madonna Addolorata in borgo santa Caterina, originariamente collocato nella vicina chiesa di San Nicol\u00f2 ai Celestini. Nella fastosa chiesa domenicana di San Bartolomeo spetta ad Andrea il grandioso altare barocco della Cappella del Santissimo Sacramento. Nel Duomo di Bergamo Gian Giacomo e Carlo Antonio lavorano i marmi per l'altare dei santi Fermo, Rustico vescovo, nel braccio destro del transetto.\nAi fratelli Manni, e in particolare ad Andrea e Gian Giacomo, va fatta risalire, nella chiesa di San Grata, l'originale composizione del comunicatorio a destra del presbiterio e contiguo al convento delle suore benedettine, realizzato nel primo decennio del Settecento. Due opere importanti sono nella Chiesa di Sant'Alessandro della Croce a Bergamo: l'altare nella Cappella di Sant'Antonio abate (terza a sinistra) e quello nella Cappella del Suffragio (seconda a sinistra). Il primo \u00e8 opera della bottega, realizzato dal 1727 al 1729; le colonne con controlesene che inquadrano una pala dipinta, reggono la trabeazione curvilinea con un finale e due angeli; la parte di maggior pregio \u00e8 quella sottostante la pala con un'alta marmorea fascia sagomata concava racchiudente un pregevole tabernacolo.\nL'altare del Sacro Cuore di Ges\u00f9 nella Cappella del Suffragio, eseguito nel 1730 si disegno dell'architetto bergamasco Ferdinando Caccia, \u00e8 ascrivibile al solo Gian Giacomo. Nella stessa chiesa i fratelli Manni sono autori del paliotto dell'altare nella Cappella della Sacra Famiglia (terza a destra), e quanto meno di un intervento nell'altare fantoniano della cappella dell'Orazione che presenta nella fitta ed originale ornamentazione dei tre gradini i caratteri della loro bottega che si manifestano anche negli altari di destra e di sinistra nella chiesa di San Lazzaro e nella Chiesa della Beata Vergine del Giglio nel paliotto d'altare.\nInsieme ad Andrea Fantoni realizzano lo spettacolare pulpito della basilica di San Martino di Alzano Lombardo, disegnato da Giovan Battista Caniana, ed i marmi policromi del pulpito della chiesa di san Pietro della medesima localit\u00e0; vanno pure loro assegnati l'altare detto della Croce e il pallio del piccolo altare di San Bonifacio presso il presbiterio. E ancora a Gorno l'altare dei Morti, a Desenzano al Serio altre opere scultoree nella parrocchiale, a Fiorano l'altare maggiore della parrocchiale. Frutto della maturit\u00e0 artistica di Gian Giacomo e di Andrea, a Gazzaniga spicca l'altare maggiore della parrocchiale di Sant'Ippolito: un'opera non dissimile da talune composizioni del genere, napoletane o romane.\nNella parte orientale del territorio bergamasco a San Paolo d'Argon nella parrocchiale, gi\u00e0 chiesa dell'importante monastero benedettino, a loro si devono l'altare maggiore e i tre altari di destra; a Zandobbio nella chiesa parrocchiale l'altar maggiore e i due altari laterali; a Chiuduno nella chiesa parrocchiale l'altar maggiore e quello dei Morti; tre altari a Esmate in Val Cavallina. Altre loro opere pure pregevoli sono a Vigolo, Mologno, Monasterolo del Castello, Calcinate, Sorisole, Stezzano, cui ora vanno aggiunti i lavori nella chiese di Casnigo, Cenate Sotto, Cividate al Piano, Credaro, Desenzano al Serio, Fonteno, Paratico, Piazza di Sovere, San Pantaleone presso Scanzorosciate, Santo Stefano degli Angeli, Semonte presso Vertova, Sforzatica d'Oleno, Valsecca, Vertova, Villongo, San Filastro e Treviolo.\nDai dati informatici forniti dall'Inventario dei Beni Culturali mobili della Diocesi di Bergamo presso la Curia vescovile, risultano altri lavori della bottega dei Manni quali ad esempio quelli nei santuari della Madonna del Perello a Miragolo San Marco, della Beata Vergine del Miracolo a Desenzano al Serio, o della Madonna della Fiamma a Martinengo. Da questo elenco figurano pi\u00f9 di 460 opere collocate in 50 edifici sacri diversi. Inoltre Carlo Antonio e Gian Giacomo, per la chiesa dei Santi Vitale ed Agata a Rovio loro villaggio d'origine, realizzano l'altare maggiore.\nL'attivit\u00e0 della bottega prosegue nella seconda met\u00e0 del Settecento per opera del figlio di Carlo Antonio, chiamato Bartolomeo o Bortolo, e di Giuseppe, figlio di Gian Giacomo. A Bartolomeo vien ascritto un \"altare\" del 1762 nella parrocchiale di Calcinate, il rimaneggiamento dell'altare maggiore della chiesa di San Paolo d'Argon nel 1787 e di altri altari nella basilica minore di Santa Maria Assunta a Clusone. Di Giuseppe sono la balaustrata del 1771 e l'Urna di Sant'Antonio del 1775 nella parrocchiale di Peia; l'altare maggiore della Chiesa parrocchiale di Santa Maria Assunta di Vertova, caratterizzato da una severa impronta neoclassica distante dal tradizionale stile di famiglia. Su disegno del grande architetto Giacomo Quarenghi, l'altare maggiore della chiesa del Santissimo Redentore di Seriate e, tra il 1797 il 1799 sempre su disegno del Quarenghi, l'\"altare maggiore\" della chiesa parrocchiale di Santa Maria Assunta e di San Giacomo di Romano di Lombardia e nella stessa chiesa nel 1808 la \"balaustra\" del presbiterio. Come prima il nonno e i prozii, Pier Giacomo prima di morire offre quasi per intero di tasca sua alla chiesa di Rovio nel 1828 un altare per la Cappella del Crocifisso."}
{"id": "2676427", "revid": "767487", "url": "https://it.wikipedia.org/wiki?curid=2676427", "title": "Prisma di Nicol", "text": "Un prisma di Nicol \u00e8 un tipo di polarizzatore, un dispositivo ottico usato per produrre un fascio di luce polarizzata. \u00c8 stato il primo tipo di prisma polarizzatore, inventato nel 1828 da William Nicol, inventore di Edimburgo. Consiste di un cristallo romboedrico di calcite (spato d'Islanda) tagliato con un angolo di 68\u00b0, diviso diagonalmente in due met\u00e0 simmetriche reincollate con del balsamo del Canada, liquido e trasparente.\nLa luce non polarizzata che incide su un'estremit\u00e0 del cristallo viene divisa in due raggi polarizzati per birifrangenza. Uno di questi (il raggio \"ordinario\") sperimenta un indice di rifrazione \"n\"o = 1,658 che viene riflesso completamente dallo strato di balsamo (il cui indice di rifrazione \u00e8 1,55) e deviato lateralmente fuori dal cristallo. Il secondo raggio (il raggio \"straordinario\") sperimenta invece un indice di rifrazione inferiore (\"n\"e = 1,486), non viene riflesso dallo strato di balsamo ed emerge dalla seconda met\u00e0 del prisma con una polarizzazione planare.\nI prismi di Nicol sono stati ampiamente usati in microscopia e polarimetria. Sono stati tuttavia nel tempo sostituiti da altri tipi di polarizzatori, quali i filtri Polaroid e i prismi di Glan-Thompson."}
{"id": "2676433", "revid": "1428919", "url": "https://it.wikipedia.org/wiki?curid=2676433", "title": "Mario Gros", "text": "Gli inizi.\nInizia giovanissimo come apprendista incisore, e contemporaneamente frequenta l'Accademia Albertina di Torino, dove studia pittura con Giovanni Guarlotti e Romolo Bernardi. Percorre la carriera di incisore cromista ed in seguito, quella di cartellonista pubblicitario.\nPi\u00f9 tardi \u00e8 dirigente in un'azienda specializzata nella stampa di manifesti in cui lavora come cartellonista per la Ambrosio Film e la Pittaluga. Molte artiste celebri, come Francesca Bertini e Lydia Borelli, sono state ritratte nei suoi cartelloni. Gino Simonetti in una sua biografia di Gros, ricorda il cartellone \"Atlantide\" (raffigurante un ritratto di Brigitte Helm), quello de \"La passione di Giovanna d'Arco\" (con Ren\u00e9e Falconetti) ed una serie di visualizzazioni per il film \"Il re dei re\".\nGros ha firmato il manifesto italiano per il primo film sonoro americano, \"Il cantante di jazz\".\nL'attivit\u00e0 industriale.\nTenta la carriera industriale fondando nel 1925 con due soci la \"Gros Monti&amp; C.\",una piccola azienda in zona San Paolo a Torino.\nRiesce a superare le difficolt\u00e0 iniziali, di ordine sia organizzativo che economico, e in breve tempo la \"Gros Monti &amp; C.\" acquista notevoli dimensioni, reputazioni sicure e capacit\u00e0 tecnologica globale. Gestisce, con reparti interni, tutto il procedimento di stampa: dalla creazione del bozzetto all'esecuzione degli impianti, alla stampa e all'allestimento finale.\nNel periodo tra il 1925 e il 1942 Gros firma bozzetti per clienti prestigiosi, pubblici e privati: Fiat, il comune di Torino, Bergia, Cora, la Gazzetta del popolo, ma nel 1942 la Gros Monti &amp; C. viene completamente distrutta da un bombardamento.\nAl termine del conflitto fonda una nuova azienda, la \"Mario Gros &amp; C.\", che nasce con impianti modernissimi. Tra i collaboratori un giovane Armando Testa.\nNel 1960 la \"Mario Gros &amp; C.\" viene trasferita in una nuova sede realizzata dall'architetto Casalegno, in Corso Orbassano. Nel '67, all'et\u00e0 di quasi ottant'anni, termina la sua attivit\u00e0 di imprenditore. L'azienda ceduta conserva il suo nome e il suo stile.\nTrasferitosi in Riviera muore a Sanremo nel 1977.\nI premi e i riconoscimenti.\nFa parte del comitato per l'Istruzione Grafica all'Istituto Bodoni di Torino. Tiene lezioni presso l'Istituto Superiore di Cultura Grafica di Torino."}
{"id": "2676435", "revid": "986213", "url": "https://it.wikipedia.org/wiki?curid=2676435", "title": "William Cavendish, VI duca di Devonshire", "text": "Biografia.\nGiovinezza ed educazione.\nCavendish, che ebbe il titolo di \"Marchese di Hartington\" dalla nascita al 1811, nacque a Parigi. Il giovane William studi\u00f2 prima alla Harrow School di Londra e poi al Trinity College di Cambridge. La madre mor\u00ec nel 1806, il padre nel 1811. Alla morte del padre, William Cavendish divenne il sesto Duca di Devonshire, a soli ventuno anni. Con il titolo, Cavendish eredit\u00f2 anche un grande patrimonio composto da otto Stately homes, grandi magioni simbolo della potenza delle maggiori famiglie inglesi, e circa 200.000 acri di terreno.\nCarriera politica.\nPoliticamente, il sesto Duca si schier\u00f2, come era tradizione nella sua famiglia, con il partito Whig. Support\u00f2 infatti l'Emancipazione cattolica, si schier\u00f2 contro la schiavit\u00f9 coloniale e propose una riduzione delle ore di lavoro nelle fabbriche.\nRicopr\u00ec la carica di Lord Ciambellano sotto i governi di George Canning e di Lord Goderich dal 1827 al 1828 ed in seguito sotto i governi di Lord Grey e di Lord Melbourne (entrambi suoi cugini per matrimonio) dal 1830 al 1834. Nel 1826 venne inviato come ambasciatore straordinario in Russia per l'incoronazione dello zar Nicola I mentre nel 1827 entr\u00f2 a far parte del Consiglio privato e fu nominato cavaliere dell'Ordine della Giarrettiera.\nDevonshire fu inoltre Lord Luogotenente di Derbyshire tra il 1811 e il 1858 ed ebbe l'onore, in quanto uno dei maggiori pari del regno, di portare il Globo crucigero durante l'incoronazione di re Giorgio IV nel 1821.\nDevonshire fu molto amico del Principe Reggente e conobbe personalmente personaggi come Antonio Canova e Charles Dickens. Il Duca fu, nella vita privata, un interessato amante della botanica e concesse numerosi privilegi e favori a varie associazioni di studio di botanica, sinch\u00e9 nel 1838 non divenne Presidente della Royal Horticultural Society.\nBanane Cavendish.\nLa cultivar di banana attualmente pi\u00f9 diffusa al mondo, la Cavendish, venne cos\u00ec chiamata proprio in onore del Duca di Devonshire che ne acquist\u00f2 uno dei primi esemplari e dalle serre del quale la cultivar fu sviluppata per la commercializzazione.\nUltimi anni e morte.\nDevonshire non si spos\u00f2 mai e mor\u00ec sessantasettenne nella residenza di Hardwick Hall, nel Derbyshire. Il titolo ducale pass\u00f2 cos\u00ec a suo cugino William Cavendish, II conte di Burlington."}
{"id": "2676438", "revid": "1552438", "url": "https://it.wikipedia.org/wiki?curid=2676438", "title": "H\u00e9ctor De Bourgoing", "text": "Carriera.\nClub.\nDe Bourgoing cominci\u00f2 la sua carriera nel Club Atl\u00e9tico Tigre nella Prima Divisione argentina, nel 1954. Nel 1957 si trasfer\u00ec al River Plate, dove vinse, nello stesso anno, il suo primo ed unico titolo: il campionato argentino.\nNel 1959 va in Francia, nel Nizza, dove gioc\u00f2 per 4 anni prima di trasferirsi al Bordeaux e infine chiudere la carriera nella stagione 1969-1970 nel RC Paris.\nNazionale.\nDe Bourgoing gioc\u00f2 5 partite (0 goal) con la nazionale argentina, prima di trasferirsi in Francia. Secondo le regole dell'epoca, un calciatore argentino non poteva giocare nella sua nazionale se non militava nel suo paese, per questo quelle furono le sue uniche apparizioni nella \"Selecci\u00f3n\". Tuttavia, tra il 1962 e il 1966, gioc\u00f2 3 partite (2 goal) nella nazionale francese, con cui partecip\u00f2 ai mondiali del 1966, segnando una rete."}
{"id": "2676444", "revid": "827882", "url": "https://it.wikipedia.org/wiki?curid=2676444", "title": "Caravan Palace (album)", "text": "Caravan Palace \u00e8 stato il disco di debutto del gruppo musicale francese Caravan Palace, pubblicato nel 2008 dalla Wagram Music.\nIl disco.\n\"Caravan Palace\" \u00e8 il primo disco realizzato dall'omonimo gruppo electro-swing francese. L'album, uscito anche in Belgio e in Svizzera, oltre al solito formato CD, \u00e8 anche stato pubblicato in versione limitata in formato vinile. Inoltre come sempre pi\u00f9 spesso avviene, \u00e8 stato venduto in versione digitale attraverso store online come quello di iTunes, Amazon.com e quello della Fnac. \nL'album ha avuto un discreto successo in patria arrivando all'undicesimo posto degli album pi\u00f9 venduti nell'agosto del 2009 e rimanendo in classifica per oltre 55 settimane. Dai brani Jolie Coquine e Suzy sono stati estratti due singoli, usciti rispettivamente nel 2008 e nel 2009."}
{"id": "2676447", "revid": "729019", "url": "https://it.wikipedia.org/wiki?curid=2676447", "title": "Campagna d'Azov", "text": "La campagna d'Azov fu un'operazione militare condotta nel 1695 dall'imperatore russo Pietro il Grande per conquistare la citt\u00e0 di Azov, in mano ai turchi.\nNel XVII secolo, la sconfinata Russia era alla ricerca di sbocchi sul mare. La Svezia arrivava sino al Lago Ladoga; Neva e Narva erano fiumi svedesi; il Mar Baltico era sotto il suo controllo e del Brandeburgo; il Mar Nero era dominio turco: gli unici sbocchi Russi erano il Mar Bianco, gelato per la maggior parte dell'anno, ed il Mar Caspio, un mare chiuso. La Russia rischiava cos\u00ec di soffocare sotto la sua stessa immensit\u00e0.\nPer rompere il cerchio lo zar Pietro il Grande si rivolse prima a sud. La guerra all'infedele, a cui lo sollecitarono da ogni parte, fu il pretesto buono per attaccare i Turchi. Il 20 gennaio 1695 Pietro mobilit\u00f2 le truppe. Obiettivo: Azov. Lo zar mosse da Mosca il 19 maggio con un esercito di circa 20.000 uomini (poco prima era scesa lungo il Dnepr un'armata di circa 12.000 uomini).\nA fine giugno, i corpi comandati da Gordon, Golovin e Lefort, calati lungo il Don e il Volga, attuarono il congiungimento nei pressi di Azov, che i turchi avevano fortemente munita. S'inizi\u00f2 l'assedio, ma Pietro volle espugnare la piazza d'assalto. Dopo un successo iniziale, fu respinto duramente. Ai primi d'ottobre non gli rimase che levare il campo. Venne battuto, anche se torn\u00f2 trionfalmente a Mosca conducendo con s\u00e9 un prigioniero."}
{"id": "2676452", "revid": "729019", "url": "https://it.wikipedia.org/wiki?curid=2676452", "title": "Alessio 2003", "text": "Questa voce raccoglie le informazioni riguardanti l'Alessio nelle competizioni ufficiali della stagione 2003."}
{"id": "2676453", "revid": "486946", "url": "https://it.wikipedia.org/wiki?curid=2676453", "title": "Wembley Stadium (nuovo)", "text": ""}
{"id": "2676459", "revid": "1345938", "url": "https://it.wikipedia.org/wiki?curid=2676459", "title": "Farang", "text": "Farang (in persiano \u0641\u0631\u0646\u06af) \u00e8 una parola persiana usata in riferimento ai Franchi, una delle trib\u00f9 germaniche dell'Europa Occidentale. \nStoria.\nUna leggenda molto popolare fa risalire l'origine del termine \"farang\" alla parola thailandese per indicare una persona di origine francese (\"farangset\", la pronuncia di fran\u00e7ais).\nIl termine a sua volta deriva dall'antica parola francese \"franc\", ovvero \"Frank\", una trib\u00f9 germanica che divenne un importante potere politico nell'Europa occidentale e centrale durante l'alto Medioevo e da cui la Francia ne prende il nome. Poich\u00e9 l'Impero Franco govern\u00f2 per gran parte dell'Europa per secoli, tutti gli europei e anche i mediorientali associarono la parola \"Frank\" ai latini che professavano la fede cattolica, allora vigente nell'impero. I commercianti musulmani si sono riferiti ai commercianti europei come Farang, e ci\u00f2 \u00e8 entrato anche nei vernacoli locali dell'Asia meridionale e del Sud-Est asiatico.\nUtilizzo.\nIn Medio Oriente, Asia meridionale e Asia sud-orientale viene usato per indicare tutte le persone di razza caucasica, e per estensione tutto ci\u00f2 che \u00e8 occidentale.\n\"Farang\" (, comunemente \"falang\" ) \u00e8 anche il termine thailandese che viene usato per indicare le persone di pelle chiara, indipendentemente da quale sia la loro origine. Nel 1999 il \"Royal Institute Dictionary\", il dizionario ufficiale delle parole thailandesi, definisce la parola \"persona di razza bianca\". Ci\u00f2 \u00e8 iniziato durante la guerra del Vietnam, quando le forze armate degli Stati Uniti hanno mantenuto delle basi in Thailandia."}
{"id": "2676462", "revid": "161273", "url": "https://it.wikipedia.org/wiki?curid=2676462", "title": "Cometa Holmes", "text": ""}
{"id": "2676463", "revid": "4175", "url": "https://it.wikipedia.org/wiki?curid=2676463", "title": "Serie A 1951-1952 (rugby a 15)", "text": "La serie A 1951-52 fu il 22\u00ba campionato nazionale italiano di rugby a 15 di prima divisione.\n, vide e i napoletani del . al debutto in massima serie.\nIl fu campione d'Italia, confermandosi rispetto alla stagione precedente quando vinse il suo primo scudetto."}
{"id": "2676467", "revid": "1543377", "url": "https://it.wikipedia.org/wiki?curid=2676467", "title": "Arno J. Mayer", "text": "Biografia.\nNato in una famiglia di origine ebraica (suo padre \u00e8 stato il fondatore del sionismo in Lussemburgo), abbandon\u00f2 la patria natia nel 1940 a seguito dell'invasione nazista ed emigr\u00f2 con la sua famiglia negli Stati Uniti d'America, acquisendo la cittadinanza statunitense nel 1944.\nDopo il diploma al City College of New York e la laurea all'universit\u00e0 di Yale, ha lavorato come docente universitario dal 1953. Dal 1958 al 1961 ha insegnato storia contemporanea alla Harvard mentre dal 1961 ha iniziato il suo lavoro a Princeton, che perdura ancor oggi.\nAutore di varie opere sulla storia dell'Ottocento e del Novecento, Arno J. Mayer (che si \u00e8 autodefinito un marxista dissidente di sinistra) \u00e8 noto in Italia per i volumi \"Soluzione finale\" (Milano 1990) e \"Il potere dell'Ancien R\u00e9gime fino alla prima guerra mondiale\" (Roma 1999)."}
{"id": "2676469", "revid": "109140792", "url": "https://it.wikipedia.org/wiki?curid=2676469", "title": "Peter Schifrin", "text": "Biografia.\nHa partecipato ai Giochi della XXIII Olimpiade di Los Angeles nel 1984.\nPalmar\u00e8s.\nIn carriera ha conseguito i seguenti risultati:"}
{"id": "2676473", "revid": "1318658", "url": "https://it.wikipedia.org/wiki?curid=2676473", "title": "Jikji", "text": "Jikji o Chikchi (Hang\u016dl:\uc9c1\uc9c0) \u00e8 l'abbreviazione del titolo di un libro sul buddhismo coreano.\nIl titolo completo del libro \u00e8 \"Baegun hwasang Chorok Buljo Jikji simche yojeol\" (Titolo originale: \u767d\u96f2\u548c\u5c19\u6284\u9304\u4f5b\u7956\u76f4\u6307\u5fc3\u9ad4\u8981\u7bc0; coreano: \ubc31\uc6b4\ud654\uc0c1\ucd08\ub85d\ubd88\uc870\uc9c1\uc9c0\uc2ec\uccb4\uc694\uc808, italiano: \"Un'antologia di insegnamenti Zen dei patriarchi buddhisti del monaco Baegun\").\nStampato durante la dinastia Koryo, \u00e8 il pi\u00f9 antico libro stampato utilizzando caratteri mobili metallici. \u00c8 stato inserito dall'UNESCO nella Memoria del mondo.\nIl \"Jikji\" \u00e8 stato pubblicato nel Tempio Heungdeok nel 1377 (come confermato da scavi archeologici nel 1985), 78 anni prima di Johann Gutenberg, autore dell'omonima \"Bibbia\" stampata durante gli anni 1452-1455.\nAttualmente la maggior parte del \"Jikji\" \u00e8 andata persa, l'ultimo volume dell'opera \u00e8 conservato presso la \"Biblioth\u00e8que nationale de France\".\nPaternit\u00e0.\nIl \"Jikji\" \u00e8 stato scritto dal monaco buddhista Baegun (1298-1374, nome buddhista Gyeonghan), che ha servito come abate di Anguk e dei templi Shingwang in Haeju, ed \u00e8 stato pubblicato in due volumi in Seongbulsan nel 1372. Baegun mor\u00ec nel Tempio Chwiam di Yeoju nel 1374.\nContenuti.\nIl \"Jikji\" comprende una raccolta di sunti tratti dai dialoghi dei monaci buddhisti pi\u00f9 venerati. \u00c8 stato creato come guida per gli studenti del Buddhismo, religione nazionale della Corea sotto la Dinastia Goryeo (918-1392).\nIl \"Jikji\" propone sugli elementi essenziali del S\u00f2n, tradizione coreana parallela al buddhismo Zen e al buddhismo Ch\u00e1n.\nIl \"Jikji\" si compone di due volumi. La versione a caratteri metallici mobili del \"Jikji\" che \u00e8 stata pubblicata nel Tempio Heungdeok \u00e8 conservata nella divisione \"Manuscrits Orientaux\" della Biblioteca Nazionale di Francia, con la prima pagina dell'ultimo volume (Libro 1, capitolo 38) strappata. Una versione del \"Jikji\" stampata con caratteri lignei proveniente dal tempio Chwiamsa contiene i due volumi completi. Questo \u00e8 conservato nella Biblioteca Nazionale della Corea e nei templi Jangsagak e Bulgap cos\u00ec come nell'Accademia di Studi Coreani.\nStampa.\nNell'ultima pagina del \"Jikji\" sono registrati dettagli della sua pubblicazione, indicando che essa \u00e8 stata pubblicata nel 3\u00ba anno del re U di Goryeo (luglio 1377) con caratteri metallici mobili nel tempio Heungdeok a Cheongju. Il \"Jikji\" originariamente era costituito da due volumi per un totale di 307 capitoli, ma il primo volume di questa pregiata versione non \u00e8 pi\u00f9 esistente.\nVi \u00e8 un documento che indica che nel 1377 studenti di Baegun, i sacerdoti Seoksan e Daldam, hanno contribuito alla pubblicazione di \"Jikji\" utilizzando i caratteri metallici mobili ed anche la sacerdotessa Myodeok ha contribuito con i suoi sforzi.\nLe dimensioni del volume sopravvissuto sono 24,6 x 17,0\u00a0cm. La sua carta \u00e8 molto leggera e bianca. L'intero testo \u00e8 doppiamente ripiegato con pregevole maestria. La copertina sembra rifatta. Il titolo di \"Jikji\" pare anche essere scritto con inchiostro indiano non originale. La copertina del volume superstite dell'edizione stampata con caratteri metallici mobili riporta in francese \"Questo \u00e8 il pi\u00f9 antico libro stampato\", con la cronaca del 1377, scritto da Maurice Courant.\nLe righe non sono perpendicolari, ma leggermente oblique. Si notano vistose differenze di spessore dell'inchiostro sulla carta, con numerose macchie dovute all'imperfezione della stampa. Anche alcuni caratteri, come il 'giorno' (\u65e5) o 'uno' (\u4e00), sono stampati rovesci, e vi sono caratteri la cui stampa \u00e8 solo parziale. I caratteri che compaiono sulla stampa di una singola pagina sono tutti unici, mentre vengono ripetuti in altre pagine, dimostrazione che si tratta effettivamente di caratteri mobili.\nBiblioteca nazionale di Francia.\nAlla fine della dinastia Joseon, un diplomatico francese port\u00f2 il secondo volume del \"Jikji\" dalla Corea alla Francia, ed ora \u00e8 conservato nella Biblioteca Nazionale francese a Parigi.\nSecondo alcuni dati dell'UNESCO, il Jikji \"\u00e8 stato parte della collezione di Victor Emile Marie Joseph Collin de Plancy, un incaricato dell'ambasciata francese a Seul nel 1887, durante il regno di re Gojong. Il libro giunse poi nelle mani di Henri V\u00e9ver, un collezionista di classici, durante un'asta all'Hotel Drouot nel 1911; quando questi mor\u00ec, nel 1950, fu donato alla Biblioteca Nazionale francese, dove da allora \u00e8 rimasto\"..\nNel maggio 1886, Corea e Francia stipularono un trattato militare e commerciale, e questo port\u00f2, un anno dopo, alla normalizzazione delle relazioni diplomatiche ufficiali attraverso la piena ratificazione del trattato da parte di Kim Yunsik (1835-1922) e Victor Emile Marie Joseph Collin de Plancy (1853-1924). Plancy, laureato in giurisprudenza e buon conoscitore del cinese, per sei anni lavor\u00f2 come traduttore presso la delegazione francese in Cina (1877-1883). Nel 1888 si rec\u00f2 in Corea nella veste di primo console francese nel Paese, e vi rimase per otto anni, prima come console e poi come ambasciatore. Durante la sua lunga permanenza nella penisola, Victor Emile Marie Joseph Collin de Plancy collezion\u00f2 ceramiche e libri antichi, permettendo al suo segretario personale, proveniente da Seul, di catalogarli.\nNonostante non siano del tutto noti i canali attraverso cui Plancy collezionava le sue opere, sembra che la maggior parte delle sue acquisizioni risalgano agli inizi del Novecento. Gran parte dei libri antichi da lui raccolti in Corea venne comperata dalla Biblioteca Nazionale francese all'asta del 1911, ma il \"Jikji\" in quel occasione fu comperato da Henri V\u00e9ver, un gioielliere e collezionista di libri antichi assai noto, che a sua volta lo don\u00f2 per testamento alla Biblioteca Nazionale francese.\nRiscoperta.\nLa versione stampata in metallo del \"Jikji\" divenne mondialmente nota nel 1901, quando venne inclusa nell'appendice del \"Hanguk Seoji\", compilato dal sinologo francese Maurice Courant (1865-1935). Nel 1972 il libro venne esposto all'International Book Year ospitato dalla Biblioteca Nazionale francese a Parigi, guadagnando per la prima volta il centro del palcoscenico mondiale.\nIl \"Jikji\" fu stampato nel luglio del 1377 presso il tempio di Heungdeok, alla periferia di Cheongjumok, utilizzando matrici di metallo, un dato documentato da una postilla del volume stesso. Il luogo di stampa del libro venne invece ulteriormente confermato quando la Cheongju University nel 1985 comp\u00ec alcuni scavi archeologici presso il sito del tempio di Heungdeok.\nIl tempio fu ricostruito nel marzo del 1992. Nello stesso anno fu aperto, sempre a Cheongju, un museo dedicato alle stampe antiche che dal 2000 ha come tema centrale proprio il \"Jikji\".\nNel dipartimento di manoscritti orientali della Biblioteca Nazionale francese \u00e8 invece conservato solo l'ultimo volume del \"Jikji\".\nIl 4 settembre 2001 l'opera venne ufficialmente aggiunta alla lista di \"Memorie del Mondo\" dell'UNESCO. Il Premio Jikji venne invece creato nel 2004 per commemorare la stesura del libro.\nPolemica.\nIl diritto di propriet\u00e0 sul \"Jikji\" \u00e8 ancora conteso: la Biblioteca Nazionale francese desidera continuare a tenerlo, mentre la Corea vorrebbe le venisse restituito in virt\u00f9 del significato storico che esso ricopre per il popolo coreano. L'istituzione francese porta come argomento il fatto che il \"Jikji\" non \u00e8 un artefatto di importanza nazionale per la Corea, ma di eccezionale rilievo per tutta l'umanit\u00e0 e non appartiene a nessuno stato in particolare. In pi\u00f9 per i sostenitori della causa francese il libro potrebbe essere conservato meglio in Francia, grazie al prestigio e alle risorse di cui la Biblioteca dispone. Al momento il volume \u00e8 ancora in Francia, nonostante l'operato intenso di molte organizzazioni coreane."}
{"id": "2676476", "revid": "287204", "url": "https://it.wikipedia.org/wiki?curid=2676476", "title": "Nuno Fernandez", "text": ""}
{"id": "2676480", "revid": "287204", "url": "https://it.wikipedia.org/wiki?curid=2676480", "title": "Nemzeti Bajnoks\u00e1g I 2005-2006", "text": "Ledizione 2005-2006 del Nemzeti Bajnoks\u00e1g I vide la vittoria finale dell Debrecen, che conquista il suo secondo titolo.\nCapocannoniere del torneo fu P\u00e9ter Rajczi dell'\u00dajpest FC con 23 reti."}
{"id": "2676481", "revid": "109141002", "url": "https://it.wikipedia.org/wiki?curid=2676481", "title": "Lee Shelley", "text": "Biografia.\nHa partecipato ai Giochi della XXIII Olimpiade di Los Angeles nel 1984 ed ai Giochi della XXIV Olimpiade di Seul nel 1988.\nPalmar\u00e8s.\nIn carriera ha conseguito i seguenti risultati:"}
{"id": "2676485", "revid": "767487", "url": "https://it.wikipedia.org/wiki?curid=2676485", "title": "Aldo Vollono", "text": ""}
{"id": "2676486", "revid": "599013", "url": "https://it.wikipedia.org/wiki?curid=2676486", "title": "Richard Sadlier", "text": "Carriera.\nInizi\u00f2 la sua carriera calcistica a Dublino, prima nel Leicester Celtic e poi nel Belvedere.\nIngaggiato dal Millwall nel 1996, ha collezionato un totale di 164 presenze e 41 reti con la maglia dei \"Lions\".\nNel 1999 ha disputato il Campionato mondiale Under-20, competizione in cui ha segnato due reti.\nIl 13 febbraio 2002 ha debuttato in Nazionale maggiore, amichevole vinta 2-0 sulla al Lansdowne Road.\nTra i papabili per il , fu escluso a causa di gravi infortuni all'anca che lo costrinsero ad abbandonare il calcio giocato nel settembre 2003.\nNel giugno 2007 \u00e8 stato ingaggiato dal Saint Patrick's Athletic come dirigente sportivo, incarico cessato al termine della stagione 2009.\n\u00c8 anche ospite fisso per RT\u00c9 nella trasmissione \"Monday Night Soccer\"."}
{"id": "2676488", "revid": "1573940", "url": "https://it.wikipedia.org/wiki?curid=2676488", "title": "Chiesa di San Luigi e convento delle Clarisse", "text": "La chiesa di San Luigi, con l'attiguo convento delle Clarisse, \u00e8 un complesso monastico della citt\u00e0 di Galatina, in provincia di Lecce. La chiesa, in origine dedicata all'Annunziata, e il convento sorsero nel primo ventennio del XVII secolo per accogliere una comunit\u00e0 di clarisse. I lavori di edificazione procedettero celermente grazie alle cospicue elemosine e al sostegno economico dell'Universitas galatinese che aveva elargito mille ducati. Nel 1607, come riferiscono le fonti, la chiesa doveva essere gi\u00e0 completata, mentre intorno al 1628 venivano ultimati i lavori al monastero.\nArchitettura.\nIspirato a ideali di austerit\u00e0 e semplicit\u00e0, il complesso monastico presenta una struttura architettonica di grande essenzialit\u00e0, rispettosa delle esigenze funzionali dettate dai ritmi della vita claustrale. \nEsterno.\nLa chiesa presenta una sobria facciata a coronamento piatto con croce apicale nella parte centrale. Unica concessione al decoro \u00e8 nella delicata ornamentazione plastica che investe il portale e il finestrone rettangolare che si aprono sul prospetto principale. Il primo presenta un architrave impostato su mensole a volute e decorato con cornici a ovoli e foglie carnose, il secondo \u00e8 inquadrato da semicolonne poggianti su una cornice dall'andamento spezzato sostenuta da due mensole laterali con le figure scolpite di sirene a doppia coda; altri motivi fantastici ritornano sull'architrave. La realizzazione del finestrone \u00e8 da attribuire alla mano dello scalpellino Pietro Antonio Pugliese, cui spettano anche le decorazioni di Santa Caterina Novella (1616-1619).\nInterno.\nL'interno si presenta a tre navate scandite da arcate impostate su colonne doriche, con presbiterio a terminazione piatta e altari addossati alle pareti laterali. La navata centrale \u00e8 coperta con una volta a botte lunettata, mentre le laterali sono coperte da volte a crociera. Degni di interesse sono: l'altare maggiore settecentesco in marmo con la statua di santa Chiara e il coro ligneo fatto costruire nel 1773 e recante lo stemma della famiglia Andriani.\nConvento.\nAffiancato al lato destro della chiesa, il convento si erge con gli ambienti organizzati su due piani, variamente coperti da volte a botte, a crociera e a stella. Il prospetto \u00e8 animato da semplici finestre architravate e presenta alcune caditoie che conferiscono all'edificio un aspetto fortificato."}
{"id": "2676497", "revid": "729019", "url": "https://it.wikipedia.org/wiki?curid=2676497", "title": "Alessio 2002", "text": "Questa voce raccoglie le informazioni riguardanti l'Alessio nelle competizioni ufficiali della stagione 2002."}
{"id": "2676499", "revid": "1782831", "url": "https://it.wikipedia.org/wiki?curid=2676499", "title": "Hector Hall", "text": "Hector Hall era un supereroe che comparve in \"Infinity Inc.\", \"Sandman\" e \"JSA\" della DC Comics. Fu conosciuto sotto i nomi di Silver Scarab, Sandman e, prima della sua morte, Dottor Fate.\nBiografia del personaggio.\nInfanzia.\nHector Hall \u00e8 il figlio di Carter e Shiera Hall, gli eroi della Golden Age conosciuti come Hawkman ed Hawkgirl. Carter e Shiera erano le reincarnazioni di un antico faraone egizio e di sua moglie, entrambi assassinati dal loro rivale, Hath-Set. Sconosciuto ad entrambi, tuttavia, la maledizione di Hath-Set colp\u00ec anche ogni bambino che la coppia avrebbe potuto concepire. La maledizione di Seketh, l'antico dio egizio della morte, profetizz\u00f2 la combinazione dello Scarabeo D'Argento con l'Occhio di Ra, che avrebbe praticamente significato la fine del mondo. Come tale, quando Hector nacque durante uno scavo archeologico vicino al Cairo, nacque senza l'anima, destinata ad essere un vascello per il trasporto dello Scarabeo D'Argento, un agente della vendetta chiamato a s\u00e9 da Hath-Set.\nPer fare arrabbiare Hector ulteriormente, i suoi genitori visitavano frequentemente la citt\u00e0 di Feithera e passavano molto tempo con il loro figlioccio Norda Cantrell (che in seguito divenne Northwind). Sebbene i due bambini fossero compagni di gioco, Hector ebbe sempre un senso di astio verso Norda a causa delle sue ali e dell'attenzione che i suoi genitori avevano per lui. Salt\u00f2 fuori, che come Hector sarebbe divenuto un agente di Hath-Set, Norda sarebbe stato colui che avrebbe dovuto fermarlo.\nIl giovane Hector Hall gioc\u00f2 anche con molti altri bambini della Justice Society, come Al Rothstein (figlioccio del primo Atomo), Lyta Trevor (figlia della prima Fury, che sarebbe poi stata sua moglie) e Rick Tyler (figlio del primo Hourman). Durante uno di questi incontri, i ragazzini finirono per far volare un jet, e quasi si schiantarono sulla Casa Bianca, dove furono fermati e rimproverati dai loro genitori.\nSilver Scarab.\nSentendosi trascurato dai suoi genitori combattenti del crimine, al college Hector si costru\u00ec un costume con il Metallo Nth che permetteva ai suoi genitori di volare, mentre in realt\u00e0 aggiunse alcuni miglioramenti solari. Hector fu ammesso alla UCLA, dove incontr\u00f2 la sua amica d'infanzia, Lyta Trevor. I due si innamorarono quasi subito e cominciarono ad uscire insieme. Lyta volle continuare la carriera di sua madre come nuova Fury ed Hecotr condivise la sua identit\u00e0 di Silver Scarab con lei. Come tali, i due chiesero l'adesione alla Justice Society. Invitando Al Rothstein a seguirli cos\u00ec come con Norda Cantrell, che si diede il nome in codice di Northwind, a tutti e quattro fu negata l'adesione a causa della giovane et\u00e0 e all'inesperienza. Non volendosi arrendere, i quattro riprovarono a fare domanda con l'aiuto di Jennifer-Lynn Hayden e Todd Rice, i figli di Alan Scott. Sentendo piet\u00e0 per i giovani, Star-Spangled Kid decise di lasciare la JSA al fine di creare un nuovo gruppo, a cui si unirono anche Power Girl e Brainwave Jr., chiamandosi Infinity, Inc..\nLa squadra divulg\u00f2 le proprie identit\u00e0 segrete pubblicamente, dove Hector annunci\u00f2 anche il suo fidanzamento con Lyta. Avrebbero passato poco tempo insieme a godersi la loro felicit\u00e0 dato che l'entit\u00e0 che viveva dentro di lui fin dalla sua nascita si fece avanti, grazie alle manipolazioni di Hath-Set. Il reincarnato Silver Scarab combatt\u00e9 contro la Infinity, Inc. insieme ad Hath-Set e convoc\u00f2 l'Occhio di Ra. Gli eroi riuscirono a sventare una catastrofe, ma al costo della vita di Hector. Quando mor\u00ec, seppe che Lyta era incinta, l'unica cosa che non aveva fatto di sbagliato, e fece s\u00ec che il bambino portasse la sua purezza e divinit\u00e0, facendo s\u00ec che Silver Scarab potesse controllare l'Occhio di Ra a pieno.\nSandman.\nHector Hall ingann\u00f2 la morte come i suoi genitori prima di lui. La sua coscienza fu trattenuta nel Sogno, dove fu scoperta da Brute e Glob, ex servi di Morpheus. Lasciati ad una brutta fine dopo l'imprigionamento di Morfeo nei primi anni del XX secolo, Brute e Glob cominciarono a reclutare mortali come surrogati dei \"Re dei Sogni\", sperando di usarli come mezzi per il controllo del Regno dei Sogni. Hector era una delle pedine, e adott\u00f2 il costume e l'identit\u00e0 di Sandman. In questa nuova incarnazione, Hector poteva lasciare la dimensione del Sogno per un'ora sola al giorno.\nUtilizz\u00f2 sempre pi\u00f9 spesso questa abilit\u00e0 per fare visita a Lyta nei suoi sogni, ed \u00e8 l\u00ec che scopr\u00ec che sua moglie era rimasta incinta. Questa situazione and\u00f2 avanti per molto tempo, finch\u00e9 non fu \"scoperto\" dal suo amico Al Rothstein, che si era recato da Lyta per chiederle di sposarla. Hector le raccont\u00f2 del suo nuovo ruolo e le chiese di sposarlo. Lei acconsent\u00ec, e i due departirono per la dimensione onirica.\nLa \"Dimensione del Sogno\" in realt\u00e0 non era altro che una parte del Regno dei Sogni all'interno della mente di un ragazzino di nome Jared Walker che Brute e Glob avevano isolato. All'interno, Lyta cominci\u00f2 ad andare sempre di pi\u00f9 alla deriva, allontanandosi dalla realt\u00e0, e la sua gravidanza fu tenuta in sospeso per quasi due anni. L'ossessione di Hector per il suo nuovo ruolo di Sandman crebbe sempre di pi\u00f9, e de-evolse da serio supereroe a un uomo che combatteva battaglie senza senso contro criminali da nulla.\nFu non molto tempo dopo, che Morfeo fugg\u00ec dalla sua prigione con l'intento di rimettere a posto il Regno dei Sogni. Alla fine, la sua attenzione ricadde su Brute e Glob: ponendo fine ai loro piani, Morfeo riconsegn\u00f2 Hector al regno dei Morti, dicendo a Lyta che il suo figlio non ancora nato, Daniel sarebbe stato destinato a divenire il nuovo Signore dei Sogni.\nDottor Fate.\nCome i suoi genitori, tuttavia, Hector \u00e8 intrappolato in un ciclo di reincarnazioni. Quando ritorn\u00f2 ancora molti anni dopo, fu scelto per adottare le vesti di Dottor Fate, un potente stregone che fu precedentemente membro della Justice Society of America. Non appena indoss\u00f2 il mantello di Fate, fu costretto ad un combattimento contro Mordru e riusc\u00ec ad avere la meglio, imprigionandolo all'interno dell'Amuleto, grazie ai consigli di Kent Nelson, che risiedeva all'interno di questo con la moglie Inza.\nI corpi correnti dei genitori di Hector sono il fu Hank Hall (nessuna parentela) e Dawn Granger, meglio conosciuti come i supereroi Hawk e Dove. Dato che furono potenziati rispettivamente dai Signori di Caos ed Ordine, il nuovo Dottor Fate era, come Stevens, un agente dell'equilibrio.\nMentre agiva come Dottor Fate con la Justice Society, c'era sempre un pezzo mancante della vita di Hector, sua moglie. Cercandola valorosamente, lui e la squadra viaggiarono all'interno dell'Amuleto di Anubi, dove scoprirono che Mordru era ancora vivo, e ritorn\u00f2 al posto in cui rinacque. Qui, scopr\u00ec che la sua seconda madre era in stato comatoso, ma concluse che Mordru aveva gettato un incantesimo ingannevole e che quella donna in realt\u00e0 era Lyta.\nHector chiese il suo aiuto per fare uscire sua moglie dal coma con la JSA, e mentre la lasciava con loro, lui viaggi\u00f2 fino a Thanagar. And\u00f2 per salvare Hawkgirl e per assistere alla rinascita di suo padre. I due erano di nuovo riuniti, e sebbene fossero felici di rivedersi, la loro connessione emozionale era peggiorata.\nHector utilizz\u00f2 tutta la sua magia per svegliare Lyta, ma non vi riusc\u00ec e cos\u00ec si ritir\u00f2 nella sua Torre. Impar\u00f2, da quella che lui credeva fosse Nabu, come viaggiare verso Gemworld, dove avrebbe scoperto il segreto dietro l'incantesimo di Mordru. Si scopr\u00ec che l'Amuleto fu costruito su Gemworld, e che Nabu veniva da un mondo conosciuto come Cilia, e che l'Amuleto fu l'unica cosa mai uscita dal pianeta. Similarmente, scopr\u00ec che Mordru non era un essere corporeo, ma una forma d'energia che saltava da corpo a corpo. Hector lasci\u00f2 Gemworld con le sue nuove conoscenze, e port\u00f2 con lui il teschio di Lord Wrynn, un uomo che rimase consumato da Mordru. Hector cominci\u00f2 a prepararsi per un rituale che coinvolse il teschio, sebbene Nabu disapprov\u00f2, affermando che voleva che Hector si dedicasse di pi\u00f9 allo studio.\nAd un certo punto, la JSA si confront\u00f2 contro la Societ\u00e0 dell'Ingiustizia, e dopo che gli eroi pi\u00f9 maturi furono teleportati, lo Spettro si rivel\u00f2, e disse loro che doveva combattere contro un demone chiamato Legacy, dopo aver guarito vecchie ferite emozionali. Quando Hector incontr\u00f2 Nabu, dovette confrontarsi con il suo \"destino\". In apparenza, fu destinato ad uccidere Hawkgirl, dopodich\u00e9 avrebbe ucciso suo padre. Hector non accett\u00f2 questo destino e giur\u00f2, invece, di crearsi un suo fato. Hector ed il resto della JSA si batterono contro Legacy che si rivel\u00f2 essere un vecchio criminale di nome Wizard, e procedettero per batterlo.\nPoi, Hector ritorn\u00f2 al suo proposito di salvare Lyta. Quando vanific\u00f2 l'incantesimo di Mordru, scopr\u00ec che Mordru ne aveva gettato un altro, e che la donna, di fatto, era Dawn Granger. Hector era sia triste che deluso dal fatto che non riusc\u00ec a trovare Lyta e lasci\u00f2 perdere.\nRiunendosi alla JSA, divenne aggressivo con i criminali e con i propri colleghi. Hawkman gli ordin\u00f2 di rimuovere il suo elmetto, e sotto shock, scopr\u00ec che sotto le spoglie di Fate vi era Mordru. Hector era imprigionato nell'Amuleto creato per Mordru. Fortunatamente, gli Agenti dell'Ordine di cui sopra intervennero e lo aiutarono e fu scoperto che, non solo Mordru aveva preso il posto di Nabu per tutto il tempo ma che aveva anche preso possesso del corpo di Arion, uno dei Signori dell'Ordine. Fu portato alla casa dei Nelson, dove gli fu detto che sua moglie era morta, cosa che continuava a rifiutare di accettare.\nHector ri-ottenne la sua forza e riusc\u00ec a tornare alla realt\u00e0 per confrontarsi con Mordru. Nella battaglia conseguente, Hector utilizz\u00f2 ogni pezzo di magia di cui poteva disporre, rinchiusa in ogni reame magico esistente a sua disposizione. Dopo aver mostrato a Mordru il suo futuro, un futuro di umiliazione e fallimento, Hector imprigion\u00f2 Mordru all'interno della Roccia dell'Eternit\u00e0 alla fine dell'Universo.\nHall oper\u00f2 come Fate da Salem da allora, con Nabu - sempre abitando l'elmetto, ma non controllando pi\u00f9 Fate - che lo consigliava. Le anime dei Nelson risiedevano sempre nell'Amuleto, ed erano occasionalmente capaci di contattare il mondo esterno. L'odentit\u00e0 di Hall era conosciuta a pochi fidati che lo immaginarono, e nella sua identit\u00e0 segreta, socializz\u00f2 con alcuni abitanti di Salem, essendo molto pi\u00f9 socievole dei suoi predecessori.\nQuando si confront\u00f2 con la mostruosa magica potenza dell'essere conosciuto come Curse (maledizione), l'ancora inesperto Hector fu ucciso. Mentre il suo corpo giaceva sulle strade di Salem, lo spirito di Hector si incontr\u00f2 con Nabu all'interno dell'elmo. Nabu offese Hector verbalmente dato che questo prese il mantello di Dottor Fate senza avere il potenziale per utilizzarlo. Finalmente, dopo che Nabu continu\u00f2 il suo assalto, dicendo ad Hector dicendo ad Hector che avrebbe potuto morire cos\u00ec che un altro avrebbe potuto prendere il suo posto, Hector finalmente ne ebbe abbastanza, lasciando nabu e ritornando nel suo corpo. Riusc\u00ec a far rivivere il suo corpo e fu abbastanza forte da battere Curse. Ora, Hector era pi\u00f9 fiducioso e sicuro del suo ruolo.\nIn una successiva avventura in Kahndaq con la JSA, Hector e Nabu litigarono di nuovo, dato che Nabu prese il controllo di Dottor Fate e si batt\u00e9 contro la JSA, affermando che Hector stava semplicemente seguendo alla cieca i passi di suo padre. Mentre controllava il suo ospite, Nabu disfece la magia che trasform\u00f2 o Featheriani in semplici uccelli e \"spense\" apparentemente il lato di Black Adam (lasciandolo nella sua forma mortale), che fu un alleato di Nabu nell'antico Egitto. Sebbene la Society si domandasse cosa fosse accaduto, il padre di Fate, Hawkman, si fece avanti con un sorriso, affermando che suo figlio poteva cavarsela da solo.\nSuccessivamente, Hector con l'aiuto dei Nelson e delle altre incarnazioni precedenti di Fate riuscirono ad intrappolare Nabu nell'Amuleto e ancora una volta ne prese il controllo. Allo stesso tempo, si scopr\u00ec che la moglie di Fate, Lyta, era stata imprigionata da Nabu per manipolare Hector. La coppia si riun\u00ec quando finirono in Kahndaq insieme, proprio quando Black Adam fu sconfitto dalla Justice Society.\nCon la loro riunione, Lyta e Hector ritornarono alla Torre e vissero felicemente, finch\u00e9 non furono imprigionati in una sezione dell'Inferno dallo Spettro, che cominci\u00f2 a distruggere tutta la magia. I due furono abbandonati sulla cima di una montagna congelata, dove Hector fu costretto ad uccidere vari demoni che attentavano alla vita di Lyta e alla sua. Nel frattempo, Lyta era incosciente, e di conseguenza poteva comunicare con suo figlio Daniel, Signore dei Sogni. Daniel propose loro di unirsi a lui nel Sogno, e quando Lyta si svegli\u00f2, Hector collass\u00f2 accanto a lei, vicino alla morte. Cos\u00ec, Lyta decise di accettare l'offerta di Daniel e lei e Hector, sapendo che non avrebbero potuto tornare indietro, entrarono nel portale del Sogno. Non appena i loro corpi morirono congelati, i loro spiriti si unirono al loro figlio.\nPoteri e abilit\u00e0.\nAlla sua massima potenza, Fate \u00e8 uno stregone completo, capace di vedersela contro tutti gli stregoni dell'Universo DC, ma non forte abbastanza come esseri davvero extra-umani come Lo Spettro. Fate fu osservato mentre gettava lampi di energia mistica, seccando la materia solida dell'energia e trasformando gli oggetti in altri tipi di materia. I limiti delle sue abilit\u00e0 magiche sono sconosciuti.\nFate comanda la magia come un vecchio agente del Caos e dell'Ordine."}
{"id": "2676500", "revid": "767487", "url": "https://it.wikipedia.org/wiki?curid=2676500", "title": "Top Combine", "text": "I Top Combine (cinese tradizionale: \u81f3\u4e0a\u52f5\u5408; cinese semplificato: \u81f3\u4e0a\u52b1\u5408; pinyin: Zh\u00ec Sh\u00e0ng L\u00ec H\u00e9) sono una boy band mandopop cinese, la seconda del genere a debuttare nell'industria musicale della Cina continentale. I membri del gruppo sono Bird Zhang (frontman), Caesar Li, Mars Ma, Kenny Liu e Tanas Kim, i quali sono stati tutti istruiti professionalmente nel canto, nella danza, nelle lingue e nella carriera di modelli. Con l'eccezione di Kim, gli altri quattro membri del gruppo sono stati sfidanti nella competizione canora pi\u00f9 popolare della Cina, \"Super Boy\" (\u5feb\u4e50\u7537\u58f0), nell'edizione del 2007. I Top Combine hanno fatto il loro debutto sul mercato nell'ottobre del 2008, pubblicando il loro primo singolo, intitolato \"Arrival\" (\u964d\u4e34).\nStoria.\nCompetizione canora \"Super Boy\" e formazione.\nLa competizione canora \"Super Boy\" \u00e8 stata creata dalla Hunan TV e dall'etichetta discografica EE Media, grazie al successo ottenuto dalla sua precedente versione femminile \"Super Girl\". Trasmesso per la prima volta il 25 maggio 2007, \"Super Boy\" \u00e8 la versione cinese dello show americano \"American Idol\", che ha ottenuto successo anche in Italia con il nome di X-Factor. Nella prima edizione di \"Super Boy\", alla quale hanno partecipato i membri dei Top Combine, Zhang Yuan si \u00e8 piazzato in nona posizione, entrando in finale tra i Top 10. Sebbene Li Mao di Nanchino, Ma Xueyang di Chengdu, Liu Zhoucheng di Canton e Gao Wei di Changsha sono stati eliminati prima della finale, l'etichetta EE Media ha pensato di riunirli insieme al finalista in un unico gruppo canoro. Inizialmente, anche lo sfidante Yang Fan di Jinan sarebbe dovuto entrare a far parte del gruppo, ma fu presto scartato. Dopo qualche registrazione di prova, la EE Media ha messo il gruppo sotto contratto con il nome temporaneo di \"Happy Boy Group\".\nOriginariamente, il finalista Zhang Yuan avrebbe dovuto debuttare in gruppo canoro e di danza composto da 13 membri, chiamato \"Happy Top 13\", al quale avrebbero partecipato tutti i 13 finalisti di \"Super Boy\". Tuttavia un gruppo composto da cos\u00ec tanti membri sarebbe sembrato troppo pretenzioso, ed il progetto fu abbandonato in favore della creazione dei Top Combine. Fu cos\u00ec che Zhang Yuan fu piazzato come quinto ed ultimo membro del gruppo. Quello stesso mese, la band ha registrato un singolo pre-debutto intitolato \"Kiss\", che \u00e8 stato presentato al pubblico nel concerto dello show \"Super Boy\" a Shanghai.\nSupportati dall'etichetta discografica sudcoreana Doremi Media, nell'ottobre del 2007 il gruppo \u00e8 stato mandato in Corea per un allenamento vocale e di danza. Per diverso tempo, i mass media hanno speculato a proposito di un rimpiazzo nel gruppo con un membro coreano, nella speranza di sfondare nel mercato della penisola. Infine \u00e8 stato annunciato dalla EE Media, all'inizio del 2008, che ci sarebbe effettivamente stato un cambiamento nella formazione e che il membro sostituito da un anonimo coreano sarebbe stato Gao Wei.\nL'allora Happy Boy Group torn\u00f2 in Cina nell'aprile del 2008, annunciando il nuovo membro sudcoreano Kim Eun-sung. L'aggiunta di Kim permise effettivamente al gruppo di tentare il successo nel mercato coreano, come dichiarato in un'intervista per il canale televisivo della penisola KTV. Poco prima che finissero le registrazioni per il loro singolo di debutto, fu deciso il cambio di nome del gruppo in Zhi Shang Li He (\u81f3\u4e0a\u52b1\u5408), tradotto letteralmente dal cinese come \"combinazione suprema\", inglesizzato infine ufficialmente come Top Combine. Anche ai membri furono dati dei nomi inglesi (Zhang Yuan divenne Bird, Li Mao cambi\u00f2 in Caesar, Ma Xueyang fu trasposto in Mars, Liu Zhoucheng pass\u00f2 a Kenny, ed infine Kim Eun-sung venne chiamato Tanas), sebbene nelle regioni sinofone essi usino i loro nomi di nascita.\nCarriera musicale.\nIl debutto dei Top Combine \u00e8 stato allo stesso tempo di successo e controverso. Il primo singolo del gruppo, \"Arrival\", ha debuttato globalmente nella classifica \"Music Radio: China's Top 10 Charts\" l'8 settembre 2008, appena sei giorni dopo il debutto ufficiale del gruppo, raggiungendo la terza posizione in classifica. Tuttavia, alla pubblicazione del video musicale che accompagna il singolo, il 20 settembre, vi sono state delle controversie in quanto i colori, lo stile ed i materiali utilizzati somigliano in modo palese ai video musicali delle canzoni \"O\" e \"Purple Line\" della boy band sudcoreana TVXQ. \u00c8 stato in seguito spiegato che la ragione delle somiglianze \u00e8 in realt\u00e0 dovuta al fatto che i tre video sono stati diretti dallo stesso regista, Chun Hyuk-jin, tuttavia il gruppo \u00e8 stato pesantemente criticato su internet a causa della poca originalit\u00e0 e della somiglianza spudorata a boy band sudcoreane quali TVXQ e Super Junior.\nIl 9 ottobre 2008, i Top Combine hanno ufficialmente debuttato in televisione nel programma \"Day Day Up\" (\u5929\u5929\u5411\u4e0a), cantando \"Arrival\". Il loro EP di debutto, che prende il nome dal primo singolo, \u00e8 stato pubblicato in diverse provincie cinesi a partire dal 26 ottobre. Il 16 novembre, il gruppo ha tenuto il primo incontro ufficiale con i fan. Il video musicale di \"Cotton Candy\", secondo singolo promozionale del gruppo, \u00e8 stato pubblicato a dicembre del 2008. La canzone \u00e8 stata interamente composta alla chitarra elettrica ed al violino da Ma, che ne ha scritto anche il testo. Il singolo \u00e8 entrato nella Top 10 di cinque diverse classifiche musicali, raggiungendo la seconda posizione e superando quindi le vendite del primo singolo.\nI Top Combine sono stati invitati, il 15 novembre 2008, ad esibirsi alla cerimonia di apertura dei \"Southeast Explosive Music Awards\". Il 17 novembre dello stesso anno, hanno ricevuto il loro primo premio ufficiale ai \"9+2 Music Awards\".\nDiscografia.\nEP.\nAltro.\nE.E. Media Stars - \u7ea2\u661f\u95ea\u95ea (Hong Xing Shan Shan/Red Star Glimmering)\nData di pubblicazione: luglio 2009\nE.E. Media Stars - OPEN\u65b0\u5e74 (OPEN Xin Nian/OPEN New Year)\nData di pubblicazione: dicembre 2008\nSuper Boys (feat. Bird/Zhang Yuan) - \u6211\u6700\u95ea\u4eae (Wo Zui Shan Liang/I'm The Brightest)\nData di pubblicazione: settembre 2007"}
{"id": "2676503", "revid": "767487", "url": "https://it.wikipedia.org/wiki?curid=2676503", "title": "Andrej Rendla", "text": ""}
{"id": "2676505", "revid": "599013", "url": "https://it.wikipedia.org/wiki?curid=2676505", "title": "Michael Marx (schermidore)", "text": "Biografia.\n\u00c8 il fratello dello schermidore Robert Marx e marito della schermitrice Leslie Marx.\nHa partecipato ai Giochi della XXIII Olimpiade di Los Angeles nel 1984, ai Giochi della XXIV Olimpiade di Seul nel 1988, ai Giochi della XXV Olimpiade di Barcellona nel 1992 ed ai Giochi della XXVI Olimpiade di Atlanta nel 1996.\nPalmar\u00e8s.\nIn carriera ha conseguito i seguenti risultati:"}
{"id": "2676508", "revid": "1543377", "url": "https://it.wikipedia.org/wiki?curid=2676508", "title": "Campionato europeo dei piccoli stati di pallavolo maschile 2011", "text": "Il campionato europeo dei piccoli stati di pallavolo maschile 2011 si \u00e8 svolto dal 6 all'8 maggio ad Andorra la Vella, in Andorra: al torneo hanno partecipato cinque squadre nazionali europee di stati con meno di un milione di abitanti e la vittoria finale \u00e8 andata per la sesta volta consecutiva a Cipro.\nQualificazioni.\nAl torneo hanno partecipato: la nazionale del paese ospitante e quattro nazionali provenienti dai gironi di qualificazione.\nRegolamento.\nLe squadre hanno disputato un'unica fase con formula del girone all'italiana.\nPodio.\nCampione.\nCipro(Sesto titolo)\nSecondo posto.\nLussemburgo\nTerzo posto.\nAndorra"}
{"id": "2676509", "revid": "28195374", "url": "https://it.wikipedia.org/wiki?curid=2676509", "title": "Kuwaitiane", "text": ""}
{"id": "2676510", "revid": "109140527", "url": "https://it.wikipedia.org/wiki?curid=2676510", "title": "John Nonna", "text": "Biografia.\nHa partecipato ai Giochi della XX Olimpiade di Monaco nel 1972.\nPalmar\u00e8s.\nIn carriera ha conseguito i seguenti risultati:"}
{"id": "2676513", "revid": "28195476", "url": "https://it.wikipedia.org/wiki?curid=2676513", "title": "Kuwaitiani", "text": ""}
{"id": "2676514", "revid": "486946", "url": "https://it.wikipedia.org/wiki?curid=2676514", "title": "Brummbar (semovente)", "text": ""}
{"id": "2676516", "revid": "1442080", "url": "https://it.wikipedia.org/wiki?curid=2676516", "title": "ATP World Tour Finals 2009 - Singolare", "text": "Il singolare dell'ATP World Tour Finals 2009 \u00e8 stato un torneo di tennis facente parte dell'ATP World Tour 2009.\nNovak \u0110okovi\u0107 era il campione uscente, ma \u00e8 stato eliminato nel round robin.\nNikolaj Davydenko ha battuto in finale il vincitore degli US Open 2009 Juan Mart\u00edn del Potro per 6\u20133, 6\u20134."}
{"id": "2676517", "revid": "109139942", "url": "https://it.wikipedia.org/wiki?curid=2676517", "title": "Edward Donofrio", "text": "Biografia.\nHa partecipato ai Giochi della XXI Olimpiade di Montr\u00e9al nel 1976.\nPalmar\u00e8s.\nIn carriera ha conseguito i seguenti risultati:"}
{"id": "2676520", "revid": "1305772", "url": "https://it.wikipedia.org/wiki?curid=2676520", "title": "Greg Massialas", "text": "Biografia.\nGi\u00e0 riserva alle Olimpiadi di Montreal del 1976, avrebbe dovuto debuttare alle Olimpiadi di Mosca del 1980, ma non pot\u00e9 farlo per via del boicottaggio deciso dal governo americano. Anni dopo, fu uno dei 461 atleti che ricevette la Medaglia d'oro del Congresso a parziale risarcimento dell'occasione perduta.\nHa poi partecipato ai Giochi della XXIII Olimpiade di Los Angeles nel 1984 ed ai Giochi della XXIV Olimpiade di Seul nel 1988.\n\u00c8 il fondatore ed allenatore capo della Massialas Foundation (MTEAM), un circolo schermistico di San Francisco. Dal 2012 \u00e8 il commissario tecnico della nazionale statunitense di fioretto, che oltre a tanti atleti del suo club comprende anche suo figlio Alexander. Ha portato la nazionale in cima al ranking mondiale, vincendo fra l'altro l'oro a squadre di fioretto femminile al Campionato mondiale di scherma 2018.\nAnche sua figlia Sabrina \u00e8 una fiorettista di alto livello.\nPalmar\u00e8s.\nCome atleta ha conseguito i seguenti risultati:\nCome commissario tecnico della nazionale ha conseguito i seguenti risultati:"}
{"id": "2676523", "revid": "767487", "url": "https://it.wikipedia.org/wiki?curid=2676523", "title": "Ron Stam", "text": "Carriera.\nCresciuto nel NAC Breda, milita dal 2008 al 2010 nel prima di approdare al Wigan Athletic ."}
{"id": "2676524", "revid": "729019", "url": "https://it.wikipedia.org/wiki?curid=2676524", "title": "ATP World Tour Finals 2009 - Doppio", "text": "Il doppio dell'ATP World Tour Finals 2009 \u00e8 stato un torneo di tennis facente parte dell'ATP World Tour 2009.\nDaniel Nestor e Nenad Zimonji\u0107 erano i campioni uscenti, ma sono stati eliminati nel round robin.\nBob Bryan e Mike Bryan hanno battuto in finale Maks Mirny e Andy Ram 7\u20136(5), 6\u20133."}
{"id": "2676531", "revid": "119963660", "url": "https://it.wikipedia.org/wiki?curid=2676531", "title": "Philip Reilly", "text": "Biografia.\nHa partecipato ai Giochi della XXIII Olimpiade di Los Angeles nel 1984\nPalmar\u00e8s.\nIn carriera ha conseguito i seguenti risultati:"}
{"id": "2676536", "revid": "109140982", "url": "https://it.wikipedia.org/wiki?curid=2676536", "title": "Debra Waples", "text": "Biografia.\nHa partecipato ai Giochi della XXIII Olimpiade di Los Angeles nel 1984.\nPalmar\u00e8s.\nIn carriera ha conseguito i seguenti risultati:"}
{"id": "2676542", "revid": "16758", "url": "https://it.wikipedia.org/wiki?curid=2676542", "title": "Richard McDermott", "text": ""}
{"id": "2676543", "revid": "124123", "url": "https://it.wikipedia.org/wiki?curid=2676543", "title": "Jean-Jacques de Mesmes", "text": "Discendente di una famiglia di B\u00e9arn, Mesmes fu conte di Avaux, visconte di Neufch\u00e2tel-sur-Aisne, Signore di Moissy-Cramayel, \"pr\u00e9v\u00f4t\" e maestro cerimoniere dell'Ordre des Chevaliers du Saint-Esprit dal 1671 al 1684. Fu il secondo a occupare il seggio numero 4 dell'Acad\u00e9mie fran\u00e7aise dal 1676. Suo figlio, Jean-Antoine de Mesmes, fu eletto a sua volta all'\"Acad\u00e9mie\" nel 1710."}
{"id": "2676545", "revid": "16758", "url": "https://it.wikipedia.org/wiki?curid=2676545", "title": "Richard Terrance McDermott", "text": ""}
{"id": "2676550", "revid": "28195765", "url": "https://it.wikipedia.org/wiki?curid=2676550", "title": "Solstizio di dicembre", "text": ""}
{"id": "2676551", "revid": "158286", "url": "https://it.wikipedia.org/wiki?curid=2676551", "title": "Ordre des Chevaliers du Saint-Esprit", "text": ""}
{"id": "2676552", "revid": "1762097", "url": "https://it.wikipedia.org/wiki?curid=2676552", "title": "Sergio Reggiani", "text": "Carriera.\nIn origine mediano, gioca successivamente da terzino ed infine da libero. Inizia giovanissimo in Serie D con il Guastalla e con gli emiliani si mette in luce. Nel 1968, a vent'anni, viene ceduto in Serie B al .\nIn Sicilia Reggiani si affermer\u00e0 definitivamente, ottenendo al primo anno la promozione in massima serie, e giocando titolare in Serie A nella stagione 1970-1971 ed esordendo nella massima serie il 27 settembre 1970 a Catania con una sconfitta per 1 a 0 degli etnei contro la Juventus. Gioca tutte le partite di quel campionato.\nNel 1971 passa alla dove Heriberto Herrera lo schiera titolare sin dall'inizio del campionato. Dopo le prime 5 partite viene per\u00f2 messo in disparte e torner\u00e0 in campo nella seconda fase del torneo giocando, il 2 aprile 1972, la sua quarantesima ed ultima partita in Serie A.\nCeduto al in Serie B nel 1972, incontra Mario Caciagli e successivamente viene ceduto - nel novembre del 1973 - all'. Rester\u00e0 in B con i marchigiani sino al novembre 1974, quando verr\u00e0 acquistato dalla SPAL di Paolo Mazza e allenata da Mario Caciagli. Gli anni in biancoazzurro saranno la coda pi\u00f9 interessante della sua carriera. A Ferrara diventer\u00e0 un punto fisso della difesa spallina e degli estensi sar\u00e0 anche il capitano.\nRetrocessa nel 1977 in Serie C la SPAL, Reggiani si sposter\u00e0, sempre in terza serie, giocando una stagione con la e due con il dove nel 1980 vince un campionato di Serie C2 giocando tutte e 34 le partite da titolare. Nel 1981, sempre con il Cosenza, chiude con il calcio professionistico.\nCirca 600 partite nella sua carriera fra livello dilettantistico e professionistico\nIn carriera ha totalizzato complessivamente 40 presenze in Serie A e 174 presenze e 4 reti in Serie B.\nVive a Bologna e attualmente allena gli Allievi del Felsina."}
{"id": "2676553", "revid": "158286", "url": "https://it.wikipedia.org/wiki?curid=2676553", "title": "Jean-Jacques De Mesmes", "text": ""}
{"id": "2676554", "revid": "109146623", "url": "https://it.wikipedia.org/wiki?curid=2676554", "title": "Vincent Bradford", "text": "Biografia.\nHa partecipato ai Giochi della XXIII Olimpiade di Los Angeles nel 1984.\nPalmar\u00e8s.\nIn carriera ha conseguito i seguenti risultati:"}
{"id": "2676556", "revid": "158286", "url": "https://it.wikipedia.org/wiki?curid=2676556", "title": "Jean Jacques De Mesmes", "text": ""}
{"id": "2676557", "revid": "158286", "url": "https://it.wikipedia.org/wiki?curid=2676557", "title": "Jean Jacques de Mesmes", "text": ""}
{"id": "2676561", "revid": "599013", "url": "https://it.wikipedia.org/wiki?curid=2676561", "title": "Will Johnson (calciatore)", "text": ""}
{"id": "2676564", "revid": "1590006", "url": "https://it.wikipedia.org/wiki?curid=2676564", "title": "Fungo epigeo", "text": "Il fungo epigeo \u00e8 il fungo comune che cresce nei boschi e sui prati. Solitamente con fungo s'intende solo il corpo fruttifero o carpoforo che in queste specie fungine \u00e8 ben sviluppato e pu\u00f2 essere raccolto e mangiato, sebbene molte specie siano velenose. A rigore, per\u00f2, il carpoforo \u00e8 solo una parte del fungo intero.\nI funghi epigei non appartengono a un gruppo di macromiceti scientificamente riconosciuto: infatti varie famiglie hanno specie sia epigee che ipogee.\nRegolamentazione per la raccolta dei funghi.\nSe un tempo non occorrevano permessi particolari per la raccolta dei carpofori dei funghi epigei, oggi \u00e8 norma avere un tesserino (dal costo variabile da 5 euro a pi\u00f9 di 30 euro) ufficialmente con lo scopo di tutelare maggiormente la conservazione degli ecosistemi e del patrimonio naturale in genere. La stagione migliore per la raccolta di funghi epigei \u00e8 da fine estate a inizio inverno, ma in luoghi dal clima particolarmente umido questo periodo pu\u00f2 espandersi anche a tutto l'anno.\nChiavi analitiche dei funghi.\nLe chiavi analitiche dei funghi sono un metodo per condurre al riconoscimento di un esemplare di fungo epigeo; tutti i funghi epigei e in particolare i lamellati (Agarici) presentano una variet\u00e0 di forme, di dimensioni, di strutture e di colori.\nPer rendere pratico e facilmente duttile il riconoscimento delle varie e molteplici forme in questa guida i funghi sono suddivisi in:\nA questo punto, la prima operazione da effettuare \u00e8 quella di stabilire, in base alla loro forma, a quale raggruppamento appartengono i funghi in esame.\nIntroduzione alle chiavi analitiche.\nSupponiamo di avere un fungo a lamelle e di volerlo identificare attraverso le chiavi analitiche.\nIn questo caso, essendo i funghi lamellati suddivisi in 5 sezioni secondo il colore delle loro spore, bisogna individuare a quale delle seguenti sezioni appartiene:\nIl colore delle spore si determina sulle spore depositate in massa, cio\u00e8 sull'impronta sporigena del fungo.\nNel caso che le spore del fungo in esame siano di colore bruno-porporine, bisogna fare la ricerca del fungo nella sezione \"funghi a spore bruno-porporine\".\nLa chiave analitica di questo Gruppo mostra due possibilit\u00e0.\nSe il fungo ha un anello molto bene evidente sul gambo, bisogna andare al numero 2 della chiave analitica, dove si trovano ancora due possibilit\u00e0:\nSe si riscontra che le lamelle sono libere, e cio\u00e8 non hanno contatto con il gambo, il fungo in esame appartiene indiscutibilmente al gruppo \"Agaricus\".\nUna volta stabilito il Genere basta consultare la chiave analitica del genere Agaricus per individuare a che specie appartiene l'esemplare da classificare.\nCome determinare il colore delle spore.\nIl colore delle spore si determina sulle spore depositate in massa. La raccolta in massa delle spore si ottiene nel modo seguente:\nTrascorso il tempo necessario, le spore, cadendo dall'imenio si raccolgono in massa, a formare un disegno che riproduce fedelmente la disposizione delle lamelle del fungo in esame.\nSe l'impronta delle spore \u00e8 fatta su un vetrino portaoggetti, questo pu\u00f2 essere tenuto in una scatola portavetrini e, quindi, avere la possibilit\u00e0 di conservare le spore per diversi anni.\nQuesto sistema diviene molto utile nel caso che si voglia tenere un campionario per eventuali confronti nella determinazione."}
{"id": "2676566", "revid": "1719883", "url": "https://it.wikipedia.org/wiki?curid=2676566", "title": "Augurio", "text": ""}
{"id": "2676568", "revid": "123161578", "url": "https://it.wikipedia.org/wiki?curid=2676568", "title": "Gli orrori di Omega", "text": "Gli orrori di Omega (\"The Status Civilization\") \u00e8 un romanzo di fantascienza scritto nel 1960 dallo scrittore statunitense Robert Sheckley.\n\u00c8 un racconto distopico ambientato in una societ\u00e0 caotica di soli criminali, qual \u00e8 il pianeta del titolo, diametralmente opposta a quella terrestre, utopica e al contempo conservativa e stagnante.\nIl romanzo \u00e8 stato tradotto in Italiano nel 1961 da Mario Galli per Mondadori nella collana Urania e pi\u00f9 volte ripubblicato.\nTrama.\nWill Barrent si risveglia su un letto come d'ospedale. Ben presto si rende conto di trovarsi in un'astronave per essere tradotto su un pianeta chiamato Omega, una colonia penale dove i condannati sono deportati dalla Terra e l\u00ec abbandonati. Barrent non si capacita sul motivo della sua condanna, addirittura per omicidio, comunicatagli laconicamente al momento dello sbarco.\nNon ha l'aspetto n\u00e9 l'indole di un criminale, non ricorda alcunch\u00e9 del delitto n\u00e9 del suo passato terrestre. La memoria dei condannati viene infatti abilmente rimossa. Non c'\u00e8 tempo per le domande, in quanto in una colonia di criminali non vi \u00e8 altra legge che quella della giungla. Ha inizio per Barrent una lunga serie di terribili disavventure dove la ricerca della verit\u00e0 sar\u00e0 il fine ultimo della sua sopravvivenza."}
{"id": "2676570", "revid": "115233", "url": "https://it.wikipedia.org/wiki?curid=2676570", "title": "Auspice", "text": ""}
{"id": "2676573", "revid": "767487", "url": "https://it.wikipedia.org/wiki?curid=2676573", "title": "Ransford Osei", "text": "Carriera.\nNazionale.\nHa segnato 6 gol in altrettante partite nei Mondiali Under-17 del 2007. Ha giocato una partita da titolare nei Mondiali Under-20 del 2009 ed una partita di qualificazione ai Mondiali nel 2007; \u00e8 stato tra i convocati per la Coppa d'Africa del 2010, nella quale non \u00e8 mai sceso in campo."}
{"id": "2676576", "revid": "767487", "url": "https://it.wikipedia.org/wiki?curid=2676576", "title": "Chris Wingert", "text": ""}
{"id": "2676578", "revid": "2130303", "url": "https://it.wikipedia.org/wiki?curid=2676578", "title": "Chiesa di Santa Maria della Grazia (Galatina)", "text": "La chiesa di Santa Maria della Grazia,detta il collegio \u00e8 una chiesa barocca di Galatina in provincia di Lecce, facente parte del complesso monastico dei Domenicani. I Domenicani si insediarono a Galatina gi\u00e0 nella seconda met\u00e0 del XV secolo ed edificarono il proprio convento e la chiesa portata a termine nel 1508, con elargizione della nobile famiglia Castriota-Scanderbeg. La Chiesa \u00e8 frutto della ricostruzione compiuta fra il 1720 e il 1743 ad opera di maestranze salentine. Si riconosce, in particolare, l'intervento dell'architetto Mauro Manieri e della sua bottega.\nArchitettura.\nEsterno.\nLa facciata \u00e8 scandita in due registri da un aggettante cornicione, percorso da un motivo a dentelle, che determina un deciso contrasto chiaroscurale. Al centro dell'ordine inferiore si apre l'elegante portale inquadrato da volute, festoni a motivi vegetali e testine alate. Il timpano, con una dilatata specchiatura mistilinea, accoglie nella parte centrale l'ovale raffigurante la \"Madonna col Bambino\", e, nella parte superiore, lo stemma dei Domenicani tra due angeli che sorreggono un cartiglio, in cui si ricordano la titolazione della chiesa, l'Ordine di appartenenza e la data di erezione del nuovo edificio. Ai lati del portale si innalzano due semicolonne che, assieme alle paraste angolari, scandiscono verticalmente la superficie e delimitano scomparti in cui trovano posto due eleganti cornici polilobate. Il registro superiore accoglie nella parte centrale una finestra decorata con volute e motivi vegetali, mentre gli spazi laterali si raccordano, attraverso essenziali volute, al timpano spezzato di coronamento.\nInterno.\nL'impianto a croce latina \u00e8 caratterizzato da un'ampia navata centrale terminante con abside poligonale, attraversata dal transetto. Lungo le pareti laterali si aprono tre profonde cappelle per ciascun lato che accolgono ricchi altari settecenteschi a testimonianza della committenza e delle devozioni dell'Ordine e delle nobili famiglie cittadine. Sulla destra si aprono le cappelle dedicate a San Pietro Martire, all'Immacolata e alla Milizia Angelica, mentre sulla sinistra sono gli altari di San Domenico di Guzman, di Sant'Antonio da Padova e dell'Annunciazione. Nelle ampie cappelle del transetto, di grande interesse sono: a destra, il ricco altare con tela del \"Miracolo di Soriano\" e l'organo settecentesco; a sinistra, l'altare della Madonna della Grazia con la statua lignea della \"Madonna col Bambino\" al centro circondata dalle tele raffiguranti i misteri del Rosario, incorniciate da eleganti stucchi.\nConvento.\nIl convento, organizzato intorno al chiostro settecentesco a due livelli di arcate, dopo la soppressione ottocentesca degli Ordini religiosi, fu utilizzato come sede del Collegio dei Padri scolopi. Attualmente, in alcuni locali dell'ex convento \u00e8 sistemata la Biblioteca intitolata a Pietro Siciliani che accoglie antichi fondi di manoscritti, incunaboli, cinquecentine ed altre edizioni di pregio, mentre in altri ambienti \u00e8 allestito il Museo Civico \"Pietro Cavoti\". Istituito nel 1936, esso accoglie opere provenienti da conventi e da palazzi gentilizi, sculture del XX secolo di Gaetano Martinez e il fondo dello studioso di storia, arte e archeologia a cui il museo stesso \u00e8 intitolato. "}
{"id": "2676580", "revid": "363629", "url": "https://it.wikipedia.org/wiki?curid=2676580", "title": "Balsamo del Canada", "text": "Il balsamo del Canada (o \"trementina del Canada\", o \"balsamo d'abete\") \u00e8 una trementina ottenuta dalla resina dell'abete balsamico (\"Abies balsamea\"). La resina, disciolta in oli essenziali, \u00e8 un liquido di colore giallognolo, viscoso e adesivo che secca in una massa trasparente.\nLa resina \u00e8 insolubile in acqua, mentre si solubilizza in solventi organici quali xilene, cloroformio, benzene ed etere .\nPer via del suo indice di rifrazione (n = 1.52) simile a quello del vetro crown , il balsamo del Canada purificato e filtrato ha avuto un tradizionale impiego come adesivo completamente trasparente (una volta asciugato) per vetri, lenti e componenti ottici (ad esempio \u00e8 un materiale fondamentale per la costruzione di un prisma di Nicol). \nIn microscopia, viene inoltre impiegato per la conservazione permanente dei campioni sul vetrino, e per incollare il vetrino coprioggetto."}
{"id": "2676582", "revid": "287204", "url": "https://it.wikipedia.org/wiki?curid=2676582", "title": "Nemzeti Bajnoks\u00e1g I 2004-2005", "text": "Ledizione 2004-2005 del Nemzeti Bajnoks\u00e1g I vide la vittoria finale dell Debrecen, che conquista il suo primo titolo.\nCapocannoniere del torneo fu Tom\u00e1\u0161 Medve\u010f del Lombard-P\u00e1pa TFC con 18 reti."}
{"id": "2676592", "revid": "767487", "url": "https://it.wikipedia.org/wiki?curid=2676592", "title": "Jimmy Hill", "text": "Carriera.\nDa calciatore gioc\u00f2 nel Brentford e nel Fulham per cui gioc\u00f2 oltre 300 partite.\nNel 1957 divenne il presidente della Professional Footballers' Association e fu tra i favorevoli all'abolizione dello stipendio massimo dei calciatori della Football League (all'epoca 20 sterline settimanali), abolizione poi regolarmente avvenuta. Lasci\u00f2 l'incarico nel 1961, per intraprendere la carriera di allenatore.\nNel 1961 venne ingaggiato come allenatore dal Coventry City. Nella stagione 1966-1967 Hill guid\u00f2 gli \"Sky Blues\" alla prima promozione in First Division della loro storia ma poi lasci\u00f2 l'incarico dedicandosi alla carriera televisiva. In totale Hill guid\u00f2 il Coventry in 281 partite vincendone 125, perdendone 75 e pareggiandone 81.\nNel 1975 torn\u00f2 a Coventry nelle vesti di direttore generale, e, per un breve periodo, di presidente, senza per\u00f2 raggiungere lo splendore del periodo di allenatore.\nNel 1987 divenne presidente del Fulham ed evit\u00f2 la fusione dei \"Cottagers\" con il Queens Park Rangers.\nNel 1966 intraprese una carriera da commentatore sportivo, in particolare per la BBC, con cui lavor\u00f2 per tre decenni, presentando il programma \"Match of the Day\" (una sorta di \"90\u00ba minuto\" britannico) ininterrottamente fino al 1998, per 32 anni consecutivi. Nel 1999 lasci\u00f2 la BBC per legarsi a Sky Sports.\nNel 2005, quando il Coventry City gioc\u00f2 la sua ultima partita al Highfield Road poi demolito, Hill ricevette una calda accoglienza."}
{"id": "2676598", "revid": "830939", "url": "https://it.wikipedia.org/wiki?curid=2676598", "title": "Jean Testu de Mauroy", "text": "Precettore dei figli di Filippo I di Borbone-Orl\u00e9ans, fratello di Luigi XIV, \u00e8 l'autore di \"Doctrine de la raison, ou l'Honnestet\u00e9 des m\u0153urs selon les maximes de S\u00e9n\u00e8que, r\u00e9duite en entretiens\", pubblicato nel 1666. Dal 1688 fu il terzo a occupare il seggio numero 4 dell'Acad\u00e9mie fran\u00e7aise."}
{"id": "2676603", "revid": "110157", "url": "https://it.wikipedia.org/wiki?curid=2676603", "title": "Fungo ipogeo", "text": "I funghi ipogei sono un raggruppamento empirico che comprende tutti i macromiceti che sviluppano il carpoforo nel terreno. \nI funghi ipogei pi\u00f9 noti sono i tartufi ma non sono i soli: accanto ai tartufi (che appartengono agli ascomiceti) ci sono altri generi come \"Rhizopogon\" e \"Gautieria\" (che appartengono ai basidiomiceti)."}
{"id": "2676604", "revid": "158286", "url": "https://it.wikipedia.org/wiki?curid=2676604", "title": "Jean Testu De Mauroy", "text": ""}
{"id": "2676612", "revid": "98077", "url": "https://it.wikipedia.org/wiki?curid=2676612", "title": "Glocale", "text": ""}
{"id": "2676613", "revid": "599013", "url": "https://it.wikipedia.org/wiki?curid=2676613", "title": "Andrew Williams", "text": ""}
{"id": "2676615", "revid": "6923", "url": "https://it.wikipedia.org/wiki?curid=2676615", "title": "Benelli 500 Quattro", "text": ""}
{"id": "2676621", "revid": "6923", "url": "https://it.wikipedia.org/wiki?curid=2676621", "title": "Benelli 500 LS", "text": ""}
{"id": "2676624", "revid": "6923", "url": "https://it.wikipedia.org/wiki?curid=2676624", "title": "Benelli 504 Sport", "text": ""}
{"id": "2676628", "revid": "6923", "url": "https://it.wikipedia.org/wiki?curid=2676628", "title": "Moto Guzzi GTS 350", "text": ""}
{"id": "2676631", "revid": "6923", "url": "https://it.wikipedia.org/wiki?curid=2676631", "title": "Moto Guzzi GTS 400", "text": ""}
{"id": "2676633", "revid": "6923", "url": "https://it.wikipedia.org/wiki?curid=2676633", "title": "Benelli 350 RS", "text": ""}
{"id": "2676635", "revid": "1776051", "url": "https://it.wikipedia.org/wiki?curid=2676635", "title": "Another Stranger Me", "text": "Another Stranger Me \u00e8 un singolo della band tedesca Blind Guardian appartenente all'album del 2006 A Twist in the Myth. Il singolo contiene, oltre alla canzone stessa, due demo di due brani presenti nell'album (\"Lionheart\" e \"The Edge\"), \"All The King's Horses\" (presente solamente come bonus track nella versione giapponese dell'album) e una cover di \"Dream a Little Dream of Me\".\nComponenti.\nAi quale si aggiunge, come componente esterno al gruppo:\nVideo.\nIl video di Another Stranger Me \u00e8 stato diretto dal regista Ivan Colic seguendo un'ispirazione stilista dei Noir degli anni venti. Nel video, un detective indaga su di un omicidio il cui colpevole si scopre infine essere lo stesso detective con una sua doppia personalit\u00e0. Gli stessi componenti della band appaiono nel video con vestiti dell'epoca."}
{"id": "2676638", "revid": "6923", "url": "https://it.wikipedia.org/wiki?curid=2676638", "title": "Benelli 354 Sport", "text": ""}
{"id": "2676639", "revid": "6923", "url": "https://it.wikipedia.org/wiki?curid=2676639", "title": "Benelli 354 Turismo", "text": ""}
{"id": "2676640", "revid": "767487", "url": "https://it.wikipedia.org/wiki?curid=2676640", "title": "Marky Ramone &amp; the Speedkings", "text": "I Marky Ramone &amp; the Speedkings erano un gruppo punk revival formatosi nel 2001. Hanno pubblicato due album studio ed alcuni singoli prima dello scioglimento avvenuto nel 2004."}
{"id": "2676642", "revid": "287204", "url": "https://it.wikipedia.org/wiki?curid=2676642", "title": "Nemzeti Bajnoks\u00e1g I 2003-2004", "text": "Ledizione 2003-2004 del Nemzeti Bajnoks\u00e1g I vide la vittoria finale del Ferencv\u00e1ros.\nIl campionato era articolato in due fasi distinte: nella prima le dodici squadre si affrontavano in un girone all'italiana con partite di andata e ritorno. Al termine di questa prima fase le prime sei formavano un altro girone all'italiana che valeva per l'assegnazione dello scudetto e delle posizioni di vertice. Le ultime sei, invece, lottavano per non retrocedere. Infatti le ultime due di quest'ultimo raggruppamento dovevano giocare uno spareggio con due squadre della Nemzeti Bajnoks\u00e1g II per l'accesso al successivo campionato.\nCapocannoniere del torneo fu Mih\u00e1ly T\u00f3th del FC Sopron con 17 reti."}
{"id": "2676643", "revid": "6923", "url": "https://it.wikipedia.org/wiki?curid=2676643", "title": "Benelli 354", "text": ""}
{"id": "2676644", "revid": "339392", "url": "https://it.wikipedia.org/wiki?curid=2676644", "title": "PC portatile", "text": ""}
{"id": "2676645", "revid": "6923", "url": "https://it.wikipedia.org/wiki?curid=2676645", "title": "Benelli 654", "text": ""}
{"id": "2676646", "revid": "6923", "url": "https://it.wikipedia.org/wiki?curid=2676646", "title": "Benelli 654 Sport", "text": ""}
{"id": "2676648", "revid": "111373", "url": "https://it.wikipedia.org/wiki?curid=2676648", "title": "Moto Guzzi GTS", "text": ""}
{"id": "2676653", "revid": "6923", "url": "https://it.wikipedia.org/wiki?curid=2676653", "title": "Moto Guzzi 250 TS", "text": ""}
{"id": "2676654", "revid": "1442080", "url": "https://it.wikipedia.org/wiki?curid=2676654", "title": "Perdido Street Station", "text": "Perdido Street Station \u00e8 un romanzo fantastico del 2000 dello scrittore britannico China Mi\u00e9ville, il secondo da lui scritto e il primo ambientato nel \"Bas-Lag\", un mondo immaginario caratterizzato dalla presenza combinata della magia (qui chiamata \"taumaturgia\") e di una tecnologia di tipo \"steampunk\". Si tratta di un'opera \"weird fiction\" che mischia fantasy, fantascienza e horror, anche se \u00e8 maggiormente ascrivibile al fantasy.\nIn un'intervista, Mi\u00e9ville ha descritto il romanzo come \"un mondo \"fantasy\" con un livello tecnologico dell'era vittoriana. Piuttosto che un mondo feudale, \u00e8 un mondo capitalista proto-industriale con una sorta di stato di polizia piuttosto infame\"\nIl romanzo ottenne la candidatura per i premi Nebula e Hugo del 2002, e vinse il \"Premio August Derleth\" della \"British Fantasy Society\" nel 2000, il Premio Arthur C. Clarke nel 2001, il \"Premio Ignotus Award\" nel 2002 e il \"Kurd La\u00dfwitz Award\" nel 2003. Inoltre, gli \u00e8 stato assegnato l\"'Amazon.com Editors' Choice Award\" per la fantasy nel 2001.\nIn Italia \u00e8 stato pubblicato nel 2003 dalla Fanucci Editore all'interno della collana Immaginario Solaria (n.8), con la traduzione di Elisa Villa\nTrama.\nIsaac Dan der Grimnebulin \u00e8 un eccentrico scienziato che vive nella citt\u00e0 di New Crobuzon intrattenendo una relazione clandestina con la khepri (una specie di donne-coleottero) Lin. Mentre a Lin, una scultrice, viene chiesto di creare un ritratto del boss della malavita Mister Motley, ad Isaac si prospetta un'opportunit\u00e0 irripetibile: viene contattato dal garuda Yagharek, una specie di uomo-uccello, che gli chiede di restituirgli le ali, che gli sono state amputate dalla sua trib\u00f9 come punizione per un crimine che, secondo le sue parole, non ha equivalenti umani.\nIsaac \u00e8 stimolato dalla sfida apparentemente impossibile, e inizia a radunare nel suo laboratorio tutti gli esseri capaci di volare che riesce a rintracciare, con l'intenzione di studiarli. Tra questi riceve anche una misteriosa larva multicolore trafugata in modo illegale. Dopo vari inutili tentativi di alimentare lo strano bruco, Isaac scopre che esso si ciba unicamente di una particolare droga allucinogena, la \"merdasogni\", e quando riesce a procurargliela, la creatura inizia a trasformarsi in un pericolosissimo e mostruoso insetto-farfalla che si ciba dei sogni degli esseri senzienti, lasciandoli in uno stato di apatia catatonica. In seguito scoprir\u00e0 che la droga allucinogena di cui si era cibata la larva \u00e8 in effetti prodotta dagli adulti di questa pericolosa specie, e che il misterioso Mr. Motley ne possiede altri quattro esemplari. Quando anche le altre larve completano la metamorfosi, l'intera citt\u00e0 viene terrorizzata dalle pericolose creature, finch\u00e9 lo stesso Isaac trover\u00e0 un modo per fermarle."}
{"id": "2676656", "revid": "287204", "url": "https://it.wikipedia.org/wiki?curid=2676656", "title": "Sh2-260", "text": "Sh2-260 \u00e8 una nebulosa a emissione visibile nella costellazione di Orione.\nSi trova nella parte settentrionale della costellazione, al confine con il Toro; \u00e8 individuabile circa 1\u00b0 ad est della stella , facente parte dell'asterismo dello Scudo di Orione. La sua declinazione non \u00e8 particolarmente settentrionale e ci\u00f2 fa s\u00ec che essa possa essere osservata agevolmente da entrambi gli emisferi celesti, sebbene gli osservatori dell'emisfero boreale siano leggermente pi\u00f9 avvantaggiati; il periodo in cui raggiunge la pi\u00f9 alta elevazione sull'orizzonte \u00e8 compreso fra i mesi di ottobre e febbraio.\nSi tratta di una nebulosa di aspetto filamentoso ed estremamente debole, tanto che occorrono strumenti sensibili alla lunghezza d'onda dell'infrarosso per poterla riprendere; mostra un colore marcatamente rosso ed \u00e8 situata in direzione della parte meridionale della N del Toro di cui potrebbe far parte. Se la nebulosa \u00e8 fisicamente connessa alla Nube del Toro, la sua distanza \u00e8 di circa 140\u00a0parsec (456\u00a0anni luce). Alla distanza di 150\u00a0parsec si trova anche la vicina HD\u00a031411, una stella bianca di sequenza principale di classe spettrale A0V situata sul bordo sudorientale della nube."}
{"id": "2676659", "revid": "1573940", "url": "https://it.wikipedia.org/wiki?curid=2676659", "title": "Shahrest\u0101n di Abadan", "text": "Lo shahrest\u0101n di Abadan (in farsi \u0634\u0647\u0631\u0633\u062a\u0627\u0646 \u0622\u0628\u0627\u062f\u0627\u0646) \u00e8 uno dei 26 \"shahrest\u0101n\" del Kh\u016bzest\u0101n, in Iran. Il capoluogo \u00e8 Abadan. Lo shahrest\u0101n \u00e8 suddiviso in 2 circoscrizioni (\"bakhsh\"):"}
{"id": "2676663", "revid": "1869172", "url": "https://it.wikipedia.org/wiki?curid=2676663", "title": "Massimo Bertarelli", "text": "Biografia.\nGiornalista professionista, inizi\u00f2 la sua carriera nel 1964 come redattore al \"Guerin Sportivo\".\nNel 1974 fu tra i fondatori - insieme a Indro Montanelli e Mario Cervi - de \"Il Giornale\": su questa testata si occup\u00f2 delle rubriche \"Film in Tv\", \"Guida ai film\" e \"Il dito nel video\", collaborando in seguito a una video-rubrica cinematografica settimanale per il sito de \"Il Fatto Quotidiano\".\nFu inoltre ospite fisso della trasmissione di cinema \"Cinematografo\" in onda su Rai 1 il venerd\u00ec sera e condotta da Gigi Marzullo."}
{"id": "2676664", "revid": "765341", "url": "https://it.wikipedia.org/wiki?curid=2676664", "title": "Platanthera", "text": "Platanthera \u00e8 un genere di piante angiosperme monocotiledoni appartenenti alla famiglia delle Orchidacee, dall'aspetto di piccole erbacee perenni con infiorescenza multiflora.\nEtimologia.\nIl nome del genere deriva dal greco e fa riferimento alla forma delle antere del fiore (\u201cfiore ad antere larghe e piatte\u201d).\n&lt;br&gt;\nIl nome \u00e8 stato proposto dal botanico francese Louis Claude Marie Richard (1754 \u2013 1821) nella pubblicazione dal titolo \"\u201dDe Orchideis Europaeis Annotationes\u201d\" del 1817.\nDescrizione.\n&lt;br&gt;\nLe piante di questo genere raggiungono raramente il metro di altezza. La forma biologica prevalente \u00e8 geofita bulbosa (G bulb), ossia sono piante perenni erbacee che portano le gemme in posizione sotterranea. Durante la stagione avversa non presentano organi aerei e le gemme si trovano in organi sotterranei chiamati bulbi, organi di riserva che annualmente producono nuovi fusti, foglie e fiori. Sono orchidee terrestre in quanto contrariamente ad altre specie pi\u00f9 esotiche, non sono \u201cepifite\u201d, ossia non vivono a spese di altri vegetali di maggiori proporzioni\nRadici.\nLe radici sono secondarie da bulbo. Sono carnose e sottili.\nFoglie.\nLe foglie sono tutte intere a nervature parallele; la forma delle foglie basali \u00e8 diversa da quelle cauline (dimorfismo fogliare).\nInfiorescenza.\nL'infiorescenza \u00e8 una spiga semplice, glabra e allungata con diversi fiori relativamente spaziati. I fiori sono posti alle ascelle di brattee strettamente lanceolate e sono pedicellati. I fiori inoltre sono resupinati, ruotati sottosopra tramite torsione del pedicello; in questo caso il labello \u00e8 volto in basso. \nFiore.\nI fiori sono ermafroditi ed irregolarmente zigomorfi, pentaciclici (perigonio a 2 verticilli di tepali, 2 verticilli di stami (di cui uno solo fertile \u2013 essendo l'altro atrofizzato), 1 verticillo dello stilo). Il colore dei fiori \u00e8 vario (bianco, verde, giallo-verde, rosa, violetto o arancione) e spesso sono profumati (specialmente di notte).\nFrutti.\nIl frutto \u00e8 una capsula globosa e pedicellata con diverse coste ed \u00e8 deiscente per alcune di queste. Al suo interno sono contenuti numerosi minutissimi semi piatti. Questi semi sono privi di endosperma e gli embrioni contenuti in essi sono poco differenziati in quanto formati da poche cellule. Queste piante vivono in stretta simbiosi con micorrize endotrofiche, questo significa che i semi possono svilupparsi solamente dopo essere infettati dalle spore di funghi micorrizici (infestazione di ife fungine). Questo meccanismo \u00e8 necessario in quanto i semi da soli hanno poche sostanze di riserva per una germinazione in proprio..\nBiologia.\nLa riproduzione di questa pianta pu\u00f2 avvenire in due modi: \nDistribuzione e habitat.\nOltre all'Italia (3 specie) e all'Europa (7 - 8 specie), le altre specie di questo genere sono presenti nel Nord Africa, Asia temperata, l'arcipelago Malese, la Nuova Guinea, Centro e Nord America (da 10 a 30 specie secondo i vari autori) e Cina (con la maggioranza di specie endemiche: una ventina).\n&lt;br&gt;\nIl genere non ha un habitat prevalente: i suoli possono essere acidi oppure basici, l'habitat pu\u00f2 essere il bosco o la foresta ombrosa e fresca, oppure le zone paludose o anche pi\u00f9 a nord la tundra. In tutti i casi i suoli devono essere mediamente umidi (queste piante evitano i luoghi asciutti o il deserto). Le radici carnose di queste orchidee possono immagazzinare quantit\u00e0 di acqua solo per brevi periodi di siccit\u00e0.\n&lt;br&gt;\nDelle 3 specie spontanee della flora italiana solo 2 vivono sull'arco alpino. La tabella seguente mette in evidenza alcuni dati relativi all'habitat, al substrato e alla diffusione di questi fiori relativamente allo specifico areale alpino.\nTassonomia.\nIl genere \"Platanthera\" comprende oltre 140 specie, diffuse soprattutto nell'emisfero settentrionale, tre delle quali sono spontanee del territorio italiano.\n&lt;br&gt;\nQuesto \u00e8 un genere di difficile classificazione anche a causa dei molti ibridi interspecifici. Inizialmente queste orchidee erano collocate nel genere \"Orchis\" in quanto avevano in comune la forma dello sperone. Un altro genere imparentato con \"Platanthera\" \u00e8 il genere \"Habenaria\" (non presente in Italia).\nSpecie spontanee della flora italiana.\nPer meglio comprendere ed individuare le varie specie del genere (solamente per le specie spontanee della flora italiana) l'elenco che segue utilizza in parte il sistema delle chiavi analitiche.\nVariabilit\u00e0 e ibridi.\nLe specie di questo genere possono dar luogo a fenomeni di ibridazione con altre specie dello stesso genere; ma anche con specie di altri generi. L'elenco che segue indica alcuni \u201cgeneri ibridi\u201d legati alla \"Platanthera\" (le denominazioni seguenti sono riconosciute come valide dalla \"World Checklist\" dei Kew Gardens):\nGeneri simili.\nUn genere abbastanza vicino \u00e8 \"Gymnadenia\": si differenzia soprattutto per il labello trilobato e i fiori rosati. L'altro genere ancora pi\u00f9 strettamente imparentato \u00e8 \"Orchis\": in questo genere i retinacoli sono protetti da borsicule rostellari (in \"Platanthera\" i retinacoli sono \u201cnudi\u201d).\nConservazione.\nCome tutte le orchidee \u00e8 una specie protetta e quindi ne \u00e8 vietata la raccolta e il commercio ai sensi della Convenzione sul commercio internazionale delle specie minacciate di estinzione (CITES)."}
{"id": "2676666", "revid": "287204", "url": "https://it.wikipedia.org/wiki?curid=2676666", "title": "Artion Poci", "text": ""}
{"id": "2676670", "revid": "46291", "url": "https://it.wikipedia.org/wiki?curid=2676670", "title": "Specie di Platanthera", "text": "Elenco delle specie di \"Platanthera\"."}
{"id": "2676682", "revid": "155634", "url": "https://it.wikipedia.org/wiki?curid=2676682", "title": "Alan Mullery", "text": "Carriera.\nDa calciatore gioc\u00f2 complessivamente 8 stagioni nel Fulham e 6 nel Tottenham Hotspur; di entrambe \u00e8 stato il capitano.\nCon gli \"Spurs\" collezion\u00f2 373 presenze e 30 gol vincendo la Coppa UEFA 1971-1972 (segnando un gol nella finale di ritorno), una FA Cup ed una League Cup.\nNell' disput\u00f2 il e il , indossando una volta la fascia di capitano. Mullery detiene anche un record personale: \u00e8 stato il primo calciatore inglese ad essere espulso in una partita internazionale, nel 1968 contro la .\nAppesi gli scarpini al chiodo intraprese la carriera di allenatore, ma non allen\u00f2 mai squadre di prima fascia.\nAttualmente \u00e8 un commentatore televisivo e lavora per Sky Sports."}
{"id": "2676685", "revid": "1573940", "url": "https://it.wikipedia.org/wiki?curid=2676685", "title": "Episodi di Black Jack 21", "text": "Questa \u00e8 una lista degli episodi dell'anime \"Black Jack 21\"."}
{"id": "2676686", "revid": "486946", "url": "https://it.wikipedia.org/wiki?curid=2676686", "title": "Superstellino", "text": ""}
{"id": "2676687", "revid": "4175", "url": "https://it.wikipedia.org/wiki?curid=2676687", "title": "Serie A 1952-1953 (rugby a 15)", "text": "La serie A 1952-53 fu il 23\u00ba campionato nazionale italiano di rugby a 15 di prima divisione.\n a girone unico, vide la terza vittoria consecutiva del .\nIn tale torneo debutt\u00f2 in massima serie il , che introdusse il primo accordo di sponsorizzazione commerciale nel rugby italiano, legando il nome della squadra a quello della ditta meccanica Garbuio.\nPer decidere la squadra campione fu necessario ricorrere a uno spareggio in campo neutro, in quanto e erano giunte prime a pari merito a quota 28 punti; nell'incontro, tenutosi a Bologna, prevalse la squadra veneta che si laure\u00f2 campione d'Italia per la terza volta consecutiva e terza assoluta.\nA finire in serie B furono i napoletani della , compagine nata appena un paio di stagioni prima sulle ceneri del defunto Napoli Rugby."}
{"id": "2676689", "revid": "121836", "url": "https://it.wikipedia.org/wiki?curid=2676689", "title": "William Cavendish, I duca del Devonshire", "text": ""}
{"id": "2676693", "revid": "121836", "url": "https://it.wikipedia.org/wiki?curid=2676693", "title": "William Cavendish, II duca del Devonshire", "text": ""}
{"id": "2676695", "revid": "1776051", "url": "https://it.wikipedia.org/wiki?curid=2676695", "title": "The Islander", "text": "The Islander \u00e8 il quinto singolo estratto dall'album \"Dark Passion Play\" del gruppo musicale finlandese Nightwish. Il singolo \u00e8 stato pubblicato il 21 maggio 2008 mentre il video il 14 aprile 2008."}
{"id": "2676696", "revid": "121836", "url": "https://it.wikipedia.org/wiki?curid=2676696", "title": "William Cavendish, III duca del Devonshire", "text": ""}
{"id": "2676698", "revid": "121836", "url": "https://it.wikipedia.org/wiki?curid=2676698", "title": "William Cavendish, IV duca del Devonshire", "text": ""}
{"id": "2676701", "revid": "121836", "url": "https://it.wikipedia.org/wiki?curid=2676701", "title": "William Cavendish, V duca del Devonshire", "text": ""}
{"id": "2676702", "revid": "121836", "url": "https://it.wikipedia.org/wiki?curid=2676702", "title": "William Cavendish, VI duca del Devonshire", "text": ""}
{"id": "2676719", "revid": "104458", "url": "https://it.wikipedia.org/wiki?curid=2676719", "title": "Th\u00e9odore de Saussure", "text": ""}
{"id": "2676725", "revid": "466539", "url": "https://it.wikipedia.org/wiki?curid=2676725", "title": "Cleidomanzia", "text": "La cleidomanzia era un metodo di divinazione che si faceva per mezzo delle chiavi.\nEtimologia.\nIl termine deriva dal greco \" (\"kl\u00e9is\")\" che significa \"chiave\".\nStoria.\nSi sa molto poco di questa divinazione. Si sa solamente che si praticava nel Cristianesimo pi\u00f9 o meno in questo modo, secondo Martin Antoine Del Rio: se qualcuno era sospettato di qualche furto o altro delitto, si prendeva una chiave intorno alla quale si arrotolava una carta su cui era scritto il nome della persona sospetta; poi si legava questa chiave insieme ad una Bibbia che si poneva nelle mani di una vergine, si pronunciavano poi certe parole sottovoce tra le quali c'era il nome dell'accusato e nel pronunciare questo nome si osservava in che modo si muovesse la carta."}
{"id": "2676726", "revid": "767487", "url": "https://it.wikipedia.org/wiki?curid=2676726", "title": "Giovanni Vincenzi", "text": "Carriera.\nClub.\nTerzino, crebbe nelle giovanili del con cui nella prima met\u00e0 degli anni venti esord\u00ec in Prima Divisione, l'allora massimo livello del campionato italiano. Nel 1927 pass\u00f2 al , con cui vinse uno scudetto, e nel 1929 si trasfer\u00ec al , dove rimase per 6 stagioni collezionando 169 presenze, tutte in Serie A. Chiuse la carriera con una stagione all'Ambrosiana-Inter e una nell'Alfa Romeo di Milano.\nIn Napoli-Ambrosiana Inter del 1935 strinse la mano al capitano dei lombardi Giuseppe Meazza anzich\u00e9 fare il saluto fascista e per questo fu ammonito.\nNazionale.\nOttenne una presenza in Nazionale il 20 gennaio 1924 in Italia-Austria (0-4)."}
{"id": "2676729", "revid": "599013", "url": "https://it.wikipedia.org/wiki?curid=2676729", "title": "Jelena Nikoli\u0107", "text": "Gioca nel ruolo di schiacciatrice nel .\nCarriera.\nJelena Nikoli\u0107 fa il suo esordio nel campionato serbo-montenegrino nel 1997 con la maglia dell'Obdojka\u0161ki Klub Obili\u0107, squadra alla quale resta legata per tre stagioni. Nella stagione 1999-2000 lascia la terra natia per trasferirsi in Italia, giocando nella Pallavolo Reggio Emilia, in serie A1. Nel 2000 fa il suo esordio nella nazionale serbo-montenegrina; dopo tre stagioni in Emilia, viene ingaggiata dal Volley Bergamo e poi dalla Joy Volley Vicenza. Nella stagione 2004-05 lascia l'Italia per trasferirsi in Francia, nel Racing Club de Cannes: con il club provenzale vince un campionato e una Coppa di Francia.\nNella stagione 2005-06 \u00e8 in Giappone, nelle , squadra militante nel massimo campionato. Con la nazionale raggiunge sorprendentemente il terzo posto al campionato mondiale 2006. Nella stagione 2006-07 \u00e8 nuovamente in Italia nel Volley Club Padova, mentre con la nazionale, diventata nel frattempo solo Serbia dopo il distacco dal Montenegro, ottiene la medaglia d'argento al campionato europeo 2007, perdendo in finale contro l'Italia.\nDopo una stagione passata in Giappone nelle Takefuji Bamboo, al termine della quale partecipa ai Giochi della XXIX Olimpiade di Pechino, viene ingaggiata nel campionato 2008-09 dal club turco del Vak\u0131fBank G\u00fcne\u015f Sigorta Spor Kul\u00fcb\u00fc; con la squadra nazionale nel 2010 vince la medaglia d'oro all'European League 2010, dove viene premiata come miglior giocatrice. Nella stagione 2010-11 si aggiudica la Champions League, dove risulta essere anche la miglior realizzatrice; nel 2011 vince con la nazionale la medaglia di bronzo al World Grand Prix e l'oro al campionato europeo. Dopo una stagione di break per maternit\u00e0, ritorna a giocare a pallavolo con la nazionale, vincendo la medaglia di bronzo al World Grand Prix 2013. Ritorna a giocare anche nel Vak\u0131fBank Spor Kul\u00fcb\u00fc nell'annata 2013-14, aggiudicandosi la Supercoppa turca, la Coppa del Mondo per club, la Coppa di Turchia e il campionato.\nNella stagione 2014-15 si trasferisce in Azerbaigian, vestendo la maglia dell'Az\u0259ryol Voleybol Klubu; con la nazionale vince la medaglia di bronzo ai I Giochi europei e al campionato europeo e quella d'argento alla Coppa del Mondo. Ritorna in Turchia nella stagione seguente, questa volta giocando per il ; con la nazionale si aggiudica la medaglia d'argento ai Giochi della XXXI Olimpiade di Rio de Janeiro.\nNel campionato 2016-17 ritorna nella massima divisione italiana, ingaggiata dal Promoball Volleyball Flero, mentre nella stagione successiva si accasa al , nella Voleybol 1. Ligi."}
{"id": "2676730", "revid": "131358", "url": "https://it.wikipedia.org/wiki?curid=2676730", "title": "Gran Premio motociclistico di Olanda 1997", "text": ""}
{"id": "2676732", "revid": "118934299", "url": "https://it.wikipedia.org/wiki?curid=2676732", "title": "Richard Barry Parker", "text": "Biografia.\nParker nacque a Chesterfield nel 1867, figlio del direttore bancario Robert Parker. Fece esperienza al T.C. Simmonds Atelier of Art in Derby e nello studio di George Faulkner Armitage in Altrincham. Nel 1891 raggiunse il padre a Buxton, dove progett\u00f2 per lui tre grandi case.\nNel 1896 ebbe inizio la collaborazione tra Parker e Raymond Unwin, che era anche suo cognato, in quanto ne aveva sposato la sorella Ethel nel 1893.\nUna delle prime commesse affidategli riguardava la progettazione e la costruzione di una grande casa di campagna per la famiglia dell'imprenditore di ceramiche Charles Frederick Goodfellow a Clayton Staffordshire. Terminati i lavori nel 1899, la casa diede agli architetti l'opportunit\u00e0 di inserire numerosi elementi caratterizzanti, come la corte interna porticata e le forniture personalizzate riconducibili alla tradizione Arts and Crafts.\nLa casa era nominata originariamente Goodfellow House, dal nome del primo proprietario. Quando, nel 1926, la propriet\u00e0 venne comprata da un altro produttore di ceramiche, Arthur Colley Austin Shorter, questi volle rinominarla Chetwynd House, denominazione che attualmente conserva. La seconda moglie di Shorter era la designer ceramista Clarice Cliff, ed \u00e8 proprio con la sua figura che ancora oggi l'edificio \u00e8 maggiormente identificabile, soprattutto per quanto riguarda l'impronta lasciata nei giardini, su cui lavor\u00f2 negli anni della pensione del marito e dopo la sua morte.\nParker e Unwin collaborarono inoltre alla stesura di scritti architettonici, tra cui \"The Art of Building a Home ('L'Arte di Costruire una Casa')\" del 1901, in cui si applicavano i fondamenti dell'Arts and Crafts Movement all'edilizia per la classe operaia.\nNel 1902 vennero contattati dai filantropi Joseph e Benjamin Seebohm Rowntree per la progettazione di un villaggio modello a New Earswick, vicino a York, e l'anno successivo venne data loro la possibilit\u00e0 di partecipare alla creazione di Letchworth, quando la prima Garden City Company domand\u00f2 loro la stesura di un piano.\nNel 1903 parteciparono alla \"Cottages Near a Town Exhibit('Mostra di cottages vicino ad una Citt\u00e0)\" per la Northern Art Workers Guild di Manchester. Nel 1904, dopo che i loro progetti vennero approvati, aprirono un secondo ufficio a Baldock. L'anno successivo, vennero invitati da Henrietta Barnett a progettare il nuovo Hampstead Garden Suburb, lavorando in associazione con Edwin Lutyens.\nNel Maggio 1914 termina la Partnership tra Parker e Unwin, dato che quest'ultimo era oramai sempre pi\u00f9 impegnato nel settore dei lavori pubblici. Parker continu\u00f2 la propria esperienza di pianificatore, fornendo consulenze a Oporto, in Portogallo nel 1915 e a San Paolo (Brasile) del Brasile nel periodo 1917-1919. Dal 1927 collabor\u00f2 con il Manchester City Council per lo sviluppo di Wythenshawe, dove ebbe incarico continuativo sino al 1941. Richard Barry Parker mor\u00ec nel 1947 a Letchworth, all'et\u00e0 di 80 anni."}
{"id": "2676733", "revid": "287204", "url": "https://it.wikipedia.org/wiki?curid=2676733", "title": "Ulo Sooster", "text": ""}
{"id": "2676736", "revid": "367445", "url": "https://it.wikipedia.org/wiki?curid=2676736", "title": "Film pornografici", "text": ""}
{"id": "2676741", "revid": "306856", "url": "https://it.wikipedia.org/wiki?curid=2676741", "title": "Kudos", "text": "Il termine inglese kudos deriva dal greco antico (traslitt.: \"k\u0177dos\"), col significato originario di \"gloria\", fama, \"rinomanza\", acquisita soprattutto in guerra, implicando, quindi, un riconoscimento pubblico positivo per le proprie azioni. Il termine \u00e8 di uso comune in vari ambiti lessicali nei paesi anglofoni: nell'inglese britannico (dove si pronuncia ) indica \"la pubblica ammirazione che una persona riceve come risultato di una particolare conquista o posizione nella societ\u00e0\", mentre nell'inglese americano (pron. , o ) indica \"la lode, l'ammirazione, e la fama ricevuti per un risultato\". Il termine \"kudos\", in origine singolare, viene spesso usato nella lingua inglese come se fosse plurale, dato che termina per \"-s\": di conseguenza, ne \u00e8 stato ricavato anche un nuovo singolare, \"kudo\".\nDiffusione del termine.\nIl termine si diffuse negli anni venti nel mondo anglosassone attraverso il giornalismo, soprattutto nei titoli degli articoli.\nIl suo uso si \u00e8 esteso nell'ambito aziendale, per indicare i risultati raggiunti. \nIl vocabolo si \u00e8 affermato anche in ambito web, per indicare una valutazione (una sorta di \"punteggio\") dato agli utenti di social network (ad esempio in MySpace o in Strava come in Reddit) agli interventi pubblicati, a servizi online, a videogiochi, o anche come feedback per campagne di web marketing.\nIn alcuni casi, specie nei contesti aziendali, il termine kudos pu\u00f2 essere rafforzato dal termine \"spaziale\". Spesso, questo epiteto, viene condiviso ad alta voce nei luoghi di lavoro in modo che il diretto interessato ne venga cos\u00ec a conoscenza. Nell'universo aziendale anglosassone, viene affiancato da suoni onomatopeici che rimandano a vecchi effetti speciali della cinematografia fantascientifica degli anni 70 (es. suono dell'arma laser nel momento in cui viene esplosa)."}
{"id": "2676743", "revid": "767487", "url": "https://it.wikipedia.org/wiki?curid=2676743", "title": "I giorni cantati", "text": "I giorni cantati \u00e8 un film del 1979 diretto da Paolo Pietrangeli.\nTrama.\nMarco, un cantautore molto famoso ai tempi del '68, in seguito ad uno sfiorato incidente in autostrada sale sul tettuccio della sua automobile cominciando a cantare i primi tre numeri. Andato invano il tentato suicidio, cerca di riprendere in mano la propria vita stando a contatto con gli altri colleghi cantautori e con il contesto politico del suo tempo. Deluso da ci\u00f2 che ha ritrovato decide di lasciare tutto per unirsi ad un gruppo di giovani che occupano l'appartamento a fianco al suo: Guglielmo, Luca e Costanza. In loro compagnia riesce a trovare la sua vena compositiva, accorgendosi che la sua vita \u00e8 nel mezzo tra l'astrazione completa dalle cose ed il bisogno di esse. Angela, la moglie, dopo una lunga attesa decide di continuare a vivere fingendo che Marco sia tornato. Isolato dai tre ragazzi dopo una notte di sesso, Marco decide di fare ritorno, ma il suo mondo e sua moglie hanno ormai deciso di abbandonarlo. Nell'ultima sequenza vediamo il seguito della prima scena, con Marco che, sempre accompagnandosi con la chitarra sul tetto dell'automobile, continua la sua enumerazione cantata davanti ad una fila di auto bloccate.\nCuriosit\u00e0.\nSi segnala una breve interpretazione di Roberto Benigni nel ruolo di un professore, collega della moglie di Marco, con cui condivide la frustrazione nei confronti del proprio lavoro e del comportamento degli studenti.\nNei titoli di coda, la produzione ringrazia, tra gli altri, il Folk Studio di Roma, noto locale dell'epoca, tempio della musica popolare e della canzone politica."}
{"id": "2676744", "revid": "2202610", "url": "https://it.wikipedia.org/wiki?curid=2676744", "title": "Hy-Brasil", "text": "Hy-Brasil (nota anche come Hy-Breasal, Hy-Brasile, Hy-Breasil o Brazir) \u00e8 un'isola leggendaria che si pensava esistesse nell'Oceano Atlantico. Per secoli si ritenne la sua esistenza certa tanto che molti geografi la disegnarono sulle loro carte fino alla seconda met\u00e0 dell'ottocento. Generalmente si ritenne che Hy-Brasil si trovasse nel mezzo dell'oceano, a centinaia di miglia a ovest dell'Irlanda, anche se non manc\u00f2 chi ne segn\u00f2 la posizione a poca distanza dalle Azzorre.\nRappresentazione.\nL'isola, rappresentata sempre con un cerchio con un canale che scorre nel mezzo, apparve per la prima volta su una mappa di Angelino Dalorto nel 1325, sotto il nome di \"Bracile\". Successivamente apparve nell'Atlante Catalano del 1375 che la identific\u00f2 come due isole distinte e separate ma con lo stesso nome, \"Ihla de Brasil\". Nel 1572 l'isola apparve anche nella mappa di Abraham Ortelius, considerato da molti il creatore dell'atlante moderno. Nella carta dei fratelli Pizigani del 1367 il nome \"Brazil\" \u00e8 dato, oltre che a Hy-Brasil, ad altre due isole: Mam, posta ad ovest del canale della Manica e ad una delle isole Azzorre, Terceira.\nDopo il 1865 l'isola continu\u00f2 ad apparire su alcune mappe, ma la sua posizione non pot\u00e9 essere verificata con certezza. Tuttavia, nel corso dei secoli, le storie che circolarono su questa fantomatica isola parlavano di essa come la casa di una civilt\u00e0 ricca e progredita, anche se i racconti presentavano numerose differenze tra di essi.\nEtimologia del nome.\nL'etimologia dei nomi \"Brasil\" e \"Hy-Brasil\" \u00e8 sconosciuta, ma si pensa provenga dalla tradizione irlandese, secondo la quale la parola \"U\u00ed Breasail\" (che significa \"discendenti (\"i.e.\", clan) del Breasal\"), indicava uno degli antichi clan del Nord-Est Irlandese.Cfr. Nell'antico irlandese: \"\u00cd\": isola; \"bres\": bellezza, valore, grande, potenza.\nNonostante la somiglianza, il nome del Brasile non ha nessun collegamento con la mitica isola. All'inizio venne chiamata Ilha de Vera Cruz (\"Isola della Vera Croce\") e dopo Terra de Santa Cruz (\"Isola della Croce Sacra\") dagli esploratori Portoghesi che la scoprirono. Dopo qualche decennio, si inizi\u00f2 a chiamarla \"Brazil\" (Brasil, in Portoghese) a causa dello sfruttamento degli alberi di Pernambuco (Brazilwood), a quel tempo unica esportazione dell'isola. In portoghese, il brazilwood \u00e8 chiamato \"pau-brasil\", con la parola \"brasil\", \"rosso come un tizzone\" la cui etimologia deriverebbe, secondo l'opinione comune, dal latino: dalla parola \"brasa\" (\"tizzone\") e dal suffisso \"-il\" (da \"-iculum\" o \"-ilium\").\nRicerche dell'isola.\nNel 1480 e nel 1481 partirono da Bristol due spedizioni per cercare l'isola; da una lettera del diplomatico spagnolo Pedro de Ayala si venne a sapere che la terra trovata da Giovanni Caboto, dopo la sua spedizione del 1497, era stata scoperta in passato da dei marinai di Bristol, lasciando intendere che le spedizioni avvenute diciassette anni prima erano andate a buon fine.\nNel 1674 il capitano scozzese John Nisbet afferm\u00f2 di aver avvistato Hy-Brasil durante il suo viaggio dalla Francia all'Irlanda, riportando che l'isola era apparsa a lui e al suo equipaggio improvvisamente dopo essere stati avvolti da una misteriosa nebbia. Nisbet e il suo equipaggio decisero di esplorare l'isola, trascorrendovi un'intera giornata, e durante la visita incontrarono gli abitanti, che li rifornirono di oro e argento. Il capitano riport\u00f2 inoltre che l'isola era abitata da grandi conigli neri e da un misterioso mago che viveva in un castello di pietra costruito da lui stesso, anche se tutto ci\u00f2 si rivel\u00f2 essere un'invenzione dell'autore irlandese Richard Head.\nUna spedizione supplementare nel 1684 guidata dal capitano Alexander Johnson, tuttavia, conferm\u00f2 ci\u00f2 che il capitano Nisbet aveva visto. L'ultimo avvistamento documentato di Hy-Brasil risale al 1872, quando l'archeologo Thomas Johnson Westropp visit\u00f2 l'isola in ben tre occasioni, portandovi anche la sua famiglia. I registri di Westropp indicarono che l'isola aveva l'insolita tendenza a scomparire davanti agli occhi dei marinai.\nHy-Brasil era stata inoltre identificata come il Banco Porcupine, un bassofondo dell'Oceano Atlantico a 200 chilometri di distanza dall'Irlanda, scoperto nel 1862."}
{"id": "2676750", "revid": "486946", "url": "https://it.wikipedia.org/wiki?curid=2676750", "title": "Bollicina (personaggio)", "text": ""}
{"id": "2676774", "revid": "486946", "url": "https://it.wikipedia.org/wiki?curid=2676774", "title": "Ciuffino (Snorky)", "text": ""}
{"id": "2676776", "revid": "1904508", "url": "https://it.wikipedia.org/wiki?curid=2676776", "title": "Duca di Devonshire", "text": "Duca di Devonshire \u00e8 un titolo nobiliare britannico che rende Pari d'Inghilterra. Il titolo \u00e8 stato creato per l'aristocratica famiglia inglese Cavendish, una delle pi\u00f9 influenti e ricche famiglie nobiliari del regno britannico sin dal XVI secolo. Malgrado oggi la regione abbia mutato il nome da Devonshire a Devon, il titolo \u00e8 rimasto invariato e i duchi continuano ad essere appellati come duchi di Devonshire. Anche, da non confondere con il Conte di Devon.\nLa famiglia Cavendish, pur possedendo il titolo nominale riferito al Devonshire, aveva la gran parte dei suoi possedimenti terrieri nel Derbyshire.\nStoria.\nConti di Devonshire.\nIl secondogenito di Sir William Cavendish e Bess di Hardwick, William, venne creato, nel 1605, Barone Cavendish di Hardwick, grazie alle raccomandazioni di sua nipote, Arbella Stuart. Partecip\u00f2 alla colonizzazione delle Bermuda, e fu un sostenitore della colonizzazione della Virginia.\nLa morte di sua madre nel 1608 e la morte del fratello maggiore Henry nel 1616, gli diedero una grande fortuna. Era insieme a Giacomo I nel Wiltshire nel 1618, quando, il 2 agosto, fu creato Conte di Devonshire, mentre la corte alloggiava nel palazzo del vescovo di Salisbury; c'\u00e8 chi sostiene abbia pagato 10.000 sterline per ottenere il titolo.\nIl secondo figlio di William Cavendish, I conte di Devonshire, e della sua prima moglie Anne Keighley, William, venne educato dal filosofo Thomas Hobbes. Nominato cavaliere a Whitehall nel 1609, comp\u00ec, come tutti i giovani rampolli della sua epoca, un Grand Tour, insieme a Hobbes, dove scopr\u00ec la Francia e l'Italia. \nNel 1614, fu eletto deputato al Parlamento per il Derbyshire. Egli divenne Lord Luogotenente del Derbyshire nel 1619. Nel 1621 \u00e8 stato rieletto deputato per Derbyshire. Nel 1625 era presente al matrimonio di Carlo I con la principessa Enrichetta Maria.\nWilliam, il figlio maggiore di William Cavendish, II conte di Devonshire e di sua moglie Christiana, fu educato dalla madre con il suo vecchio tutore, padre Thomas Hobbes.\nVenne nominato Cavaliere del Bagno all'incoronazione di Carlo I nel 1625. Era luogotenente del Derbyshire dal 13 novembre 1638 al 22 marzo 1642.\nVenne esiliato nel 1642, ed i suoi beni furono sequestrati. Ritorn\u00f2 dal continente nel 1645, si present\u00f2 al Parlamento, dove fu perdonato per il suo negligenza nel 1646, e dovette pagare 5.000 sterline di multa.\nVisse in ritiro con la madre a Latimer, nel Buckinghamshire.\nSpos\u00f2 il 4 marzo 1639 Elizabeth, seconda figlia di William Cecil, II conte di Salisbury; questo matrimonio sanc\u00ec la prima unione tra la Casa di Cavemdish e la potente famiglia Cecil. \nDuchi di Devonshire.\nXVII secolo.\nSotto i regni di Carlo II Stuart e del fratello Giacomo II Stuart, Cavendish (noto come Lord Cavendish) si schier\u00f2 in Parlamento con il partito Whig, contrario alla politica filoromana degli Stuart. Cavendish fu uno strenuo promotore della Gloriosa Rivoluzione che nel 1688 port\u00f2 alla deposizione ed all'esilio del re cattolico Giacomo II; era stato proprio Cavendish, assieme ad altri sei gentiluomini, a redigere il celebre \"Invito a Guglielmo\", missiva con la quale si richiedeva l'intervento a Londra del governatore dei Paesi Bassi, il principe d'Orange e futuro Guglielmo III d'Inghilterra. In seguito alla rivoluzione, sotto il regno di Guglielmo III, Cavendish divenne Lord Steward e gli fu concesso il titolo di Duca di Devonshire.\nSi deve al Duca la riedificazione di Chatsworth House.\nXVIII secolo.\nFiglio maggiore ed erede del William Cavendish, I duca del Devonshire, e di sua moglie, Lady Mary Butler, William venne educato privatamente da precettori, in giovent\u00f9 viaggi\u00f2 all'estero intraprendendo un Grand Tour che tocc\u00f2 tappe come l'Austria, la Germania, i Paesi Bassi e l'Italia, visitando l'Universit\u00e0 di Padova nel 1691.\nRientrato in patria, nel 1695 venne eletto alla Camera dei Comuni inglese quale rappresentante del Derbyshire, rimanendo in carica sino al 1701, per poi passare dal 1702 alla rappresentanza di Castle Rising per il Parlamento di Gran Bretagna. Durante questo periodo come parlamentare, egli si interess\u00f2 in particolare alla sfera finanziaria dello Stato e nello specifico sugli effetti delle norme introdotte dal Parlamento e dalla Tesoreria a causa delle esigenze di guerra.\nIl ruolo preminente ricoperto da William Cavendish nella Camera dei Comuni faceva quasi presagire che avrebbe potuto sostituire sir Charles Hedges al ruolo di Segretario di Stato, ma ad ogni modo nel gennaio del 1702 venne prescelto alla carica di capitano degli yeomen della guardia, un incarico cerimoniale che gli fruttava 1.000 sterline all'anno. Convinto sostenitore della causa degli Hannover per la loro successione al trono britannico, il 5 maggio scrisse una lettera di ringraziamento all'elettrice Sofia.\nNelle elezioni del 1702 accett\u00f2 l'invito a candidarsi per lo Yorkshire. Durante questa sessione parlamentare, William Cavendish venne coinvolto in molti progetti legislativi, presentando il 9 dicembre 1702 un documento per incoraggiare e migliorare la produzione di vestiti da marinai in Inghilterra. Non manc\u00f2 contemporaneamente di favorire la riorganizzazione del partito Whig per meglio sostenere gli scontri politici del tempo.\nDopo un soggiorno nello Yorkshire durante l'estate del 1704, con un occhio di riguardo alle successive elezioni, nel 1705 fece ritorno a Londra per aiutare gli Whig col proprio sostegno politico.\nIl 18 agosto 1707 William Cavendish succedette al padre al titolo di \"II duca di Devonshire\" ed ebbe quindi il diritto di sedere nella Camera dei Lords. Il deputato James Brydges cos\u00ec comment\u00f2 questo passaggio: \"perdiamo con questo spostamento alla Camera dei Lords una buona fetta di membri della Camera dei Comuni, una perdita che non sar\u00e0 cos\u00ec facilmente riparata\". Due giorni dopo la morte del padre, Cavendish venne ammesso anche nel Consiglio Privato del Re e per due volte, dal 1716 al 1717 e dal 1725 al 1729 ricopr\u00ec la carica di Lord President of the Council. Durante questo periodo fece parte della commissione che si occupava dei rapporti d'unione tra Scozia ed Inghilterra.\nWilliam Cavendish era figlio maggiore ed erede del William Cavendish, II duca del Devonshire, e di sua moglie, Lady Rachel Russell e studi\u00f2 al New College di Oxford.\nIntraprese la carriera politica come il padre e il nonno divenendo deputato del Whig per la circoscrizione elettorale di Lostwithiel (1721-1724). Venne nominato Lord Steward of the Household (1723-1737), come gi\u00e0 aveva fatto suo padre, rappresent\u00f2 Grampound (1724-1727) e Huntingdonshire (1727-1729).\nIl 4 giugno 1729, alla morte del padre, gli succedette nel titolo di Duca di Devonshire e pass\u00f2 dunque alla Camera dei Lords. Nel 1731 entr\u00f2 a far parte del Consiglio Privato ed ebbe la carica di Lord del sigillo privato (1731-1733). Infine, sempre nel 1733, divenne cavaliere dell'Ordine della Giarrettiera. \u00c8 stato Lord Luogotenente d'Irlanda (1737-1747) e Lord Steward of the Household (1745-1749). Fu inoltre uno dei fondatori del Foundling Hospital, ricovero per bambini ed indigenti.\nNato l'8 maggio 1720 a Londra, William era figlio di William Cavendish, III duca di Devonshire e di Catherine Hoskins.\nUno dei suoi avi era William Cavendish, I duca di Devonshire, uno dei redattori dell\"'Invito\" a Guglielmo III d'Orange-Nassau a salire sul trono d'Inghilterra.\nEletto membro del Parlamento britannico per il Derbyshire nel 1741 e nuovamente nel 1747, il Duca di Devonshire fu uno strenuo sostenutore della politica di sir Robert Walpole e, dopo la caduta di quest'ultimo, si leg\u00f2 al suo successore Pelham. Henry Pelham scrisse al padre di William per lodarne il figlio: \"il nostro stare in mezzo ai giovani ci permetter\u00e0 di fare meraviglie\".\nHorace Walpole lo descrisse come \"uno dei favoriti per discendenza degli Old Whigs\" e \"errante bigotto della fazione di Pelham come Jacques Cl\u00e9ment fu per i Gesuiti\".\nStimato anche a corte, Pelham lo nomin\u00f2 Master of the House, incarico che mantenne sino al 1755 e che lo obblig\u00f2 a lasciare la Camera dei Comuni per assurgere alla Camera dei Lord attraverso uno writ of acceleration come Barone Cavendish e divenne anche membro del Privy Council. Devonshire support\u00f2, inoltre, il Duca di Newcastle, dopo la morte di Henry Pelham nel 1754 e divenne Lord Luogotenente d'Irlanda dal 2 aprile 1755 al 3 gennaio 1757 durante l'amministrazione di Newcastle. Nell'aprile del 1755 fu uno dei Lord Justices del reame durante l'assenza del Re, recatosi in visita nell'Hannover.\nIl Duca di Devonshire spos\u00f2 il 27 marzo 1748 a Pall Mall, Londra, Lady Charlotte Elizabeth Boyle, VI baronessa Clifford (1731 \u2013 1754), figlia ed erede di Richard Boyle, III conte di Burlington, famoso architetto e collezionista di oggetti d'arte. Attraverso di lei, i Duchi di Devonshire ereditarono le residenze di Chiswick House e Burlington House a Londra, Bolton Abbey e Londesborough Hall nello Yorkshire e Lismore Castle nella contea di Waterford, in Irlanda. Il Duca si serv\u00ec di Capability Brown per ridisegnare i giardini e il parco di Chatsworth House, che rese la sua primaria residenza londinese. Chiam\u00f2 al proprio servizio anche James Paine per disegnarne un nuovo ampliamento.\nDevonshire ascese, alla morte di suo padre nel dicembre del 1755, ai titoli paterni, tra cui quello di Duca di Devonshire. \nLa Guerra dei Sette anni nel frattempo stava provocando ingenti perdite per la Gran Bretagna sotto la leadership del Duca di Newcastle e quando quest'ultimo venne costretto a dare le sue dimissioni nell'ottobre del 1756, Giorgio II chiese al Duca di Devonshire di tenere le redini del governo. Devonshire accett\u00f2 l'incarico alla condizione che il suo termine avesse fine dopo la conclusione della sessione parlamentare fino a nuove elezioni.\nIl Duca di Devonshire ottenne, dunque, il cavalierato dell'Ordine della Giarrettiera e venne nominato First Lord of the Treasury nel novembre del 1756 e prest\u00f2 servizio a tale incarico sino al maggio del 1757 in un'amministrazione effettivamente guidata da William Pitt, I conte di Chatham. L'amministrazione Devonshire assicur\u00f2 per\u00f2 la crescita di soldi utili alla guerra, le truppe vennero inviate in America e venne approvato il Militia Act.\nL'amministrazione si concluse per\u00f2 nel giro di breve tempo per una serie di motivi, inclusa l'opposizione di Giorgio II e la contestata esecuzione dell'ammiraglio John Byng. Dopo la fine del suo mandato, il Duca di Devonshire venne rimpiazzato nuovamente dal Duca di Newcastle che includeva nella sua nuova formazione anche Pitt, Henry Fox e John Russell, IV duca di Bedford. Questo nuovo governo condusse la Gran Bretagna alla conclusione positiva della guerra ed al termine delle ostilit\u00e0.\nDevonshire, dopo le proprie dimissioni, venne nominato Lord Ciambellano nel governo del Duca di Newcastle e le sue relazioni col suo successore si fecero sempre pi\u00f9 strette. Giorgio II mor\u00ec nell'ottobre del 1760 e venne succeduto da suo nipote Giorgio III, che era sospettoso nei confronti dei Duchi di Devonshire e Newcastle. Quando Newcastle diede le proprie dimissioni nel maggio del 1762, il Duca di Devonshire disse che egli avrebbe frequentato solo raramente i consigli indetti da Lord Bute. Quando nell'ottobre di quell'anno Giorgio III richiese che il gabinetto di governo stilasse le condizioni di pace della guerra da poco finita, Devonshire declin\u00f2 la partecipazione adducendo la scusa di avere conoscenze inadeguate in materia. Il 28 ottobre, viaggiando da Kew a Londra, il Re vide una carrozza con a bordo i Duchi di Devonshire e Newcastle e pens\u00f2 che i due duchi si fossero rassegnati all'idea di dare le loro dimissioni e questo era lo scopo del Duca di Devonshire. Quando per\u00f2 il Duca giunse a Londra, Giorgio III si rifiut\u00f2 di vederlo e come scrisse pi\u00f9 tardi \"Ordinai al paggio di dirgli che non volevo vederlo, e che se avesse chiesto se avesse potuto andarsene di rispondere che doveva ricevere dei miei ordini. Mentre se ne andava dissi ad alta voce \"Dio vi benedica, passer\u00e0 molto tempo prima che noi ci rincontreremo\".\" Durante un incontro con il suo consiglio privato quattro giorni pi\u00f9 tardi, il Re personalmente cancell\u00f2 il nome del Duca di Devonshire dalla sua lista di consiglieri. Secondo uno dei suoi biografi, John Brooke, \"Molte cose nella lunga vita di re Giorgio III lo misero in cattiva luce\".\nDevonshire diede le proprie dimissioni da Lord Luogotenente del Derbyshire in solidariet\u00e0 con il Duca di Newcastle e col Marchese di Rockingham che fecero la medesima cosa.\nDa sempre egli aveva avuto una debole costituzione e gradualmente, crescendo, si era ammalato sempre pi\u00f9. Egli mor\u00ec nei Paesi Bassi austriaci a Spa (attuale Belgio) ove era solito recarsi per delle cure termali. La sua morte fu una grande perdita per i suoi alleati politici. Morendo a 44 anni e 147 giorni di vita egli fu il Primo Ministro a morire pi\u00f9 giovane nella storia inglese.\nGli successe il figlio maggiore William Cavendish, che venne subito eletto, fino al 1793, Lord Alto Tesoriere d'Irlanda.\nIl quinto Duca, che non fu un politico di spicco come i suoi predecessori, \u00e8 noto soprattutto per il ruolo avuto nella societ\u00e0 dell'epoca dalla sua prima moglie, Georgiana Spencer. Georgiana, donna di grande bellezza e di altrettanto fascino e carisma dett\u00f2 la moda del tempo e radun\u00f2 attorno a s\u00e9 una cerchia di letterati e politici. Viaggi\u00f2 molto, divenendo persino amica della regina di Francia Maria Antonietta. \nLa Duchessa fu ritratta da pittori come Thomas Gainsborough e Joshua Reynolds. Prima di sposare Lady Elizabeth Foster, nata Elizabeth Hervey, dalla quale aveva precedentemente avuto due figli illegittimi, la coppia ebbe due figlie ed un figlio maschio, il futuro sesto Duca di Devonshire.\nXIX secolo.\nQuest'ultimo, che ebbe il titolo di \"Marchese di Hartington\" dalla nascita al 1811, nacque a Parigi. Il giovane William studi\u00f2 prima alla Harrow School di Londra e poi al Trinity College di Cambridge. La madre mor\u00ec nel 1806, il padre nel 1811. Alla morte del padre William Cavendish divenne il sesto Duca del Devonshire, a soli ventuno anni. Con il titolo, Cavendish eredit\u00f2 anche un grande patrimonio composto da otto Stately homes, grandi magioni simbolo della potenza delle maggiori famiglie inglesi, e circa 200.000 acri di terreno.\nPoliticamente, il sesto Duca si schier\u00f2, come era tradizione nella sua famiglia, con il partito Whig. Support\u00f2 infatti l'Emancipazione cattolica, si schier\u00f2 contro la schiavit\u00f9 coloniale e propose una riduzione delle ore di lavoro nelle fabbriche.\nRicopr\u00ec la carica di Lord Ciambellano sotto i governi di George Canning e di Lord Goderich dal 1827 al 1828 ed in seguito sotto i governi di Lord Grey e di Lord Melbourne (entrambi suoi cugini per matrimonio) dal 1830 al 1834. Nel 1826 venne inviato come ambasciatore straordinario in Russia per l'incoronazione dello zar Nicola I mentre nel 1827 entr\u00f2 a far parte del Consiglio privato e fu nominato cavaliere dell'Ordine della Giarrettiera.\nDevonshire fu inoltre Lord Luogotenente di Derbyshire tra il 1811 e il 1858 ed ebbe l'onore, in quanto uno dei maggiori pari del regno, di portare il Globo crucigero durante l'incoronazione di re Giorgio IV nel 1821.\nDevonshire fu molto amico del Principe Reggente e conobbe personalmente personaggi come Antonio Canova e Charles Dickens. Il Duca fu, nella vita privata, un interessato amante della botanica e concesse numerosi privilegi e favori a varie associazioni di studio di botanica, sinch\u00e9 nel 1838 non divenne Presidente della Royal Horticultural Society.\nLa cultivar di banana attualmente pi\u00f9 diffusa al mondo, la Cavendish, venne cos\u00ec chiamata proprio in onore del Duca di Devonshire che ne acquist\u00f2 uno dei primi esemplari e dalle serre del quale la cultivar fu sviluppata per la commercializzazione.\nDevonshire non si spos\u00f2 mai e mor\u00ec sessantasettenne nella residenza di Hardwick Hall, nel Derbyshire. Il titolo ducale pass\u00f2 cos\u00ec a suo cugino William Cavendish, II conte di Burlington.\nWilliam era figlio del parlamentare William Cavendish (1783-1812), nipote del primo Conte di Burlington e quindi pronipote del quarto Duca di Devonshire. Dal 1831 al 1834 ebbe il titolo di \"Lord Cavendish di Keighley\"; alla morte del padre divenne il secondo Conte di Burlington.\nStudi\u00f2 prima presso Eton ed in seguito al Trinity College di Cambridge. Nel 1834 divenne pari del regno ottenendo il titolo di \"Conte di Burlington\", mentre nel 1858 assunse il titolo di Duca di Devonshire. Il cugino William Cavendish, VI duca di Devonshire, era infatti morto senza eredi diretti.\nTra il 1836 e il 1856 fu Cancelliere dell'Universit\u00e0 di Londra mentre dal 1861 al 1891 fu Cancelliere dell'Universit\u00e0 di Cambridge. Presso Cambridge contribu\u00ec alla realizzazione di un laboratorio nella sezione di studi di fisica che ancora oggi porta il suo nome, il Cavendish Laboratory. Nella citt\u00e0, costruita nel 1840, di Barrow-in-Furness, Lord Devonshire fece grossi investimenti sull'industria pesante, che tuttavia si rivelarono un insuccesso economico.\nDopo che nel 1871 la sua dimora di campagna di Holker Hall venne parzialmente distrutta dalle fiamme, Devonshire la fece ricostruire. La grande disponibilit\u00e0 economica di Cavendish derivava anche dal fatto che il settimo Duca aveva ereditato numerosi territori presso Eastbourne da suo nonno Lord George Augustus Henry Cavendish.\nSuo figlio, Spencer per parte di madre discendeva da un ramo cadetto dei Duchi di Norfolk, la prima famiglia della nobilt\u00e0 britannica e da Thomas Howard, IV duca di Norfolk, che aveva ordito una congiura cattolica con Maria Stuarda contro Elisabetta I; fu \"Marchese di Hartington\" finch\u00e9 eredit\u00f2 dal padre il titolo di VIII Duca di Devonshire nel 1891. Suoi avi erano inoltre Lord William Cavendish, IV duca di Devonshire e Lord William Cevendish, I duca di Devonshire; il primo era stato governatore delle Fiandre e primo ministro sotto Giorgio II e Giorgio III, mentre il secondo era stato uno dei ministri avversi agli Stuart che aveva proposto a Guglielmo III d'Orange-Nassau di salire sul trono inglese.\nStudi\u00f2 al Trinity College di Cambridge e da giovanissimo entr\u00f2 nella Camera dei Lord del Parlamento, nella quale rimase dal 1857 al 1863, militando, come era tradizione nella sua famiglia nel partito liberale.\nNel 1874 fu Lord dell'Ammiragliato, Gran Segretario d'Irlanda e Ministro delle Poste e dei Trasporti.\nSi candid\u00f2 invano alla carica di Primo Ministro insieme all'amico William Ewart Gladstone contro Benjamin Disraeli, favorito della regina Vittoria e leader del Tory.\nXX secolo.\nVictor Cavendish nacque a Marylebone presso Londra, Inghilterra, figlio primogenito di Lord Edward Cavendish (terzo figlio a sua volta di William Cavendish, VII duca di Devonshire), e di Emma Lascelles, figlia di William Lascelles e cugina di Lord Edward Cavendish. Il fratello maggiore di Victor era Lord Richard Cavendish mentre suo zio era dunque Spencer Cavendish, VIII duca di Devonshire.\nCavendish venne educato all'Eton College prima di portarsi poi al Trinity College di Cambridge e poi all'Universit\u00e0 di Cambridge, periodo durante il quale suo padre sedette come deputato per il West Derbyshire. Nel maggio del 1891, poco dopo il suo diploma, suo padre mor\u00ec e come tale Victor divenne parlamentare vincendo le avversioni della Camera dei Comuni per la sua giovane et\u00e0. Il 30 luglio dell'anno successivo egli spos\u00f2 Lady Evelyn FitzMaurice, figlia primogenita di Henry Petty-Fitzmaurice, V marchese di Lansdowne, che fino a cinque anni prima aveva prestato servizio come governatore generale del Canada. La coppia ebbe sette figli: Edward, marchese di Hartington (n. 1895), Lady Maud Louisa Emma (n. 1896), Lady Blanche Katharine (n. 1898), Lady Dorothy (n. 1900), Lady Rachel (n. 1902), Lord Charles Arthur Francis (n. 1905) e Lady Anne (n. 1909).\nCavendish mantenne la propria posizione di parlamentare per 17 anni periodo durante il quale fu anche Treasurer of the Household (1900-1903), Financial Secretary to the Treasury (1903-1905) e venne ammesso dall'11 dicembre 1905 nel Consiglio Privato di Sua Maest\u00e0 britannica. Fu ad ogni modo quando succedette allo zio morto senza eredi al ducato di Devonshire il 24 marzo 1908 che Cavendish venne ammesso alla Camera dei Lords, venendo nel contempo nominato Lord Luogotenente del Derbyshire. L'anno successivo egli divenne Cancelliere dell'Universit\u00e0 di Leeds per poi passare col medesimo incarico a quella di Eastbourne dal 1909 al 1910 ed a quella di Chesterfield dal 1911 al 1912. Con lo scoppio della Prima guerra mondiale, ad ogni modo, divenne Lord Commissario dell'Ammiragliato nel gabinetto di governo di H. H. Asquith.\nL'8 agosto 1916 re Giorgio V del Regno Unito annunci\u00f2 su consiglio del primo ministro la nomina di Victor Cavendish a Governatore Generale del Canada. La nomina caus\u00f2 alcuni problemi con il primo ministro canadese Robert Borden il quale non era stato consultato sulla nomina del nuovo governatore generale. Ad ogni modo la levatura e le buone doti di Cavendish lo portarono ad essere presto accettato ed accolto con una cerimonia ufficiale l'11 novembre 1916 ad Halifax.\nIn quell'epoca uno dei problemi principali del paese erano, oltre al suffragio femminile era l'avanzata del socialismo. Il Canada nel frattempo provvedeva truppe e supplementi all'esercito britannico, sebbene le divisioni interne tra francofoni ed anglofoni fossero ancora forte. In quello stesso anno il Governatore Generale si rec\u00f2 in visita in Nuova Scozia per supervisionare i danni causati dall'esplosione di Halifax il 6 dicembre; qui egli si incontr\u00f2 coi sopravvissuti e con le infermiere della Croce Rossa.\nLa vittoria canadese del 1917 nella Battaglia di Vimy, ad ogni modo, diede forza al nazionalismo in Canada e port\u00f2 ad una riconciliazione tra i due principali gruppi linguistici canadesi.\nCavendish prese interesse per il Canada e fece diversi viaggi nel paese, focalizzando la propria opera nello sviluppo delle fattorie canadesi, essendo egli stesso un proprietario terriero, inaugurando anche diverse fiere ortofrutticole. Egli nei propri discorsi vantava considerevolmente le potenzialit\u00e0 del Canada nell'ambito dell'agricoltura, promuovendo l'operato del Central Experimental Farm della Corona britannica a Ottawa. Egli fu nel contempo patrono delle arti in particolare alla cittadella di Qu\u00e9bec ove inaugur\u00f2 la National Gallery of Canada ospitando degli show teatrali alla Rideau Hall. Egli organizz\u00f2 anche delle partite di sci e hockey su ghiaccio. Nel 1918 si rec\u00f2 in visita al presidente degli Stati Uniti Woodrow Wilson e, l'anno successivo, ospit\u00f2 Edoardo, principe di Galles durante il suo primo tour in Canada.\nCome segno della sua epoca il Duca lasci\u00f2 la Cavendish Cup per il golf ed il Duke of Devonshire Trophy per la Ottawa Horticultural Society.\nRitornato in Inghilterra, il Duca di Devonshire lavor\u00f2 per la Lega delle Nazioni prima di prestare servizio dal 1922 al 1924 come Segretario di Stato per le Colonie sotto i primi ministri Andrew Bonar Law e Stanley Baldwin. Simultaneamente egli continu\u00f2 la promozione dell'agricoltura e specialmente svilupp\u00f2 delle grandi tenute agricole attorno a Chatsworth House, dove concluse i propri giorni nel maggio del 1938.\nEdward Spencer William Cavendish nacque nella parrocchia di San Giorgio in Oriente da Victor Cavendish, IX duca di Devonshire.\nEdward fu un membro del Parlamento per la West Derbyshire e fu ministro del governo di Winston Churchill in tempo di guerra.\nFu rettore dell'Universit\u00e0 di Leeds dal 1938 fino alla sua morte nel 1950. Era un massone e fu Gran Maestro della Gran Loggia Unita d'Inghilterra.\nIl 26 novembre 1950, sub\u00ec un attacco di cuore e mor\u00ec a Eastbourne, forse avvelenato dal suo medico John Bodkin Adams, sospetto serial killer.\nGli successe il figlio Robert Andrew Buxton Cavendish, poich\u00e9 il fratello maggiore William, che era l'erede al ducato, con il titolo di cortesia di \"Marchese di Hartington\", rimase ucciso in combattimento verso la fine della guerra nel 1944. \nCombatt\u00e9 durante la seconda guerra mondiale e ricevette il Military Cross per le sue azioni il 27 luglio del 1944, quando la sua compagnia fu tagliata fuori per 36 ore in un combattimento pesante in Italia.\nCavendish \u00e8 stato un politico britannico conservatore. Fu un ministro del governo del primo ministro Harold Macmillan (che era sposato con sua zia), ma fu meglio conosciuto per l'apertura di Chatsworth House al pubblico.\nNel 1941 aveva sposato Deborah Mitford, una delle sorelle Mitford, dalla quale ebbe sei figli, tre dei quali morirono poco dopo la nascita.\nEpoca recente.\nDa questo matrimonio nacque Peregrine Andrew Morny \"Stoker\" Cavendish, che ha frequentato l'Eton College e l'Exeter College di Oxford.\nTitolare del ducato dal 2004, in seguito alla morte del padre. Le stime collocano il suo patrimonio netto intorno a \u00a3 800.000.000 ($ 1.3B US).\nHa sposato, il 28 giugno 1967, Amanda Carmen Heywood-Lonsdale (18 aprile 1944), figlia del comandante Edward Heywood-Lonsdale e di June Grace Shakespeare. Hanno avuto tre figli:, tra cui l'erede al ducato William Cavendish, marchese di Hartington (6 giugno 1969), che ha sposato Laura Ann Roundell.\nIl Duca \u00e8 ben noto nel mondo delle corse di cavalli: \u00e8 stato per molti anni rappresentante di Sua Maest\u00e0 ad Ascot ed \u00e8 presidente di Ascot Racecourse. Nel 1980 \u00e8 stato eletto al Jockey Club e nel 1989 ne \u00e8 stato nominato presidente. Durante il suo mandato (durato cinque anni), ha supervisionato una serie di cambiamenti all'interno del settore delle corse, in particolare la creazione della British Horseracing Board che ora \u00e8 l'autorit\u00e0 governativa per le corse inglesi. \u00c8 stato nominato primo presidente del consiglio di amministrazione nel giugno 1993 e si \u00e8 ritirato, alla fine del suo mandato, nel 1996.\n\u00c8 stato nominato fiduciario della Wallace Collection nel 2007. \u00c8 un fiduciario di Sheffield Galleries and Museums Trust. \u00c8 il presidente del Devonshire Arms Hotel Group e Vice Presidente di Sotheby's. Il Duca \u00e8, anche personalmente, collezionista di pittura inglese moderna e contemporanea e di sculture."}
{"id": "2676777", "revid": "1718925", "url": "https://it.wikipedia.org/wiki?curid=2676777", "title": "Ring the Alarm", "text": "Ring the Alarm \u00e8 un singolo della cantante statunitense Beyonc\u00e9, pubblicato il 17 ottobre 2006 come secondo estratto dal secondo album in studio \"B'Day\". Ha esordito alla posizione numero 12 della \"Billboard\" Hot 100, diventando il debutto pi\u00f9 alto per un singolo nella carriera della cantante; nella Hot R&amp;B/Hip-Hop Songs il brano \u00e8 arrivato alla terza posizione. \"Ring the Alarm\" \u00e8 stato anche candidato ai 49\u00ba Grammy Awards.\nControversie.\nLa copertina del singolo, che mostra la cantante nell'atto di strangolare due alligatori, ha suscitato polemiche da parte di alcuni animalisti. Beyonc\u00e9 ha confessato che l'idea di utilizzare i due animali per il servizio fotografico era stata sua. La PETA ha dunque inviato una lettera alla cantante nel quale ha minacciato che l'abuso nei confronti degli animali non ha giustificazioni.\nVideo musicale.\nIl videoclip di \"Ring the Alarm\" \u00e8 stato il secondo di Beyonc\u00e9 ad essere diretto da Sophie Muller con la quale aveva gi\u00e0 lavorato in \"D\u00e9j\u00e0 vu\". Le riprese si sono svolte all'interno di uno scuro hangar del porto di Brooklyn. \u00c8 ispirato ad un film thriller del 1992, \"Basic Instinct\" con Michael Douglas e Sharon Stone. La cantante emula proprio il personaggio interpretato dalla Stone nel film: durante la prima strofa infatti l'artista ripropone la stessa scena del film in cui il personaggio interpretato da Stone viene interrogato su alcuni omicidi. L'artista appare in acqua e sapone in un'altra scena mentre si lamenta del fidanzato in una casa con vista sulla spiaggia, e in un'ulteriore sequenza mentre cerca di scappare da alcune guardie carcerarie che la trattengono e la strattonano lungo un corridoio. La scena finale mostra Beyonc\u00e9 con un lungo cappotto e stivali neri di fronte a una folla di giornalisti e fotografi che tentano di immortalarla e intervistarla.\nIl video \u00e8 stato trasmesso in anteprima su Yahoo! Music il 16 agosto 2006 e ha debuttato alla posizione numero 10 in \"Total Request Live\" il 22 agosto.\nSuccesso commerciale.\nPubblicato come secondo singolo estratto da \"B'Day\" per il mercato nordamericano, il brano esordisce nella Hot 100 il 23 settembre 2006 direttamente al numero 12, diventando il debutto pi\u00f9 alto per un singolo nella carriera di Beyonc\u00e9 e il suo settimo singolo da solista ad entrare in top20. La settimana successiva il singolo sale alla posizione numero 11, per poi scendere. Il brano ha speso 14 settimane nella Hot 100, mantenendo la sua presenza in classifica fino al gennaio 2007, quando \"Irreplaceable\" era al numero 1. Nella classifica R&amp;B il brano ha avuto un successo maggiore, arrivando al numero 3 come aveva fatto \"Check on It\" all'inizio dello stesso anno. Il brano ha raggiunto la prima posizione della classifica dance di Billboard grazie all'enorme passaggio nei club. Al di fuori degli Stati Uniti il singolo non ha avuto nessuna o pochissima risonanza, entrando solo nella classifica svedese."}
{"id": "2676778", "revid": "121836", "url": "https://it.wikipedia.org/wiki?curid=2676778", "title": "Duchi di Devonshire", "text": ""}
{"id": "2676779", "revid": "287204", "url": "https://it.wikipedia.org/wiki?curid=2676779", "title": "Tonchinese", "text": "Il tonchinese \u00e8 una razza felina che ha origine negli anni trenta nell'America settentrionale e pi\u00f9 precisamente nel Canada.\nOrigine e storia.\nIl Tonchinese o meglio conosciuto come Gold Siamese o come Siamese Dorato, nasce dall'accoppiamento tra il Siamese e il Burmese.\nQuesto accoppiamento avvenne all'inizio degli anni sessanta e fu effettuato dalla studiosa Jane Barletta (originaria del New Jersey, negli Stati Uniti), dando cos\u00ec vita a questa \"nuova\" razza.\nOltre a Jane Barletta, anche altri ricercatori del settore, non ebbero la certezza della purit\u00e0 della razza in quanto dall'accoppiamento di due gatti Tonchinesi le possibilit\u00e0 che potesse nascere un gatto Burmese o Siamese erano piuttosto alte; circa il 25% per ciascuna razza.\nSolo nel 1979 questo gatto venne riconosciuto dalle principali associazioni feline come la Canadian Association (C.C.A.), la C.F.A. ed infine nel 1979 dalla T.I.C.A..\nNonostante diversi studi e ricerche, questa razza \u00e8 ancora molto rara in Europa e sempre pi\u00f9 nota e comune negli Stati Uniti d'America.\nCaratteristiche generali.\nIl Tonchinese presenta caratteristiche analoghe al Siamese e al Burmese. Il corpo muscoloso e ben proporzionato \u00e8 una caratteristica del Siamese mentre, la colorazione del manto dove sono presenti macchie sulle estremit\u00e0 del muso, delle zampe e della coda sono particolarit\u00e0 del Burmese.\nIl colore del Tonchinese \u00e8 un incrocio tra il colore grigiastro del Burmese e il marrone chiaro del Siamese. I cuccioli nascono chiari e man mano si scuriscono anche se il colore definitivo non \u00e8 visibile prima dei 16 mesi di vita proprio come nella razza Siamese e nella razza Burmese.\nI colori che pu\u00f2 assumere un gatto Tonchinese sono chiamati \"visone\":\nCaratteristiche fisiche.\nIl Tonchinese ha la testa a forma di triangolo con i contorni arrotondati gli zigomi sono alti e il naso \u00e8 molto piccolo e leggero; le orecchie sono larghe alla base e hanno le punte arrotondate con i peli molto corti che lasciano intravedere la pelle; gli occhi sono blu - verde e hanno la forma di una noce, sono distanti l'uno dall'altro e posizionati in modo inclinato; l'ossatura e la muscolatura sono ben definite, non molto voluminosa ma ben sviluppata anche se le zampe posteriori sono pi\u00f9 lunghe di quelle anteriori; la coda \u00e8 larga alla base e tende ad assottigliarsi sulle estremit\u00e0.\nCarattere e comportamento.\nIl Tonchiese \u00e8 un gatto che ha una grande intelligenza, molto furbo e sempre in allerta; ama giocare soprattutto con i bambini ed \u00e8 definito gatto da compagnia. \u00c8 un felino molto sportivo, ha piacere a correre e a giocare ed \u00e8 per questo che il suo ambiente deve essere molto spazioso e senza pericoli. Ama avventurarsi e non ha paura di nulla infatti, il suo habitat deve essere circondato e protetto in modo che non ci sia pericolo che scappi. \u00c8 molto socievole con i suoi simili e intensamente affettuoso con il padrone tanto da seguirlo anche a dormire.\nAlimentazione.\nIl Tonchinese va alimentato sempre con il solito cibo senza variazioni di dieta, se abituato a seguire una certa marca di prodotto non \u00e8 consigliabile variare d'impatto la sua abitudine. \u00c8 opportuno abituarlo a mangiare sempre dalla ciotola e solo cibo specifico per gatti.\nCollegamenti esterni.\nWww.iltonkinese.com"}
{"id": "2676789", "revid": "486946", "url": "https://it.wikipedia.org/wiki?curid=2676789", "title": "Frizzina (personaggio)", "text": ""}
{"id": "2676796", "revid": "124646702", "url": "https://it.wikipedia.org/wiki?curid=2676796", "title": "Merope (pleiade)", "text": "Merope () \u00e8 un personaggio della mitologia greca. \u00c8 una delle Pleiadi.\nGenealogia.\nFiglia di Atlante e Pleione spos\u00f2 Sisifo che la rese madre di Glauco.\nMitologia.\nTra le sette sorelle fu l'unica ad aver sposato un mortale che, tra l'altro, nella sua vita sfid\u00f2 pi\u00f9 volte gli dei. Per questo motivo tra le sette stelle che compongono le Pleiadi Merope si nasconde e si vergogna, corrispondendo nel cielo alla meno luminosa delle stelle dette Sette Sorelle del cielo ed \u00e8 per la vergogna che si era allontanata dalle altre."}
{"id": "2676800", "revid": "367445", "url": "https://it.wikipedia.org/wiki?curid=2676800", "title": "Spyglass Mosaic", "text": ""}
{"id": "2676811", "revid": "599013", "url": "https://it.wikipedia.org/wiki?curid=2676811", "title": "Mistresses", "text": ""}
{"id": "2676813", "revid": "3115", "url": "https://it.wikipedia.org/wiki?curid=2676813", "title": "Graemsay", "text": "Graemsay \u00e8 un'isola situata all'imbocco occidentale verso Scapa Flow, nelle Isole Orcadi, in Scozia. Sull'isola vi sono due fari.\nGeografia e geologia.\nGraemsay \u00e8 situata tra Hoy e la cittadina di Stromness posta sull'isola di Mainland Orkney, separata dal Clestrain Sound. La superficie dell'isola \u00e8 di 409 ettari e vi si possono trovare molte fattorie e poderi, denominati \"croft\"\nL'isola \u00e8 composta da arenaria rossa, risalente al periodo Devoniano, e vi sono due faglie di origine vulcanica. Sulla costa settentrionale si pu\u00f2 inoltre trovare granito, una vera rarit\u00e0 per le isole Orcadi.\nGraemsay \u00e8 circondata da una forte attivit\u00e0 di alta e bassa marea, nota localmente col nome di \"roosts\". Un regolare servizio di traghetti della compagnia Orkney Ferries collega l'isola con la cittadina di Stromness e con Moaness, sull'isola di Hoy.\nNatura.\nMolte specie di uccelli nidificano sull'isola. Tra questi la beccaccia di mare, o ostrichiere, il corriere grosso, la pettegola e il chiurlo maggiore.\nAlcune aree dell'isola sono ancora allo stato selvaggio e costituiscono un paradiso per la flora locale.\nStoria.\nGraemsay, come molte altre isole delle Orcadi, ha origini legate alla Chiesa Celtica, probabilmente pre-Norvegese. Sull'isola vi sono i resti di due chiese antiche, dedicate a San Bride e a Santa Columba, due Santi di origine irlandese.\nVi sono due fari sull'isola, Hoy High (a Nord-Est) e Hoy Low (a Nord-Ovest), entrambi costruiti nel 1851 da Alan Stevenson per l'industria di aringhe.\nNel punto denominato Oxan, nell'estremo Nord-Ovest dell'isola, a Burra Sound, vi sono relitti di navi affondate deliberatamente durante la seconda guerra mondiale. Questa era una strategia seguita per tutti gli stretti d'accesso a Scapa Flow.\nVi era una scuola a Graemsay, che per\u00f2 chiuse nel 1996. Da allora, i bambini in et\u00e0 scolare dell'isola sono costretti a viaggiare quotidianamente col traghetto per raggiungere la scuola di Stromness.\nIl sito web https://web.archive.org/web/20120222112732/http://www.graemsay.org.uk/index.htm gestito dai residenti del faro Hoy High, parla della vita quotidiana a Graemsay.\nLa pi\u00f9 grande costruzione dell'isola, Sandside House, \u00e8 stata rinnovata ed il sito web http://www.graemsay.com ne descrive le caratteristiche.\nIl sito robertwhitton.eu contiene, inoltre, informazioni sui primi abitanti di Graemsay, sui loro discendenti e su tutte le famiglie dell'isola."}
{"id": "2676815", "revid": "28198657", "url": "https://it.wikipedia.org/wiki?curid=2676815", "title": "Universibo", "text": ""}
{"id": "2676818", "revid": "1516087", "url": "https://it.wikipedia.org/wiki?curid=2676818", "title": "Texaco Cup", "text": "La Texaco Cup \u00e8 stata una competizione calcistica cui partecipavano club di Inghilterra, Irlanda e Scozia non qualificati in manifestazioni europee. Le squadre irlandesi vi si ritirarono dopo il 1971-72 per via di pressioni politiche e nel 1973-74 e 1974-75 presero parte ad una Texaco Cup a s\u00e9 stante. Il torneo era sponsorizzato dal colosso petrolifero statunitense Texaco, che al tempo possedeva e gestiva delle stazioni di servizio nel Regno Unito e nella Repubblica d'Irlanda. \nNelle prime due stagioni del torneo vi parteciparono sedici club (sei inglesi, sei scozzesi e quattro irlandesi). Per molti di essi l'affluenza allo stadio fu comparabile a quella registrata in occasione delle partite di coppe europee e le societ\u00e0 scozzesi incassavano bene contro le rivali inglesi. Tuttavia, dal 1973 in avanti, le compagini dell'Inghilterra dominarono, con le eliminazioni delle squadre scozzesi nei primi turni infatti si formarono ben presto gare completamente inglesi che gli spettatori trovarono poco attraenti e rifuggirono.\nIl trofeo si trasform\u00f2 nella Coppa anglo-scozzese dopo il 1975, in seguito al ritiro della sponsorizzazione da parte della Texaco.\nVincitori.\n\"Nota bene\": finali giocate in formato andata-ritorno eccetto nel 1973\u201374; \u00e8 stato fornito il risultato aggregato."}
{"id": "2676819", "revid": "287204", "url": "https://it.wikipedia.org/wiki?curid=2676819", "title": "Armoriale dei comuni della provincia di Lucca", "text": "Questa pagina contiene le armi (stemmi e blasonature) dei comuni della provincia di Lucca."}
{"id": "2676822", "revid": "1543377", "url": "https://it.wikipedia.org/wiki?curid=2676822", "title": "Peer-to-peer anonimo", "text": "Per peer-to-peer anonimo o P2P anonimo si intende una rete peer to peer nella quale i nodi o partecipanti sono resi anonimi. L'anonimato dei partecipanti viene realizzato attraverso speciali tecniche di instradamento, applicate su reti che utilizzano i protocolli TCP/IP, che celano la locazione fisica di ogni nodo rispetto agli altri partecipanti.\nL'interesse riguardo al P2P Anonimo \u00e8 cresciuto negli ultimi anni per molte ragioni. Alcune di queste sono il desiderio di condividere materiale coperto da copyright senza rivelare la propria identit\u00e0 ed evitare di essere multati, il desiderio di non essere sorvegliati durante la propria navigazione, o lo svolgimento di qualunque altra attivit\u00e0 in rete, oppure aggirare le leggi per limitare la libert\u00e0 di espressione dei blogger.\nMotivazioni per l'anonimato.\nCi sono molte ragioni che spingono gli utenti ad utilizzare le tecnologie P2P anonime; molte di queste sono generiche e riguardano tutte le forme di anonimato online.\nDi solito gli utenti del P2P sentono il bisogno dell'anonimato perch\u00e9 non vogliono essere identificati come editori (\"releaser\"), o fruitori (\"leecher\"), di specifico materiale reperibile sulle reti P2P. Ma altre ragioni sono:\nUn particolare punto di vista, sui contenuti legali e non, viene espresso in La Filosofia Dietro Freenet\nAnche i governi sono interessati alle tecnologie P2P anonime. La Marina militare degli USA support\u00f2 la ricerca sull'onion routing, che \u00e8 stata la base dello sviluppo della rete TOR, supportata in seguito dalla Electronic Frontier Foundation ed \u00e8 ora sviluppata da un'organizzazione non profit chiamata The Tor Project, Inc.\nVantaggi e svantaggi.\nPunto di vista politico.\nL'accesso in modo facilitato alle reti P2P anonime \u00e8 visto come una democratizzazione delle tecniche di cifratura, in modo da offrire al popolo l'accesso alle comunicazioni sicure, gi\u00e0 usufruite dai governi. I sostenitori di questa tesi, come Phil Zimmermann, sostengono che le tecnologie \"anti-sorveglianza\" aiutano ad uniformare i poteri tra i governi ed i loro popoli, il quale \u00e8 la ragione per cui si cerca di proibirle. John Pilger ritiene che il monitoraggio della popolazione aiuta a contenere la minaccia contro il \"punto di vista consensuale nei confronti dell'autorit\u00e0 vigente\" o contro la continuit\u00e0 strutturale del potere ed i propri privilegi.\nLibert\u00e0 di parola.\nAlcuni affermano che la vera libert\u00e0 di parola, specialmente su temi controversi, \u00e8 impossibile o difficile da attuare, a meno che gli interlocutori possano parlare in modo anonimo. Se l'anonimato non fosse possibile, si potrebbe essere oggetto di minacce o ricatti per aver espresso un punto di vista impopolare. Ci\u00f2 \u00e8 la ragione per il quale il voto elettorale politico viene espresso segretamente in molte democrazie. Informazioni controverse che un partito vuole tenere nascoste (per esempio dettagli su problemi di corruzione) vengono spesso pubblicate o fatte trapelare in modo anonimo.\nAnonimato sui blog.\nEsercitare la funzione di blogger in modo anonimo \u00e8 una delle ragioni che pi\u00f9 spinge verso l'uso delle reti anonime. Nonostante si possa contribuire ad un blog in modo anonimo (a diversi livelli) sulla rete non anonima di Internet, il provider che ospita il blog in questione potrebbe essere forzato a rendere pubblico l'IP del blogger (vedesi il caso di Google che ha rivelato l'identit\u00e0 di un blogger anonimo). Alcune reti anonime forniscono un buon livello di anonimato. Freenet, Osiris sps e I2P sono esempi di queste reti a supporto del blogging anonimo.\nUn particolare argomento o tema oggetto di discussione da parte di un blogger si pu\u00f2 anche rivelare un problema per la carriera lavorativa di quest'ultimo. Talvolta un blogger, che scrive utilizzando la sua vera identit\u00e0, pu\u00f2 trovarsi a scegliere tra il tacere od l'informare. Quest'ultima scelta pu\u00f2 causare danni a s\u00e9 stesso, alle persone di cui si circonda, ai suoi colleghi o all'azienda per il quale lavora.\nUn'altra ragione \u00e8 il rischio di azioni legali. Alcuni blogger si sono trovati ad affrontare cause multi-milionarie che solo dopo tanto tempo sono state completamente cancellate; il blogging anonimo fornisce una protezione da questi rischi.\nControllo sulla rintracciabilit\u00e0 in linea.\nI P2P anonimi possiedono anche un certo valore nelle comunicazioni quotidiane. Quando una comunicazione \u00e8 anonima, la decisione di rivelare la propria identit\u00e0 \u00e8 relegata agli interlocutori e non ad una terza parte. Spesso non si sente il bisogno od il desiderio, da parte degli interlocutori, di rivelare la propria identit\u00e0. Secondo un principio di libert\u00e0 personale, molti individui non vogliono essere trattati in modo predefinito fornendo dati non necessari. In alcuni casi, tali dati potrebbero essere archiviati.\nPer esempio, il sistema telefonico attuale trasmette le informazioni del numero identificativo (ID) della persona chiamante alla persona chiamata. Se una persona sta solo chiamando per porre una domanda (su un prodotto od un orario), la persona chiamata possiede sul proprio dispositivo le informazioni sul numero del chiamante, quindi pu\u00f2 ottenere il nome, l'indirizzo ed altre sue informazioni personali. Ci\u00f2 non accadrebbe necessariamente se la conversazione avvenisse in pubblico, nel quale le informazioni personali verrebbero fornite solo se l'interlocutore decide di fornirle. Secondo tale concetto i P2P anonimi permettono una comunicazione che tende di pi\u00f9 al mondo reale, invece che al mondo delle comunicazioni virtuali.\nEffetti sulla sorveglianza di attivit\u00e0 illegali.\nLa rintracciabilit\u00e0 in linea, come la memorizzazione di informazioni sul traffico web ed e-mail, pu\u00f2 avere determinati effetti sullo svolgimento di attivit\u00e0 legittime. Le persone possono essere dissuase dall'accesso ad informazioni o comunicazioni legittime, perch\u00e9 sapendo di poter essere sorvegliate potrebbero pensare che tali comunicazioni siano sospette.\nSecondo il professore di legge Daniel J. Solove, questi effetti \"danneggiano la societ\u00e0 perch\u00e9, tra le altre cose, le persone riducono la variet\u00e0 di punti di vista che possono esprimere ed il grado di libert\u00e0 nella partecipazione ad attivit\u00e0 politiche\".\nAccesso a materiale censurato e coperto da diritti d'autore.\nMolti paesi vietano o censurano la pubblicazione di certi libri, film ed altri tipi di contenuti. Altro materiale \u00e8 legale possederlo, ma vietato distribuirlo; per esempio alcune leggi sul copyright ed il brevetto software possono proibire la distribuzione. Queste leggi sono difficili od impossibili da implementare nelle reti P2P anonime.\nDenaro anonimo in linea.\nCon l'espressione \"denaro anonimo\" si intendono le attivit\u00e0 di una banca atte a mantenere il segreto bancario. Con ci\u00f2 tali pratiche, su internet, potrebbe divenire possibile la realizzazione di mercati anonimi nel quale una persona pu\u00f2 comprare o vendere beni segretamente. Queste attivit\u00e0 possono essere usate per scopi di evasione fiscale. Comunque, ogni trasferimento di beni fisici tra due parti pu\u00f2 compromettere l'anonimato.\nAlcuni affermano che il denaro liquido fornisce una sorta di anonimato nelle attivit\u00e0 finanziarie, e le leggi esistenti sono adeguate a combattere l'evasione fiscale, risultato anche dell'uso di denaro anonimo, sia online che non.\nPrincipi di funzionamento.\nAnonimato e pseudonimato.\nAlcune delle reti definite \"P2P anonime\" sono esattamente anonime, nel senso che in tali reti i nodi non posseggono identificatori. Altre reti indicate allo stesso modo sono invece pseudonime: i nodi, invece di essere identificati dal proprio indirizzo IP, sono identificati da uno pseudonimo, come una chiave crittografata. Per esempio, ogni nodo della rete MUTE possiede un indirizzo \"overlay\" (di copertura) che deriva dalla propria chiave pubblica crittografata. Tale indirizzo funziona come uno pseudonimo per il nodo, accettando in entrata solo messaggi diretti ad esso. In Freenet, d'altra parte, i messaggi sono instradati usando chiavi che identificano specifiche parti di dati invece che specifici nodi; in questo caso i nodi sono anonimi.\nIl termine \"anonimo\" viene usato per descrivere entrambi i tipi di rete perch\u00e9 \u00e8 difficile, se non impossibile, determinare, quando un nodo invia un messaggio, se tale messaggio sia stato originato da esso stesso oppure sia stato solo inoltrato. Ogni nodo in una rete P2P anonima si comporta come un mittente universale ed un destinatario universale per mantenere l'anonimato. Se un nodo si comportasse solo come destinatario e non inviasse nulla, allora i nodi vicini saprebbero che le informazioni che stava chiedendo erano per esso stesso, rimuovendo qualsiasi forma di \"plausible deniability\" (nagabilit\u00e0 plausibile) per il quale lui era il destinatario (e fruitore/utilizzatore) di quelle informazioni.\nSpam e attacchi DoS nelle reti P2P anonime.\nOriginariamente, i software che operavano su reti P2P anonime erano usati da piccole comunit\u00e0 di sviluppatori. Quando l'interesse verso queste reti ed il numero di utilizzatori aument\u00f2, inevitabilmente apparvero alcuni utenti maligni che provarono diversi attacchi. Ci\u00f2 \u00e8 simile alla storia di Internet, per il quale alla sua diffusione seguirono ondate di spam ed attacchi denial of service. Tali attacchi possono richiedere differenti soluzioni nelle reti P2P anonime. Introdurre in una blacklist l'indirizzo di rete dell'ideatore dell'attacco non ha senso perch\u00e9 nelle reti P2P anonime questo dettaglio \u00e8 nascosto. Queste reti sono maggiormente vulnerabili agli attacchi DoS a causa della loro ridotta banda."}
{"id": "2676824", "revid": "124123", "url": "https://it.wikipedia.org/wiki?curid=2676824", "title": "Domenico Taiamonte", "text": "Fu dal 1429 tra i decoratori della Basilica di San Marco a Venezia.\nEra noto come \"magistro Domenego Taiamonte da Venezia\" e realizz\u00f2 in particolare i capitelli e gli stemmi esterni della Basilica con le \"prede insuriane\" (pietra d'Istria). Lavor\u00f2 anche per Leonello d'Este, marchese di Ferrara, alla costruzione del suo palazzo, in particolare su colonne, capitelli e decorazioni. Era zio di Luca Taiamonte."}
{"id": "2676825", "revid": "101011381", "url": "https://it.wikipedia.org/wiki?curid=2676825", "title": "Modello generale lineare", "text": "Il modello generale lineare (in inglese \"general linear model\", da cui la sigla GLM) \u00e8 un modello lineare generalizzato statistico.\nPu\u00f2 essere definito dalla formula\ndove \"Y\" \u00e8 una matrice di una serie di misurazioni multivariate, \"X\" (detta anche matrice di regressione) \u00e8 una matrice di possibili variabili esplicative, \"B\" \u00e8 una matrice contenente parametri che di solito devono essere stimati ed U \u00e8 una matrice contenente errori statistici oppure di campionamento. \nDi solito si assume che il residuo (e quindi l'errore) segua una distribuzione normale multivariante. Se il residuo non \u00e8 una distribuzione normale multivariata, il modello lineare generalizzato potrebbe essere usato per allentare gli assunti riguardanti Y e U.\nIl modello generale lineare incorpora un certo numero di modelli statistici diversi: ANOVA, ANCOVA, MANOVA, MANCOVA, regressione lineare ordinaria, test t e test F. Se \u00e8 presente una sola colonna nel campo Y (ad.es., una variabile dipendente) allora ci si pu\u00f2 riferire al modello nello stesso modo di quello delle regressioni lineari multiple.\nLe ipotesi testate con il modello generale lineare possono essere eseguite in due modi: multivariato e univariato di massa (\"mass-univariate\").\nApplicazioni.\nUn'applicazione del modello generale lineare viene fatta nell'analisi delle scansioni cerebrali molteplici in esperimenti scientifici dove Y contiene i dati provenienti dalle scansioni cerebrali, X contiene variabili sperimentali di progetto ed elementi di disturbo (\"confounds\"). Normalmente viene testato in un modo univariato di massa e spesso viene definito \"statistical parametric mapping\"."}
{"id": "2676826", "revid": "1305772", "url": "https://it.wikipedia.org/wiki?curid=2676826", "title": "Dennis Brunod", "text": "Biografia.\nCarriera.\nNato a Aosta, ma residente a Champdepraz, Dennis Brunod ha intrapreso ufficialmente l'attivit\u00e0 agonistica nel 1996, quando appena maggiorenne si \u00e8 arruolato nel Centro Sportivo Esercito di Courmayeur. Dopo un periodo di quattro anni passato nelle file della squadra di sci nordico, dal 2000 \u00e8 membro della squadra nazionale di sci alpinismo.\n\u00c8 stato pluri vincitore della medaglia d'oro ai Campionati mondiali di sci alpinismo nelle edizioni del 2006, 2008 e 2010; e nei Campionati europei di sci alpinismo del 2005, 2007 e 2009.\nL'11 settembre 2011 partecipa alla seconda edizione del Tor des G\u00e9ants, l'endurance-trail della Val d'Aosta, ma dopo poco pi\u00f9 di 11 ore di gara e 64,5\u00a0km percorsi si ritira dalla competizione.\nVita privata.\nNell'estate del 2010, dopo quattordici anni di carriera, da caporal maggiore scelto ha annunciato il proprio congedo dal CS Esercito adducendo come motivo principale la volont\u00e0 di stare pi\u00f9 vicino ai suoi cari. La nuova societ\u00e0 sportiva per la quale garegger\u00e0, sia nello scialpinismo che nello skyrunning, sar\u00e0 la neonata \"A.S.D. Polisportiva Mont Avic\" di Champdepraz."}
{"id": "2676829", "revid": "152584", "url": "https://it.wikipedia.org/wiki?curid=2676829", "title": "Ippolita Sforza, contessa di Campagna", "text": ""}
{"id": "2676831", "revid": "287204", "url": "https://it.wikipedia.org/wiki?curid=2676831", "title": "Lorenzo Boturini Bernaducci", "text": "Giovent\u00f9.\nNato in Italia da una famiglia nobile, Lorenzo Boturini Benaducci studi\u00f2 a Milano e visse prima a Trieste quindi a Vienna. Divenne cavaliere del Sacro Romano Impero. Obbligato ad abbandonare l'Austria a causa della guerra con la Spagna, Boturini arriv\u00f2 in Spagna passando attraverso Inghilterra e Portogallo. Quando giunse a Madrid incontr\u00f2 la Contessa di Santib\u00e1\u00f1ez, la figlia maggiore della Contessa di Moctezuma. La contessa lo autorizz\u00f2 a percepire una pensione per suo conto, in quanto discendente dell'imperatore azteco Montezuma II, dal tesoro reale nella Nuova Spagna.\nIn Nuova Spagna.\nBoturini and\u00f2 quindi in Nuova Spagna nel 1736, dove rimase per otto anni. Durante questo periodo costitu\u00ec una vasta collezione di dipinti, mappe, manoscritti e codici originali. Copi\u00f2 pi\u00f9 di 500 iscrizioni precolombiane e riprodusse in fedeli disegni numerosi monumenti e sculture, investig\u00f2 la storia dell'apparizione della Vergine di Guadalupe sulla collina di Tepeyac. Viaggi\u00f2 molto e durante questi viaggi raccolse la pi\u00f9 grande collezione di antichit\u00e0 messicane di ogni tempo mai messa assieme da un europeo."}
{"id": "2676832", "revid": "1023546", "url": "https://it.wikipedia.org/wiki?curid=2676832", "title": "Tito Saffioti", "text": "Biografia.\nHa svolto attivit\u00e0 lavorativa in ambito editoriale a partire dal 1968 si \u00e8 occupato di folklore e di studi medievistici raccogliendo una vasta documentazione bibliografica e discografica. Negli anni '70 ha compiuto ricerche sul campo sui canti popolari in Calabria e in Lombardia.\nDal 1980 \u00e8 iscritto all'Albo dei Giornalisti come pubblicista e collabora a quotidiani quali La Repubblica e La Provincia di Como.\n\u00c8 stato segretario di redazione della rivista La musica popolare e caporedattore della rivista Tema. Nel 1983 ha pubblicato alcuni articoli nella pubblicazione a dispense Corso di chitarra della Fratelli Fabbri Editori.\nHa collaborato con il Servizio Cultura del Mondo Popolare della Regione Lombardia per la realizzazione dei seguenti volumi:\nPubblicazioni.\nFra le sue ricordiamo:"}
{"id": "2676833", "revid": "39884", "url": "https://it.wikipedia.org/wiki?curid=2676833", "title": "Lorenzo Boturini", "text": ""}
{"id": "2676834", "revid": "93436", "url": "https://it.wikipedia.org/wiki?curid=2676834", "title": "Belarusian Central Rada", "text": ""}
{"id": "2676839", "revid": "125723561", "url": "https://it.wikipedia.org/wiki?curid=2676839", "title": "Papa Giovanni Paolo II", "text": "Fu eletto papa il 16 ottobre 1978. In seguito alla causa di beatificazione, il 1\u00ba maggio 2011 \u00e8 stato proclamato beato dal suo immediato successore Benedetto XVI e viene festeggiato annualmente nel giorno del suo insediamento, il 22 ottobre. Nella storia della Chiesa, non accadeva da circa un millennio che un papa proclamasse beato il proprio immediato predecessore. Il 27 aprile 2014, insieme a papa Giovanni XXIII, \u00e8 stato proclamato santo da papa Francesco.\nPrimo papa non italiano dopo 455 anni, cio\u00e8 dai tempi di Adriano VI (1522-1523), \u00e8 stato inoltre il primo pontefice polacco della storia e il primo proveniente da un Paese di lingua slava. Il suo pontificato \u00e8 durato 26 anni, 5 mesi e 17 giorni ed \u00e8 stato il terzo pontificato pi\u00f9 lungo in assoluto, dopo quello di Pio IX e quello tradizionalmente attribuito a Pietro apostolo.\nGiovanni Paolo II intraprese sin dal principio del suo pontificato una vigorosa azione politica e diplomatica contro il comunismo e l'oppressione politica ed \u00e8 considerato uno degli artefici del crollo dei sistemi del socialismo reale, gi\u00e0 controllati dall'Unione Sovietica. Combatt\u00e9 la teologia della liberazione, intervenendo ripetutamente in occasione di avvicinamenti di alcuni esponenti del clero verso soggetti politici dell'area marxista. In pi\u00f9 di un'occasione proclam\u00f2 la superiorit\u00e0 dell'economia di mercato su quelle statalizzate, tuttavia stigmatizz\u00f2 il capitalismo e il consumismo sfrenati, considerati antitetici alla ricerca della giustizia sociale, causa d'ingiustificata sperequazione fra i popoli e lesivi della dignit\u00e0 dell'uomo. Il suo pontificato, sul lato dottrinale, fu fortemente conservatore; nel campo della morale si oppose fermamente all'aborto e all'eutanasia e conferm\u00f2 l'approccio tradizionale della Chiesa sulla sessualit\u00e0 umana, sul celibato ecclesiastico e sul sacerdozio femminile.\nI suoi 104 viaggi in tutto il mondo videro la partecipazione di enormi folle (tra le pi\u00f9 grandi mai riunite per eventi di carattere religioso). Con questi viaggi apostolici, Giovanni Paolo II copr\u00ec una distanza molto maggiore di quella coperta da tutti gli altri papi messi assieme. Questa grande attivit\u00e0 di contatto (anche con le generazioni pi\u00f9 giovani, con la creazione delle Giornate mondiali della giovent\u00f9) fu da molti interpretata come segno di una seria intenzione di costruire un ponte di relazioni tra nazioni e religioni diverse, nel segno dell'ecumenismo, che \u00e8 stato uno dei punti fermi del suo papato.\nSul piano dei rapporti con l'Italia, i viaggi sottolinearono l'intenzione di separare l'aspetto politico da quello religioso, come il pontefice stesso tenne a sottolineare, due anni dopo la revisione del Patti Lateranensi, nel 1986, a Forl\u00ec, ricordando che il precedente papa a visitare quella citt\u00e0 era stato Pio IX, in veste anche di capo di Stato: \"\"Da allora, la situazione politica \u00e8 profondamente mutata, ed \u00e8 stata come tale ufficialmente riconosciuta dalla Chiesa\".\nPapa Wojty\u0142a beatific\u00f2 e canonizz\u00f2, anche se \u00e8 difficile provarlo poich\u00e9 i documenti relativi a molte delle prime canonizzazioni sono incompleti, mancanti o poco accurati, molte pi\u00f9 persone di ogni altro pontefice, grazie anche all'abolizione, da parte sua, dell'ufficio di \"Promotor Fidei\" (Promotore della Fede, noto anche come avvocato del Diavolo), rendendo cos\u00ec pi\u00f9 scorrevole tale processo: le persone da lui beatificate furono 1.338 e quelle canonizzate 482, mentre i predecessori nell'arco dei quattro secoli precedenti avevano proclamato soltanto 300 santi.\nFu detto \"l'atleta di Dio\"\" per le sue varie passioni sportive: pratic\u00f2 sci, nuoto, canottaggio, calcio e fu amante della montagna, continuando a praticare sport finch\u00e9 la salute glielo permise.\nBiografia.\nLe origini.\nKarol J\u00f2sef Wojty\u0142a nacque il 18 maggio 1920 a Wadowice, cittadina polacca situata a 48\u00a0km a sud-ovest di Cracovia. Era il terzo figlio di Emilia, nata Kaczorowska (1884-1929), e di Karol Wojty\u0142a senior (1879-1941), ex ufficiale dell'esercito asburgico. Da giovane veniva chiamato dagli amici e dai familiari \"Lolek\".\nSua madre Emilia mor\u00ec nel 1929 per insufficienza renale e per una malattia cardiaca congenita. Quando Karol, che aveva 9 anni, seppe della notizia disse: \u00abEra la volont\u00e0 di Dio\u00bb. Suo fratello maggiore, Edmund, di professione medico, noto anche come Mundek, mor\u00ec nel 1932 per aver contratto la scarlattina, all'et\u00e0 di 26 anni, da un paziente. La sorella Olga, invece, era morta poco dopo la nascita nel 1914, prima ancora, dunque, che Karol nascesse. Dopo la morte della madre Emilia, suo padre, uomo molto religioso, si impegn\u00f2 con tutte le forze per fare studiare il figlio Karol. La sua giovent\u00f9 venne segnata da un intenso rapporto con l'allora numerosa e viva comunit\u00e0 ebraica di Wadowice.\nUniversit\u00e0.\nNell'estate del 1938, insieme con suo padre, lasci\u00f2 Wadowice per trasferirsi a Cracovia, dove si iscrisse all'Universit\u00e0 Jagellonica nel semestre autunnale. Nel suo primo anno studi\u00f2 filologia, lingua e letteratura polacca. Prese anche lezioni private di francese.\nLavor\u00f2 come bibliotecario volontario e fece l'addestramento militare obbligatorio nella legione accademica. Alla fine dell'anno accademico 1938-1939, imperson\u00f2 il ruolo di Sagittarius nell'opera fiabesca \"The Moonlight Cavalier\", prodotta da una compagnia teatrale sperimentale. Inizi\u00f2 nel frattempo lo studio delle lingue, che lo port\u00f2 poi a conoscere e parlare 11 idiomi diversi: polacco, slovacco, russo, italiano, francese, spagnolo, portoghese, tedesco, ucraino e inglese, oltre al latino ecclesiastico e all'esperanto.\nLa seconda guerra mondiale.\nNel settembre del 1939 la Germania invase la Polonia, che fu occupata prima dalle forze naziste e poi da quelle sovietiche.\nAllo scoppio della seconda guerra mondiale, Karol e suo padre fuggirono da Cracovia verso est, insieme con migliaia di altri polacchi. Durante la marcia dovettero a volte rifugiarsi dentro i fossi per nascondersi dai velivoli della Luftwaffe. Dopo avere camminato per 200 chilometri, seppero dell'invasione sovietica della Polonia e furono obbligati a ritornare a Cracovia.\nNel novembre, 184 accademici dell'Universit\u00e0 Jagellonica furono arrestati e l'Universit\u00e0 venne chiusa. Tutti i maschi abili furono costretti a lavorare. Nel primo anno di guerra Karol lavor\u00f2 come fattorino per un ristorante. Questo lavoro leggero gli permise di continuare gli studi e la carriera teatrale e di mettere in pratica atti di resistenza culturale. Intensific\u00f2 inoltre lo studio del francese.\nDall'autunno del 1940 Karol inizi\u00f2 a lavorare nelle cave di pietra della Solvay, anche grazie al sostegno della sua insegnante di francese. Dato che l'azienda produceva soda caustica, particolarmente importante nel periodo bellico, a Wojty\u0142a venne rilasciato un documento di identit\u00e0 (\"Ausweis\") che lo risparmi\u00f2, a differenza di molti suoi coetanei, dalla deportazione in Germania o lungo il fronte orientale per svolgere lavori forzati. Il lavoro presso la Solvay dur\u00f2 fino al 1944.\nIl padre mor\u00ec nel 1941. Nel 1942 entr\u00f2 nel seminario clandestino diretto dall'arcivescovo di Cracovia Sapieha. Il 29 febbraio 1944, tornando a casa dal lavoro nella cava, fu investito da un camion tedesco, perse coscienza e pass\u00f2 due settimane in ospedale, riportando un trauma cranico acuto, numerose escoriazioni e una ferita alla spalla. Secondo \"Testimone della Speranza\", la biografia scritta da George Weigel, questo incidente e la sopravvivenza a esso sembrarono a Wojty\u0142a una conferma della propria vocazione religiosa.\nNell'agosto 1944 inizi\u00f2 la rivolta di Varsavia e il 6 agosto, il \"luned\u00ec nero\", la Gestapo rastrell\u00f2 la citt\u00e0 di Cracovia, deportando i giovani maschi per evitare un'analoga sollevazione. Quando la Gestapo perquis\u00ec la sua casa, Wojty\u0142a riusc\u00ec a scampare alla deportazione nascondendosi dietro una porta e si rifugi\u00f2 nel Palazzo vescovile, dove rimase fino a guerra finita. La notte del 17 gennaio 1945 i tedeschi abbandonarono la citt\u00e0. I seminaristi restaurarono il vecchio seminario, ridotto in rovine.\nServizio ecclesiastico.\nKarol Wojty\u0142a venne ordinato presbitero il 1\u00ba novembre 1946 dall'arcivescovo di Cracovia Adam Stefan Sapieha. Subito dopo egli si trasfer\u00ec a Roma per proseguire gli studi teologici presso la Pontificia Universit\u00e0 San Tommaso d'Aquino (conosciuta anche come \"Angelicum\"). Nella tesi di dottorato, che aveva per tema la dottrina della fede in San Giovanni della Croce, Wojty\u0142a pose l'accento sulla natura personale dell'incontro dell'uomo con Dio.\nRitornato in Polonia nell'estate del 1948, la sua prima missione pastorale fu nel paesino di Niegowi\u0107, a venticinque chilometri da Cracovia. Nel marzo 1949 fu trasferito nella parrocchia di San Floriano a Cracovia. Insegn\u00f2 etica all'Universit\u00e0 Jagellonica della citt\u00e0 e successivamente all'Universit\u00e0 Cattolica di Lublino. Nel 1958 fu nominato vescovo ausiliare di Cracovia e quattro anni dopo assunse la guida della diocesi quale \"vicario capitolare\".\nIl 13 gennaio 1964 papa Paolo VI lo nomin\u00f2 arcivescovo di Cracovia.\nSia come vescovo, prima, sia come arcivescovo, poi, Wojty\u0142a partecip\u00f2 al Concilio Vaticano II, contribuendo ai documenti per la stesura della \"Dignitatis Humanae\" e della \"Gaudium et Spes,\" due dei documenti storici pi\u00f9 importanti e influenti prodotti dal concilio. In particolare, nel settembre del 1964 intervenne sullo schema preparatorio sulla libert\u00e0 religiosa, evidenziando che nel testo si ometteva di dire che \u00absolo la verit\u00e0 rende liberi\u00bb. Nel 1965 diede il suo contributo allo schema preparatorio della costituzione dogmatica \"Gaudium et Spes\", pronunciando il 28 settembre un importante discorso in difesa dell'antropologia personalista. Fece parte anche della Pontificia commissione per il controllo della popolazione e delle nascite.\nIl 26 giugno 1967 fu creato e pubblicato cardinale di San Cesareo in Palatio, chiesa di San Cesareo de Appia dedicata a san Cesario di Terracina, (diaconia elevata a titolo \"pro illa vice\") da papa Paolo VI. A Cracovia si distinse per la sua attivit\u00e0 di opposizione al regime comunista. In particolare, fece pubblicare a puntate nel suo giornale diocesano alcuni libri usciti all'epoca e colpiti dalla censura comunista. Tra questi \"Ipotesi su Ges\u00f9\" di Vittorio Messori e \"Lettera a un bambino mai nato\" della scrittrice fiorentina Oriana Fallaci. La giornalista, in particolare, non grad\u00ec la cosa e scrisse una lettera al cardinale, denunciando la violazione del diritto d'autore, problema che Wojty\u0142a pot\u00e9 superare grazie alla legislazione vigente nello Stato polacco.\nIl 23 aprile 1974 intervenne come relatore del Congresso per il settimo centenario di san Tommaso d'Aquino, svoltosi a Roma dal 17 al 25 aprile, mentre il 28 giugno partecip\u00f2 all'anniversario dell'incoronazione di Paolo VI e alla consacrazione episcopale dell'amico Andrzej Maria Deskur; con mons. Deskur e altri sei sacerdoti dell'Arcidiocesi di Cracovia, trascorse a San Giovanni Rotondo il 28\u00ba anniversario della sua ordinazione sacerdotale. Fra essi erano Adam Kubitz, mons. Edward Lubowiecki e don Stanis\u0142aw Dziwisz \u00abche avrebbe mantenuto questo ruolo a fianco del papa\u00bb. A fine ottobre del 1974, ritorn\u00f2 in Italia per partecipare alla terza assemblea generale ordinaria del Sinodo dei Vescovi, per il quale Paolo VI lo chiam\u00f2 a tenere la relazione sulla parte dottrinale. Il 3 novembre 1974 celebra la messa nell'altare centrale della chiesa di Santa Maria delle Grazie, raccontando dell'amicizia fra lui e il frate cappuccino, che era solito celebrare nell'altare laterale.\nNell'agosto del 1978, dopo la morte di Paolo VI, partecip\u00f2 al conclave che si concluse con l'elezione di Albino Luciani, il patriarca di Venezia, il quale divenne papa Giovanni Paolo I. Avendo 65 anni, Luciani era considerato un pontefice giovane in confronto ai suoi predecessori. Wojty\u0142a, che allora ne aveva 58, avrebbe potuto attendersi di partecipare nuovamente a un conclave prima di raggiungere gli ottant'anni, et\u00e0 massima per la partecipazione, ma certo non si sarebbe mai aspettato che il suo secondo conclave si sarebbe tenuto cos\u00ec presto. Infatti il 28 settembre 1978, dopo solo 33 giorni di pontificato, Giovanni Paolo I mor\u00ec. Nell'ottobre 1978 Wojty\u0142a fece cos\u00ec ritorno in Vaticano per prendere parte al secondo conclave in meno di due mesi.\nNell'omelia pronunciata all'indomani dell'elezione alla Cattedra di Pietro, e di nuovo il 17 novembre '79, in occasione di un convegno all\"Angelicum\" inerente alla biografia e la teologia di san Tommaso, il cardinale Wojtyla ribad\u00ec che \u00able parole del Concilio sono chiare: nello stretto collegamento col patrimonio culturale del passato, ed in particolare col pensiero di San Tommaso, i Padri hanno visto un elemento fondamentale per un'adeguata formazione del clero e della giovent\u00f9 cristiana e quindi, in prospettiva, una condizione necessaria per il vagheggiato rinnovamento della Chiesa\u00bb.\nIl secondo conclave del 1978.\nQualcuno pensa che la sua elezione, come quella del suo predecessore, sia stata frutto di un compromesso: il conclave infatti, secondo quanto emerso dai racconti di alcuni cardinali, vide una netta divisione tra due candidati particolarmente forti quali il cardinale Giuseppe Siri, arcivescovo di Genova, votato dalla parte dell'ala conservatrice, e il cardinale Giovanni Benelli, arcivescovo di Firenze, molto vicino a papa Luciani e sorretto dall'ala pi\u00f9 riformista del Collegio dei Cardinali. Sembra che nei primi ballottaggi Benelli sia arrivato a nove voti dall'elezione: Wojty\u0142a, per\u00f2, in parte grazie al supporto ottenuto da cardinali come Franz K\u00f6nig e altri che avevano precedentemente appoggiato Siri, venne eletto, all'ottavo scrutinio, con grande stupore di tutto il mondo, divenendo il primo pontefice non italiano dopo 455 anni: il precedente papa straniero, l'olandese Adriano VI, era stato infatti eletto nel 1522.\nAlle 18:18 del 16 ottobre dal comignolo della Sistina si lev\u00f2 la fumata bianca. Poco meno di mezz'ora dopo, alle 18:45, il cardinale protodiacono Pericle Felici annunci\u00f2 l'avvenuta elezione. Pare che in un primo momento Wojty\u0142a si volesse chiamare \"Stanislao I\" in onore del santo patrono della Polonia: tuttavia, poich\u00e9 i cardinali gli fecero notare che era un nome che non rientrava nella tradizione romana, Wojty\u0142a scelse Giovanni Paolo II, in ricordo del predecessore e per tener viva la sua memoria.\nPochi minuti pi\u00f9 tardi il nuovo papa si present\u00f2 alla folla riunita in piazza San Pietro, affacciandosi dalla loggia che sovrasta l'ingresso della basilica di San Pietro in Vaticano. Contrariamente a quanto previsto dal cerimoniale, decise di rivolgere un discorso di saluto alla folla. Nel suo breve discorso egli si defin\u00ec come \u00ab\"un nuovo vescovo di Roma [...] chiamato da un paese lontano\"\u00bb e super\u00f2 subito le diffidenze degli italiani, che vedevano per la prima volta da lungo tempo un pontefice straniero, dicendo \u00ab\"se mi sbaglio mi corrigerete!\"\u00bb, frase rimasta famosa e che suscit\u00f2 l'applauso dei presenti. Al termine egli impart\u00ec la prima benedizione \"Urbi et Orbi\" che fu trasmessa in mondovisione.\nIl giorno seguente il nuovo pontefice celebr\u00f2 la messa insieme al Collegio cardinalizio nella Cappella Sistina e il 22 ottobre inizi\u00f2 solennemente il ministero petrino, quale 264\u00ba successore di Pietro apostolo.\nPapa Giovanni Paolo II volle iniziare il suo pontificato rendendo omaggio ai due patroni d'Italia: il 5 novembre 1978 visit\u00f2 Assisi per venerare san Francesco, e successivamente si rec\u00f2 anche alla basilica di Santa Maria sopra Minerva in Roma per venerare la tomba di santa Caterina da Siena. Il 12 novembre prese possesso, come vescovo di Roma, della cattedra di San Giovanni in Laterano e il 5 dicembre comp\u00ec la prima visita alle parrocchie della diocesi di Roma iniziando con San Francesco Saverio nel quartiere della Garbatella.\nIl pontificato.\nL'inizio.\nSull'onda del processo di rinnovamento ecclesiastico avviato dal Concilio Vaticano II, Giovanni Paolo II fece a meno, come i suoi predecessori, di parte della simbologia e del cerimoniale tradizionale al fine di rendere il suo pontificato meno simile a un vero e proprio regno.\nDecise, pertanto, di non usare il \"pluralis maiestatis\", riferendosi a s\u00e9 stesso con \u00abIo\u00bb al posto di \u00abNoi\u00bb, e opt\u00f2 per una semplice messa di inaugurazione del ministero petrino al posto della tradizionale cerimonia di incoronazione papale.\nIl suo stemma, come quello dei predecessori, fu sormontato della tiara (o triregno), un copricapo extra-liturgico adottato dai papi, sia negli stemmi sia nelle apparizioni pubbliche, nella forma attuale, dall'inizio del XIV secolo e visto spesso come un simbolo di potere terreno e di ricchezza, ma egli non la indosser\u00e0 mai sostituendola con la mitria.\nNell'omelia di inizio pontificato si sofferm\u00f2 anche sulla simbologia delle tre corone della tiara interpretandole, innovativamente, come la triplice missione di Cristo di \"sacerdote, profeta-maestro e re\".\nIl suo pontificato \u00e8 stato caratterizzato da un'intensa attivit\u00e0 pastorale che lo ha portato in ogni parte del mondo. Ha operato per la difesa della pace e per migliorare le relazioni con le altre religioni, in primo luogo con anglicani e ortodossi.\nNei confronti degli ebrei, ha riconosciuto ufficialmente lo Stato di Israele e ha chiesto perdono per le mancanze e i peccati dei cristiani verso i \"fratelli maggiori\" nel corso dei secoli.\nWojty\u0142a ha avuto anche una grande attenzione ai temi sociali. Ha scritto due encicliche sulle distorsioni delle dottrine capitaliste e comuniste: la \"Laborem Exercens\" (14 settembre 1981) e la \"Centesimus Annus\" (1\u00ba maggio 1991), nel centenario della \"Rerum Novarum\" di papa Leone XIII.\nHa richiesto pi\u00f9 volte a tutti gli Stati di rispettare la libert\u00e0 religiosa dei propri cittadini, il suo primo pronunciamento in tale senso \u00e8 stata una lettera al segretario delle Nazioni Unite Kurt Waldheim il 2 dicembre 1978 in occasione del trentesimo anniversario della firma della dichiarazione universale dei diritti dell'uomo del 1948.\nGli anni ottanta.\nNel 1982 ha elevato l'Opus Dei al rango di prelatura personale. Nel 1983 promulg\u00f2 la nuova versione del Codice di diritto canonico, riformando l'edizione del 1917 che aveva promulgato Benedetto XV. Il 2 dicembre 1984 conferm\u00f2 la prassi del sacramento della confessione condannando la pratica della confessione comunitaria.\nCon la costituzione apostolica \"Pastor Bonus\" del 1988 stabil\u00ec l'organizzazione della Curia Romana e i compiti dei vari dicasteri. Nel 1989 respinse le richieste di 163 teologi e teologhe riunite nel documento chiamato \"Dichiarazione di Colonia\" in cui essi affermavano che non sarebbe dovuta obbedienza alla Santa Sede su alcune particolari questioni di fede (soprattutto riguardo ai temi della \"Humanae Vitae\") e che sarebbe necessaria una consultazione popolare per l'elezione dei vescovi.\nL'attentato sub\u00ecto.\nIl 13 maggio 1981 sub\u00ec un attentato quasi mortale da parte di Mehmet Ali A\u011fca, un killer professionista turco, che spar\u00f2 al Papa tre colpi di pistola in piazza San Pietro, pochi minuti dopo che egli era entrato nella piazza per un'udienza generale, colpendolo all'addome. Wojty\u0142a fu presto soccorso e sopravvisse. Dopo l'attentato fu sottoposto a un intervento della durata di 5 ore e 30 minuti.\nDue anni dopo, nel Natale del 1983, volle andare in prigione per incontrare il suo attentatore e dargli il suo perdono. I due parlarono da soli per lungo tempo e la loro conversazione \u00e8 rimasta privata. Il Papa disse poi dell'incontro: \u00abHo parlato con lui come si parla con un fratello, al quale ho perdonato e che gode della mia fiducia. Quello che ci siamo detti \u00e8 un segreto tra me e lui\u00bb. L'attentatore venne in seguito condannato all'ergastolo dalla giustizia italiana per attentato a Capo di Stato estero (infatti la legge di ratifica dei Patti Lateranensi, la legge n. 810/1929, aveva esteso la condanna all'ergastolo prevista dalla fattispecie di \"Attentato al Presidente della Repubblica\" ex art. 276 c.p. anche alla persona del Sommo pontefice mentre, ex art. 295 c.p., la pena in cui soggiace chi attenta alla vita di un Capo di Stato estero corrisponde alla reclusione non inferiore ai 20 anni). Nel 2000 il presidente della Repubblica Carlo Azeglio Ciampi gli concesse la grazia: Ali A\u011fca, estradato dall'Italia, fu condotto nel carcere di massima sicurezza di Kartal (Turchia), nel quale stava scontando la pena di dieci anni di reclusione per l'assassinio del giornalista Abdi \u0130pek\u00e7i, avvenuto nel 1979.\nAli A\u011fca non ha mai voluto rivelare in modo chiaro la verit\u00e0 e ha ripetutamente cambiato versione sulla dinamica della preparazione dell'attentato, a volte suggerendo di aver avuto aiuti dall'interno del Vaticano. I documenti analizzati dalla commissione Mitrokhin dimostrerebbero che l'attentato fu progettato dal KGB in collaborazione con la polizia della Repubblica Democratica Tedesca (Stasi) e con l'appoggio di un gruppo terroristico bulgaro a Roma, che a sua volta si sarebbe rivolto a un gruppo turco di estrema destra, i Lupi grigi. Una relazione di minoranza della stessa commissione neg\u00f2 questa tesi; tuttavia, altri documenti scoperti negli archivi sovietici e resi pubblici nel marzo 2005 sostengono la tesi che l'attentato sia stato commissionato dall'Unione Sovietica.\nLe motivazioni che avrebbero portato l'URSS a preparare l'attentato non sono state chiarite; probabilmente, l'Unione Sovietica temeva l'influenza che un Papa polacco poteva avere sulla stabilit\u00e0 dei suoi Paesi satelliti dell'Europa orientale, in special modo la Polonia.\nUn'altra ipotesi (non necessariamente contraddittoria della prima) \u00e8 quella del coinvolgimento della mafia nell'attentato, suffragata dal memoriale del pentito di Cosa nostra Vincenzo Calcara sulle dichiarazioni rese a Paolo Borsellino. Calcara racconta di essere stato incaricato dall'imprenditore mafioso e massone Michele Lucchese (che aveva contatti in Vaticano tramite monsignor Marcinkus) di prelevare da piazza San Pietro, 20 minuti dopo l'attentato, un turco armato da un mafioso bulgaro, Antonov. Assieme al turco e altri due mafiosi, si sarebbe recato a Paderno Dugnano, a casa di Lucchese, dove il turco sarebbe stato ucciso e seppellito.\nTutte queste informazioni vanno considerate alla stregua di ipotesi, perch\u00e9 non sono state comprovate le circostanze e le motivazioni dell'attentato.\nUn documento della Congregazione per la Dottrina della Fede analizza l'attentato, mettendolo in relazione con l'ultimo dei Segreti di F\u00e1tima. L'attentato \u00e8 avvenuto nel giorno della ricorrenza della prima apparizione della Madonna ai pastorelli di Fatima e Giovanni Paolo II, convinto che fosse stata la mano della Madonna a deviare quel colpo e a salvargli la vita, volle che il bossolo del proiettile fosse incastonato nella corona della statua della Vergine a F\u00e1tima.\nUn altro tentativo di assassinio di Giovanni Paolo II avvenne a F\u00e1tima a quasi un anno di distanza da quello di piazza San Pietro, il 12 maggio 1982: un uomo riusc\u00ec a colpire di striscio il papa con una baionetta, prima di essere fermato dalla sicurezza. L'uomo, un sacerdote spagnolo di nome Juan Mar\u00eda Fern\u00e1ndez y Krohn, si opponeva alle riforme del Concilio Vaticano II e definiva il papa un \"agente di Mosca\". Fu condannato a sei anni di prigione ed espulso dal Portogallo.\nL'Anno Santo del 1983 e l'istituzione delle GMG.\nPer il 1983-1984 indisse il Giubileo Straordinario della Redenzione, nel 1950\u00ba anniversario della data convenzionale della morte e resurrezione di Cristo (33). In calendario indisse tra i vari appuntamenti il Giubileo dei Giovani, che ebbe il suo culmine il 15 aprile 1984, Domenica delle Palme: quel giorno trecentomila giovani affollarono piazza San Pietro, cifra decisamente inconsueta per l'epoca.\nApprofittando della concomitanza con l'Anno internazionale della Giovent\u00f9 indetta dall'ONU, il Papa diede appuntamento ai giovani per l'anno successivo: l'incontro a Roma del 31 marzo 1985 segn\u00f2 l'istituzione delle Giornate Mondiali della Giovent\u00f9. Nello stesso anno la visita pastorale nei Paesi Bassi.\nFu cos\u00ec deciso di continuare a organizzare questo genere di eventi ogni due anni in una citt\u00e0 del mondo scelta dal papa: le prime due furono Buenos Aires nel 1987 e Santiago di Compostela nel 1989. Con il passare degli anni le cosiddette \"GMG\" divennero incontri dall'importanza sempre maggiore, a prescindere dal numero effettivo di partecipanti.\nIn particolare la GMG del 1995, svoltasi a Manila alla presenza di quattro o cinque milioni di persone, \u00e8 considerato il pi\u00f9 grande raduno umano della storia. L'ultima GMG presieduta da papa Wojtyla fu quella svoltasi a Toronto nel 2002.\nGli anni novanta e i primi anni dopo il 2000.\nIl 15 agosto 1990 nella costituzione apostolica \"Ex corde ecclesiae\" stabil\u00ec alcune regole per le Universit\u00e0 cattoliche, tra cui il requisito per i docenti dell'approvazione del proprio vescovo. Il 27 aprile 1991 papa Giovanni Paolo II, in Basilicata, visit\u00f2 Pisticci Scalo, frazione del comune di Pisticci, dove incoron\u00f2 la statua di Santa Maria la Sanit\u00e0 del Casale, conservata nell'omonima Abbazia. Il 22 ottobre 1993 conferm\u00f2 la regola del celibato ecclesiastico nella Chiesa latina, affermando che \u00abbisogna ardire, mai ripiegare\u00bb. Nello stesso anno visit\u00f2 la Sicilia, in un periodo segnato dalle tragiche vicende riguardanti i delitti mafiosi (fra i quali quelli di Giovanni Falcone e Paolo Borsellino): tra i momenti di maggiore impatto vi fu il discorso di accusa a Cosa nostra ad Agrigento, presso la Valle dei Templi il 9 maggio. L'11 febbraio 1997, su indicazione del cardinale Camillo Ruini, nomin\u00f2 Antonio Buoncristiani come delegato a \u00abesercitare tutte le funzioni spettanti normalmente sia al Superiore generale che al Superiore provinciale\u00bb nella Societ\u00e0 San Paolo, e quindi nella direzione della casa editrice delle Edizioni Paoline e di tutti i periodici da esse gestiti, tra cui \"Famiglia Cristiana\". La vicenda port\u00f2 alle dimissioni dell'allora direttore Leonardo Zega.\nCon il motu proprio \"Ad tuendam fidem\" del 1998 chiar\u00ec il significato della \u00abprofessione di fede del 1989\u00bb che stabilisce la necessit\u00e0 per i teologi cattolici di aderire alle \u00abverit\u00e0\u00bb proclamate dal magistero \u00abin modo definitivo\u00bb anche quando queste non siano stabilite come dogma. Sempre nello stesso anno, con il motu proprio \"Apostolos suos\" del 21 maggio chiar\u00ec i limiti delle Conferenze episcopali.\nNella notte tra il 31 dicembre 1999 e il 1\u00ba gennaio 2000 ha presieduto la speciale benedizione Urbi et Orbi dedicata all'inizio del nuovo millennio:\nIl 30 aprile 2000 ha canonizzato Faustina Kowalska e istitu\u00ec la Festa della Divina Misericordia. Nello stesso anno, proclama santo martire Matteo Correa Magallanes. Il 17 agosto 2002 nel santuario della Divina Misericordia di Cracovia-\u0141agiewniki ha effettuato, con atto solenne, l'affidamento del mondo alla Divina Misericordia.\nIl pontefice ribad\u00ec ripetutamente la dignit\u00e0 dell'uomo e il diritto alla vita, come fondamento di tutte le posizioni assunte in tema di morale. Ogni individuo \u00e8 \u00abunico e irripetibile\u00bb e ogni persona in quanto \u00e8 a \u00abimmagine e somiglianza di Dio\u00bb ha una dignit\u00e0 che non \u00e8 acquisita con meriti, ma \u00e8 data fin dalla nascita. Il diritto naturale secondo san Tommaso discende dal diritto divino, da un volere del creatore che ha imposto tali leggi alla natura creata. La vita \u00e8 un diritto in quanto dono di Dio, il Solo che pu\u00f2 darla e toglierla. Il diritto alla vita \u00e8 per il pontefice il fondamento di ogni altro diritto: della persona, e dell'esistenza di una giustizia e di un sistema di diritti a suo riguardo.\nIl 1\u00ba ottobre 2003, riceve in Vaticano, dall'Accademia Bonifaciana di Anagni, fondata il 5 agosto precedente per ricordare i 700 anni dalla morte di papa Bonifacio VIII dal cav. Sante De Angelis, come primo insignito il Premio Internazionale Bonifacio VIII \"...per una cultura della Pace...\", auspicando in quell'occasione che \"\"l'Accademia Bonifaciana contribuisca con ogni utile iniziativa alla costruzione di un mondo pi\u00f9 giusto e fraterno, nella promozione degli autentici valori umani e cristiani e che il \u201cBonifacio\u201d diventi il segno nel mondo di una vera cultura della Pace ed un momento insostituibile e di grande prestigio per promuovere la terra di Ciociaria e l'Italia\".\"\nI problemi di salute.\nEssendo il pi\u00f9 giovane papa eletto dai tempi di papa Pio IX (1846), Giovanni Paolo II inizi\u00f2 il suo pontificato in ottima salute. Era un uomo relativamente giovane che, diversamente dai suoi predecessori, faceva abitualmente escursioni, nuotava e sciava. Tuttavia, dopo oltre quindici anni sul seggio papale, un attentato e un gran numero di traumi fisici, la sua salute cominci\u00f2 a declinare. Nell'estate del 1992 gli fu rimosso un tumore benigno al colon, nel 1993 si slog\u00f2 una spalla scivolando al termine di un'udienza e nel 1994 si ruppe il femore destro a seguito di una caduta nel bagno del suo appartamento privato.\nIn conseguenza di tutti questi infortuni, il 29 aprile 1994 fu sottoposto a un intervento di artroprotesi all'anca, il quale gli permise di tornare a camminare seppur con l'uso del bastone. Nel corso della benedizione natalizia del 1995 fu costretto a interrompere il suo discorso per un malore. La stampa allora parl\u00f2 di una recidiva del tumore asportatogli tre anni prima, ma solo dopo si seppe che, come confermato dal suo medico personale dott. Renato Buzzonetti, si trattava di un attacco di appendicite acuta, il quale venne curato efficacemente attraverso una terapia medica fino all'intervento programmato di appendicectomia al quale fu sottoposto nell'ottobre del 1996 effettuato dal dott. Francesco Crucitti.\nIl papa inoltre si ammal\u00f2 di Parkinson. I primi sintomi, sempre secondo il dott. Buzzonetti in un'intervista con \"L'Osservatore Romano\", apparvero alla fine del 1991 con un lieve tremore della mano sinistra, progredendo nel tempo e rendendo sempre pi\u00f9 difficoltosi i movimenti e la pronuncia delle parole. Con l'avanzare dell'et\u00e0 fecero comparsa anche problemi osteoarticolari, tra cui un'artrosi acuta al ginocchio destro, che a partire dal 2002 rese sempre pi\u00f9 difficoltoso per il papa il camminare e lo stare in piedi a lungo. Fu costretto per questo a utilizzare prima una pedana mobile e poi una sedia a rotelle. Nonostante questi disagi, continu\u00f2 a girare il mondo. Disse di accettare la volont\u00e0 di Dio che lo faceva papa e cos\u00ec rimase determinato a mantenere la carica fino alla morte, o finch\u00e9 non sarebbe diventato mentalmente inabile in maniera irreversibile. Coloro che lo hanno incontrato dicono che, sebbene provato fisicamente, sia sempre stato perfettamente lucido.\nNel settembre 2003, il cardinale Joseph Ratzinger, spesso considerato la \u00abmano destra\u00bb di papa Wojty\u0142a, disse \u00abdovremmo pregare per il Papa\u00bb, sollevando serie preoccupazioni circa lo stato di salute del pontefice. Benedetto XVI aveva conosciuto Wojty\u0142a durante gli anni del Concilio Vaticano II e nel libro dal titolo \"Accanto a Giovanni Paolo II\", edito nel 2014, raccont\u00f2 il profondo sentimento di stima e di affetto che lo leg\u00f2 personalmente al predecessore, il quale nella propria autobiografia \"Alzatevi, andiamo!\" aveva riservato per lui l'espressione \"amico fidato\".\nLa morte.\nIl 1\u00ba febbraio 2005 fu ricoverato al policlinico Agostino Gemelli di Roma fino al 10 febbraio; successivamente fu costretto a saltare gran parte degli impegni previsti per l'aggravarsi delle sue condizioni di salute. Il 27 marzo, giorno di Pasqua, apparve alla finestra su piazza San Pietro per poco tempo. Il cardinale Angelo Sodano lesse il messaggio Urbi et Orbi e il Papa benedisse la folla di mano sua; tent\u00f2 di parlare, ma non vi riusc\u00ec.\nIl 30 marzo, mercoled\u00ec, il Papa apparve per l'ultima volta in pubblico: si affacci\u00f2 sulla finestra su piazza San Pietro ma per poco tempo. Tent\u00f2 di parlare ma al posto delle parole emise solo un prolungato respiro. Dopo due giorni dal peggioramento del suo stato di salute a causa di un'infezione dell'apparato urinario, Giovanni Paolo II si spense alle ore 21:37 di sabato 2 aprile 2005, vigilia della Domenica della Divina Misericordia, all'et\u00e0 di 84 anni. L'annuncio della morte venne dato dal portavoce vaticano Joaqu\u00edn Navarro-Valls. Un \"Amen\" sarebbe stata l'ultima parola pronunciata dal Pontefice. Tocc\u00f2 invece all'arcivescovo Leonardo Sandri, sostituto per gli affari generali della Segreteria di Stato, annunciare la morte del pontefice alle migliaia di persone accorse in piazza San Pietro, raccolte in preghiera nelle ore immediatamente precedenti il decesso.\u00abCarissimi fratelli e sorelle, alle 21:37 il nostro amatissimo Santo Padre Giovanni Paolo II \u00e8 tornato alla casa del Padre. Preghiamo per lui.\u00bb\n()Da quella sera e fino al giorno delle esequie, pi\u00f9 di tre milioni di pellegrini confluirono a Roma per rendere omaggio alla salma del Papa.\nI funerali ebbero luogo sei giorni dopo, venerd\u00ec 8 aprile, celebrati dal cardinale Joseph Ratzinger in qualit\u00e0 di decano del Collegio cardinalizio (eletto papa undici giorni dopo), in piazza San Pietro, con la partecipazione di un altissimo numero di capi di Stato e di governo (pi\u00f9 di 200 delegazioni ufficiali) oltre ai rappresentanti di tutte le religioni. Molti applausi e grida \"Santo subito\" accompagnarono l'omelia del cardinal Ratzinger.\nPapa Wojty\u0142a fu poi sepolto nelle Grotte Vaticane, sotto la basilica. La bara fu calata in una tomba creata nella stessa nicchia precedentemente occupata dai resti di papa Giovanni XXIII. La nicchia era vuota da quando i resti di papa Giovanni erano stati spostati nel corpo principale della basilica dopo la sua beatificazione.\nSi \u00e8 stimato che il rito sia stato seguito direttamente da un numero compreso tra le 250\u00a0000 e le 300\u00a0000 persone che affollavano la piazza e l'antistante via della Conciliazione, e, tramite maxischermi, da almeno 2 milioni di persone riunite a Tor Vergata e nelle piazze di Roma.\nL'eccezionalit\u00e0 dell'evento fu sottolineata in quei giorni da diversi commentatori, e il rito funebre fu trasmesso in diretta in mondovisione a reti unificate totalizzando, in Italia, quasi 15 milioni di spettatori e uno share del 90%.\nL'afflusso di pellegrini a Roma nei giorni precedenti al funerale fu particolarmente intenso e sono state stimate tra i 2 e i 5 milioni di presenze totali. Furono allestiti velocemente dalla Protezione Civile tendopoli e ospedali da campo e furono posizionati nelle piazze cittadine, dal comune di Roma, ventisette maxischermi. La Protezione Civile, prevedendo un afflusso straordinario a Roma, invi\u00f2, nei giorni precedenti, su scala nazionale a tutti i telefoni cellulari, alcuni SMS che fornivano informazioni sulle condizioni climatiche, i dati d'afflusso, e invitavano i \"partecipanti\" a seguire l'evento tramite maxischermo poich\u00e9 piazza San Pietro era divenuta inaccessibile gi\u00e0 dal 6 aprile.\nIl testamento.\nIl \"testamento di papa Giovanni Paolo II\" \u00e8 un documento scritto dallo stesso papa Wojty\u0142a. \u00c8 simile al testamento di papa Paolo VI.\nIl documento, scritto in lingua polacca, in periodi di tempo successivi, contiene una spiegazione delle diverse decisioni del papa Giovanni Paolo II per la cessione dei suoi oggetti personali di uso quotidiano, seguono riflessioni su episodi significativi del suo pontificato e chiude con il ricordo delle molte persone conosciute, tra le quali include il rabbino di Roma. \u00c8 stato letto prima al Collegio dei Cardinali dal camerlengo Eduardo Mart\u00ednez Somalo e dal decano del collegio cardinalizio Joseph Ratzinger (che divenne papa Benedetto XVI il 19 aprile 2005), prima del funerale di papa Giovanni Paolo II. \u00c8 stato reso pubblico il 7 aprile 2005.\nSuccessione.\nSubito dopo la morte di papa Giovanni Paolo II \u00e8 iniziato il periodo di sede vacante e il processo di successione. Il suo \"anello piscatorio\" e il sigillo sono stati distrutti dal cardinale camerlengo, Eduardo Mart\u00ednez Somalo, a significare la fine della sua autorit\u00e0 papale. L'appartamento papale e tutto ci\u00f2 che era sotto la diretta autorit\u00e0 e giurisdizione di Sua Santit\u00e0 \u00e8 stato sigillato ed \u00e8 iniziato il cerimoniale di nove giorni di esequie. La salma di Giovanni Paolo II \u00e8 stata esposta fino al suo funerale che si \u00e8 tenuto venerd\u00ec 8 aprile.\nBeatificazione.\nIl 28 aprile successivo alla morte, papa Benedetto XVI ha concesso la dispensa dal tempo di cinque anni di attesa dopo la morte per l'inizio della causa di beatificazione e canonizzazione. La causa \u00e8 stata aperta ufficialmente il 28 giugno 2005 dal cardinale Camillo Ruini, vicario generale per la diocesi di Roma. Postulatore della causa \u00e8 stato monsignor Slawomir Oder.\nIl 2 aprile 2007, a due anni dalla morte, nella basilica di San Giovanni in Laterano in Roma, il cardinale Camillo Ruini ha dichiarato conclusa la prima fase diocesana del processo di beatificazione di Giovanni Paolo II, consegnando le risultanze alla Congregazione per le Cause dei Santi. Tale atto \u00e8 avvenuto attraverso un iter giuridico-procedurale durante il quale sono stati letti in latino i verbali per il passaggio dei documenti, i quali riguardano la deposizione di 130 testimoni a favore e contro la beatificazione, nonch\u00e9 le conclusioni di teologi e storici al riguardo.\nAl 1\u00ba aprile 2009 le segnalazioni di presunti miracoli al vaglio della Congregazione per le Cause dei Santi erano 251. Il 19 dicembre seguente, con un decreto firmato da papa Benedetto XVI che ne attesta le virt\u00f9 eroiche, \u00e8 stato proclamato venerabile.\nIl 14 gennaio 2011 Benedetto XVI ha promulgato il decreto che attribuisce un miracolo all'intercessione di Giovanni Paolo II. Secondo quanto riportato dal cardinale Angelo Amato, prefetto della Congregazione delle Cause dei Santi, si tratta della guarigione dal morbo di Parkinson (lo stesso di cui ha sofferto Giovanni Paolo II) della religiosa francese suor Marie Simon-Pierre (delle Piccole Suore delle Maternit\u00e0 Cattoliche, nata nel 1961). La malattia le era stata diagnosticata nel 2001. Secondo la testimonianza della religiosa, la guarigione per intercessione del pontefice \u00e8 avvenuta la sera del 2 giugno 2005, quando aveva 44 anni.\nLa cerimonia di beatificazione ha avuto luogo in piazza San Pietro il 1\u00ba maggio 2011 (Domenica della Divina Misericordia) ed \u00e8 stata presieduta dal papa suo successore, Benedetto XVI. Alla cerimonia erano presenti circa un milione e mezzo di fedeli, provenienti da tutto il mondo, tra cui moltissimi polacchi. Un lunghissimo applauso ha salutato l'immagine del beato Giovanni Paolo II mentre veniva scoperta dal balcone della Loggia delle benedizioni della basilica vaticana. Circa 90 sono state le delegazioni internazionali che hanno presenziato alla cerimonia.\nIl feretro del Papa, riesumato per l'occasione (ma mantenuto sigillato) il 29 aprile, dalle Grotte Vaticane \u00e8 stato nuovamente esposto presso l'altare della Confessione di San Pietro, ricevendo l'omaggio ininterrotto dei pellegrini sino al 2 maggio, quando \u00e8 stato tumulato, in forma privata, presso la cappella di San Sebastiano nella basilica vaticana.\nCanonizzazione.\nGiovanni Paolo II \u00e8 stato canonizzato, insieme a Giovanni XXIII, da papa Francesco, ma era presente anche il papa emerito Benedetto XVI, il 27 aprile 2014 (come per la beatificazione, festa della Divina Misericordia).\nAlla cerimonia ha partecipato in piazza San Pietro pi\u00f9 di un milione di fedeli, per la maggior parte polacchi, mentre sono state stimate in due miliardi le persone pronte a seguire l'evento, trasmesso in mondovisione.\nOltre a maxischermi posti in chiese e piazze in tutto il pianeta, per la prima volta nella storia un evento \u00e8 stato trasmesso in diretta 3D in pi\u00f9 di 500 cinema in 20 Paesi del mondo (in Italia \u00e8 altres\u00ec andato in onda in tale formato sul canale a pagamento Sky 3D). L'evento \u00e8 anche stato registrato in Ultra HD 4K grazie alla collaborazione tra il Centro Televisivo Vaticano, Sony e Sky Italia.\nAi fini della canonizzazione, per la quale devono essere ufficialmente riconosciuti due miracoli, la Chiesa ha ritenuto miracolosa la guarigione di Floribeth Mora D\u00edaz, una donna nata il 19 giugno 1963 a San Jos\u00e9, in Costa Rica. La mattina dell'8 aprile 2011 la donna si era svegliata con un forte mal di testa, a seguito del quale era stata sottoposta a un'angiografia, che aveva rivelato la rottura di un aneurisma cerebrale con conseguente emorragia subaracnoidea, non operabile nelle strutture mediche locali.\nRimandata a casa senza speranza di guarire, il 1\u00ba maggio, mentre seguiva in televisione la cerimonia di beatificazione di Giovanni Paolo II, iniziata alle 10, quando in Costa Rica erano le 2, chiese al pontefice scomparso di intercedere per la sua guarigione e poi, dopo aver assistito a tutta la trasmissione, si addorment\u00f2. La mattina seguente, dopo il risveglio, rifer\u00ec di aver sentito interiormente la voce del papa, da poco beato, che la invitava ad alzarsi dal letto: nel fare ci\u00f2 si accorse che non provava pi\u00f9 alcun disturbo, e due risonanze magnetiche, eseguite l'11 novembre 2011 e il 16 maggio 2012, confermarono la totale scomparsa dell'aneurisma.\nDati, opere e documenti del pontificato.\nDurante il suo pontificato ha scritto 14 encicliche e percorso in aereo facendo 104 viaggi apostolici e 146 visite pastorali; il suo \u00e8 stato il 3\u00ba pontificato pi\u00f9 lungo della storia.\nConcistori per la creazione di nuovi cardinali.\nPapa Giovanni Paolo II durante il suo pontificato ha creato 231 cardinali nel corso di 9 distinti concistori.\nBeatificazioni e canonizzazioni del pontificato.\nGiovanni Paolo II durante il suo lungo pontificato ha proclamato ben 482 santi (pi\u00f9 di quanti ne proclamarono i pontefici precedenti) e ha beatificato 1\u00a0345 servi di Dio.\nFilatelia e numismatica.\nDurante il suo pontificato la Citt\u00e0 del Vaticano ha emesso pi\u00f9 di 500 valori postali diversi.\nPapa Giovanni Paolo II \u00e8 il primo papa della storia a essere soggetto di una banconota. \u00c8 infatti raffigurato in quella da 50 z\u0142oty polacca del 16 ottobre 2006. Su un lato Karol Wojty\u0142a \u00e8 ripreso con la croce pastorale, mentre l'altra faccia mostra la celebre immagine dell'inaugurazione del Ministero che testimonia il profondo legame tra il Papa e il cardinale Stefan Wyszy\u0144ski, Primate di Polonia.\nPer la sua canonizzazione il Ministero dello Sviluppo Economico decise di emettere un francobollo che successivamente venne messo in vendita dal concessionario Poste italiane, il francobollo stampato dall'Istituto Poligrafico e Zecca dello Stato, riportante la sua effigie a destra e la scritta \"CANONIZZAZIONE DI PAPA GIOVANNI PAOLO II\". non \u00e8 l' unico emesso in Italia per Giovanni Paolo II.\nMagistero e altri interventi.\nGiovanni Paolo II prosegu\u00ec l'insegnamento della dottrina cattolica attraverso la redazione di una serie di scritti teologici, che ebbero forte eco all'interno della Chiesa e, spesso, anche al suo esterno.\nUn grande risultato di Giovanni Paolo II fu la pubblicazione del \"Catechismo della Chiesa cattolica\", che diede alla Chiesa cattolica un catechismo molto pi\u00f9 aggiornato. Le sue prime encicliche si soffermarono sul Dio \u00abUno e Trino\u00bb: la prima di esse, \"Redemptor Hominis\" (1979) riguarda la figura di Ges\u00f9; la seconda, \"Dives in Misericordia\" (1980) parla di Dio; nel 1985 complet\u00f2 la trilogia, con la \"Dominum et Vivificantem\" sullo Spirito Santo che \u00ab\u00e8 Signore e d\u00e0 la vita\u00bb. Giovanni Paolo II mantenne questa focalizzazione su Dio durante tutto il pontificato.\nNella sua visione per il nuovo millennio, contenuta nella Lettera Apostolica \"Novo Millennio Ineunte\" del 6 gennaio 2001, un \u00abprogramma per ogni tempo\u00bb, enfatizz\u00f2 l'importanza di \u00abripartire da Cristo\u00bb: \u00abNo, non una formula ci salver\u00e0, ma una Persona\u00bb.\nLa prima priorit\u00e0 per la Chiesa \u00e8 la santit\u00e0: \u00abTutti i fedeli di qualsiasi stato o grado sono chiamati alla pienezza della vita cristiana\u00bb. Inoltre, \u00abper questa pedagogia della santit\u00e0 c'\u00e8 bisogno di un cristianesimo che si distingua innanzitutto nell'\"arte della preghiera\"\u00bb. La sua ultima enciclica, \"Ecclesia de Eucharistia\" (2003) \u00e8 sull'eucaristia, che Wojty\u0142a II afferma \u00abcontenere l'intera ricchezza spirituale della Chiesa: Cristo stesso\u00bb, enfatizzando il bisogno di \u00abrinnovare la meraviglia\u00bb sull'eucaristia e \u00abcontemplare il volto di Cristo\u00bb.\nAltri documenti importanti del suo pontificato sono stati la \"Laborem Exercens\" (1981) e la \"Centesimus Annus\" (1991) sui temi del lavoro, la \"Evangelium Vitae\" (1995) sull'inviolabilit\u00e0 della vita, la \"Fides et Ratio\" (1998) sui rapporti tra fede e ragione, e la \"Veritatis Splendor\" (1993), sulla morale cattolica.\nDiversi personaggi hanno criticato Giovanni Paolo II, adducendo che egli abbia bloccato gli sforzi progressisti seguiti al Concilio Vaticano II, diventando un simbolo del lato conservatore della Chiesa cattolica. La sua opposizione a metodi contraccettivi, aborto e omosessualit\u00e0 \u00e8 stata continua; un punto molto controverso del suo papato fu la lettera del 1\u00ba ottobre 1986 a tutti i vescovi in cui descriveva l'omosessualit\u00e0 come una \u00abtendenza verso un male morale intrinseco\u00bb e \u00abun disordine oggettivo\u00bb. Nel suo libro \"Memoria e identit\u00e0\" afferma che la spinta per il matrimonio gay potrebbe essere parte di \u00abuna nuova ideologia del male [...] che tenta di minare i diritti umani, contro la famiglia e le persone\u00bb.\nIl tema della \u00abcultura della morte\u00bb.\nIl 10 gennaio 2005, durante il messaggio ai diplomatici presso la Santa Sede, antepose a tutti i problemi dell'umanit\u00e0, compresa la fame, il tema della \u00absfida della vita\u00bb contro quella che defin\u00ec come \u00abcultura della morte\u00bb, rappresentata da aborto, fecondazione artificiale, clonazione, eutanasia, unioni civili, pena di morte e matrimoni omosessuali, dichiarando che \u00ablo Stato ha come suo compito primario proprio la tutela e la promozione della vita umana\u00bb. Il tema della \u00abcultura della morte\u00bb e la condanna di essa ricorre in numerosi pronunciamenti di Giovanni Paolo II.\nAborto.\nLa sua dottrina ha difeso fortemente la vita umana dal concepimento fino alla morte naturale. Questa posizione \u00e8 stata per qualcuno di stampo conservatore, mentre altri l'hanno considerata un baluardo nella difesa dei pi\u00f9 deboli e della vita. Nell'enciclica \"Evangelium vitae\" del 25 marzo 1995 defin\u00ec \u00abdemocrazie totalitarie\u00bb gli Stati democratici che consentono l'interruzione volontaria di gravidanza.\nOmosessualit\u00e0.\nNel 1986, durante il suo pontificato, la Congregazione per la dottrina della fede emana un documento intitolato \"Cura pastorale delle persone omosessuali\" (\"De pastorali personarum homosexualium cura\"), che afferma:\nIl documento porta la firma dell'allora prefetto della Congregazione, il cardinale Joseph Ratzinger.\nIl giorno dopo il World Gay Pride tenutosi a Roma nel 2000, contemporaneamente al Giubileo, durante l'Angelus espresse dalla finestra di piazza San Pietro \u00abamarezza per l'affronto recato al grande Giubileo dell'anno Duemila e per l'offesa ai valori cristiani di una citt\u00e0 che \u00e8 tanto cara al cuore dei cattolici di tutto il mondo\u00bb.\nIl 25 gennaio 2003 con un decreto della Congregazione per la dottrina della fede ordina la dimissione dallo stato clericale di Franco Barbero, della Comunit\u00e0 ecclesiale di base di Pinerolo che aveva simbolicamente benedetto alcuni matrimoni omosessuali.\nOrdinazione femminile.\nSi \u00e8 espresso contro l'ordinazione al sacerdozio di donne. Nel 1979, in risposta a una rappresentante delle suore degli Stati Uniti, disse:\nTale posizione fu ribadita con la lettera apostolica \"Mulieris dignitatem\"\nil 15 agosto 1988 e successivamente il 22 maggio 1994 nella lettera apostolica \"Ordinatio sacerdotalis\":\nSull'ipotesi che per tale pronunciamento si fosse avvalso dell'infallibilit\u00e0 papale intervenne dapprima la Congregazione per la Dottrina della Fede, con il suo \"Responsum\" in data 28 ottobre 1995, a firma dell'allora prefetto, cardinale Joseph Ratzinger. In questo documento si afferma che la suddetta dottrina \u00abproposta infallibilmente dal magistero ordinario e universale\u00bb, \u00e8 proposta dalla Lettera Apostolica \"Ordinatio Sacerdotalis\" con una dichiarazione formale e deve essere considerata come appartenente al deposito della fede. In seguito lo stesso Giovanni Paolo II, nel discorso ai vescovi tedeschi del 20 novembre 1999 (n. 10), afferm\u00f2: \u00abl'insegnamento sul sacerdozio riservato agli uomini riveste il carattere di quella infallibilit\u00e0 che \u00e8 legata al Magistero ordinario e universale della Chiesa\u00bb.\nCelibato del clero.\nCome papa Paolo VI, anche Giovanni Paolo II intervenne pi\u00f9 volte in difesa del celibato ecclesiastico nella Chiesa latina, dichiarando che mantenerlo sarebbe stato positiva soluzione al calo delle vocazioni. Tra i motivi elencati in favore del celibato ecclesiastico, Giovanni Paolo II cit\u00f2 il maggior tempo da dedicare alla parrocchia/comunit\u00e0, e il fatto che il sacerdote debba non pensare ai beni terreni.\nDivorzio.\nHa confermato la posizione della Chiesa contraria all'ammissione di cattolici divorziati risposati o conviventi con altri, al sacramento dell'eucaristia nell'esortazione apostolica \"Familiaris consortio\"\ndel 22 novembre 1982. Il 22 novembre 2001 ha nuovamente espresso tale posizione ai presuli dell'Oceania, dopo che erano stati sollevati dei dubbi durante il \"Sinodo per l'Oceania\" tenutosi a Roma nel 1998 e nell'enciclica \"Ecclesia de Eucharistia\" del 2003.\nEcologia.\nHa dedicato particolare attenzione al tema dell'ecologia, ponendo pi\u00f9 volte l'accento sulla necessit\u00e0 di salvaguardare l'ambiente e richiamando l'uomo a essere l'artefice e il collaboratore di Dio in questo compito.\nL'anima degli animali.\nPapa Giovanni Paolo II \u00e8 stato il primo pontefice conosciuto a considerare gli animali, sotto il profilo ultraterreno, possessori di una sorta di \"anima\", una scintilla vitale.\nTesto del catechismo.\nIl 15 agosto 1997, con la lettera apostolica \"Laetamur Magnopere,\"\napprov\u00f2 e promulg\u00f2 in modo ufficiale il Catechismo della Chiesa cattolica, che \u00e8 stato accolto con diverso umore dai vari ambienti cattolici.\nUno dei temi pi\u00f9 controversi riguardava la pena di morte. Pur essendovi una decisa condanna della pena di morte, questa condanna non \u00e8 totale. Una successiva riscrittura ha eliminato molti dubbi, coniugando il rispetto della dottrina precedente (nello Stato Pontificio si praticava la pena di morte, cos\u00ec come in quasi tutti gli Stati dell'epoca) con l'affermazione secondo cui al giorno d'oggi i casi in cui tale pena \u00e8 lecita sono \"praticamente inesistenti\".\nNella versione passata, il Catechismo scriveva (art. 2267):\nLiturgia.\nSi \u00e8 espresso contro le sperimentazioni nella liturgia, in un chirografo del 22 novembre 2003 dichiar\u00f2 che \u00abil sacro ambito della celebrazione liturgica non deve mai diventare laboratorio di sperimentazioni o di pratiche compositive ed esecutive introdotte senza un'attenta verifica\u00bb, posizione ripetuta nella lettera apostolica \"Spiritus et Sponsa\"\n del 4 dicembre in occasione del quarantesimo anniversario della costituzione sulla liturgia del Concilio Vaticano II.\nIn precedenza il 24 maggio il cardinale Dar\u00edo Castrill\u00f3n Hoyos aveva celebrato a nome del Papa una messa tridentina nella basilica di Santa Maria Maggiore in Roma.\nL'incontro con padre Pio.\nWojty\u0142a volle conoscere padre Pio. Nell'anno 1947, part\u00ec per il Gargano con un seminarista suo connazionale e si trattenne qualche giorno nel paese in cui viveva padre Pio. Le cronache registrano che ebbe vari incontri con il frate e che and\u00f2 a confessarsi da lui. Nel novembre 1962 quando Wojty\u0142a, gi\u00e0 vescovo, era di nuovo a Roma per il Concilio, invi\u00f2 una lettera a padre Pio chiedendogli l'intercessione per la salute di una sua amica affetta da una grave neoplasia. La signora guar\u00ec, a detta dei medici stessi, in modo prodigioso. Il carteggio epistolare di tale evento (che comprende anche una lettera di ringraziamento spedita 11 giorni dopo la prima) \u00e8 conservato come testimonianza.\nWojty\u0142a dimostr\u00f2 sempre grande considerazione per il frate di Pietrelcina; fu proprio durante il suo pontificato che il frate fu prima beatificato (2 maggio 1999) e poi canonizzato (16 giugno 2002).\nViaggi apostolici e uscite segrete.\nDurante il suo pontificato, Giovanni Paolo II ha viaggiato pi\u00f9 di tutti i precedenti papi messi assieme, pi\u00f9 di 170 visite in 129 Paesi\ne per questo, fu insignito del riconoscimento di \"Globetrotter onorario\" dopo l'udienza del novembre 2000 quando ricevette gli Harlem Globetrotters.\nMentre alcune delle mete dei suoi pellegrinaggi (come gli Stati Uniti e la Terrasanta) erano gi\u00e0 stati visitati dal predecessore Paolo VI (soprannominato a volte \u00abil Papa pellegrino\u00bb), molti altri Paesi non erano mai stati visitati in precedenza da alcun altro pontefice.\nOltre ai viaggi ufficiali, inoltre, sono state annotate pi\u00f9 di un centinaio di uscite segrete dal Vaticano, fatte dal pontefice per trascorrere momenti di vacanza; frequenti soprattutto furono le visite sui vicini monti dell'Abruzzo dove, il suo segretario dichiara, \u00abera come se riprendesse le forze\u00bb.\nRelazioni con le altre religioni.\nPapa Giovanni Paolo II ha viaggiato estesamente ed \u00e8 entrato in contatto con molte diverse fedi, senza mai cessare di ricercare con esse un terreno comune, etico, dottrinale o dogmatico. Ha stabilito contatti con Israele, pregando a Gerusalemme presso il Muro del pianto; inoltre \u00e8 stato il primo pontefice romano dopo san Pietro a pregare in una sinagoga visitando il 13 aprile 1986 la sinagoga di Roma. Il Dalai Lama, guida spirituale del Buddhismo tibetano, ha avuto otto incontri con Giovanni Paolo II, pi\u00f9 di ogni altro singolo dignitario, trovandosi spesso di comune opinione.\nIl 27 ottobre 1986 si \u00e8 svolta ad Assisi una giornata di incontro tra le grandi religioni, indetta da Giovanni Paolo II che diede inizio allo spirito di Assisi. In tale circostanza, le differenti religioni \u00absi sono dichiarate concordi nel riconoscere che, per diverso che sia il nome di Dio da esse invocato, la ricerca della pace per le vie della nonviolenza \u00e8 la pietra di paragone dell'obbedienza alla sua volont\u00e0\u00bb.\nRelazioni con il popolo ebraico.\nGiovanni Paolo II ha scritto e parlato molto sull'argomento delle relazioni della Chiesa con gli ebrei, e ha reso omaggio alle vittime dell'Olocausto in molte nazioni. \u00c8 stato il primo papa ad aver visitato il campo di concentramento di Auschwitz in Polonia, nel 1979. Uno dei pochi papi a essere cresciuto in un clima di fiorente cultura ebraica, che era tra le componenti chiave della Cracovia dell'epoca pre-bellica, il suo interesse per la cultura ebraica risaliva alla prima giovent\u00f9.\nNel marzo 2000, papa Giovanni Paolo II si rec\u00f2 nel memoriale dell'Olocausto di Yad Vashem in Israele e tocc\u00f2 il Muro Occidentale di Gerusalemme (\"Muro del Pianto\"), uno dei luoghi pi\u00f9 sacri del popolo ebraico, promuovendo la riconciliazione tra cristiani ed ebrei.\nLa Lega Anti-Diffamazione ha dichiarato nel 2003: \u00abLa Lega Anti-Diffamazione si congratula con papa Giovanni Paolo II in occasione del 25\u00ba anniversario del suo pontificato. Il suo profondo impegno nella riconciliazione tra la Chiesa cattolica ed il popolo ebraico \u00e8 stato fondamentale per il suo pontificato. Gli ebrei di tutto il mondo sono profondamente grati al Papa. Egli ha sempre difeso il popolo ebraico, come sacerdote nella sua natia Polonia e durante il suo pontificato... Preghiamo che rimanga in salute per molti anni a venire, e che ottenga molto successo nella sua opera santa e che le relazioni tra cattolici ed ebrei continuino a prosperare\u00bb.\nNel febbraio 2005, l'agenzia Reuters pubblic\u00f2 estratti dal nuovo libro del pontefice, il suo quinto, \"Memoria e identit\u00e0\". In esso, il Papa sembra comparare l'aborto all'Olocausto, dicendo: \u00abC'\u00e8 ancora, tuttavia uno sterminio legale di esseri umani che sono stati concepiti ma non sono ancora nati. E questa volta stiamo parlando di uno sterminio che \u00e8 stato permesso da, niente di meno, parlamenti scelti democraticamente dove normalmente si sentono appelli per il progresso civile della societ\u00e0 e di tutta l'umanit\u00e0\u00bb. Un dirigente del Consiglio centrale ebraico tedesco defin\u00ec il confronto inaccettabile. Il cardinale Joseph Ratzinger, prefetto della Congregazione per la Dottrina della Fede, mise da parte le sue cariche, dicendo che il papa \u00abnon stava provando a mettere l'Olocausto e l'aborto sullo stesso piano\u00bb ma soltanto stava avvertendo che la malvagit\u00e0 alligna dappertutto, \u00abanche nei sistemi politici liberali\u00bb.\nRelazioni con le altre Chiese cristiane.\nNel 2003, durante la \u00absettimana di preghiera per l'unit\u00e0 dei cristiani\u00bb dichiar\u00f2 che il primato di Pietro \u00e8 il garante dell'unit\u00e0 dei cristiani; nell'enciclica \"Ecclesia de Eucharistia\" ha riaffermato la dottrina della transustanziazione stabilita nel concilio di Trento vietando la partecipazione di fedeli protestanti alla comunione durante la celebrazione eucaristica e degli stessi cattolici al rito della cena delle Chiese riformate.\nRelazioni con la Chiesa ortodossa.\nNel maggio 1999, Giovanni Paolo II visit\u00f2 la Romania. Era la prima volta che un papa visitava una nazione principalmente cristiana ortodossa dopo il Grande Scisma, che aveva visto la rottura tra le due parti della chiesa indivisa nel 1054. La visita nasceva in accoglimento di un invito rivolto da Teotisto, patriarca e capo spirituale della Chiesa ortodossa rumena. All'arrivo, il papa fu accolto dal patriarca e dal capo di Stato romeno, allora Emil Constantinescu. Il Patriarca sottoline\u00f2 che \u00abil secondo millennio della storia cristiana era cominciato con una dolorosa ferita all'unit\u00e0 della Chiesa; la fine di quel millennio assisteva a un concreto sforzo per ripristinare la cristiana unit\u00e0\u00bb.\nDomenica 9 maggio il Papa e il Patriarca assistettero ciascuno a una celebrazione condotta dall'altro (una liturgia ortodossa e una messa cattolica, rispettivamente). Una folla di migliaia di persone si radun\u00f2 ad assistere alle celebrazioni, tenute all'aperto. Il Papa disse alla folla \u00abSono qui tra di voi spinto soltanto dal desiderio di autentica unit\u00e0. Non molto tempo fa era impensabile che il Vescovo di Roma potesse visitare i suoi fratelli e sorelle di fede che vivono in Romania. Oggi, dopo un lungo inverno di sofferenza e persecuzione, possiamo infine scambiarci il bacio della pace e lodare insieme il Signore\u00bb. Una larga parte della popolazione ortodossa romena si \u00e8 mostrata favorevole all'idea della riunificazione cristiana.\nDue anni dopo, nel 2001, papa Wojty\u0142a fu il primo pontefice a visitare la Grecia dopo 1291 anni. La visita non fu serena, il papa fu accolto da manifestazioni ostili e fu snobbato dai vertici della Chiesa ortodossa, che non invi\u00f2 nessun suo esponente ad accoglierlo all'arrivo. Ad Atene il Papa si incontr\u00f2 con l'arcivescovo Christodoulos, capo della chiesa ortodossa di Grecia. Dopo un incontro privato di 30 minuti, i due parlarono pubblicamente. Christodoulos lesse una lista di \u00ab13 offese\u00bb della Chiesa cattolica romana nei confronti della Chiesa ortodossa dai tempi del Grande Scisma, inclusi il sacco di Costantinopoli per opera dei crociati nel 1204, e lament\u00f2 la mancanza di qualsiasi scusa da parte della Chiesa cattolica, affermando \u00abFino ad ora non si \u00e8 udita una sola richiesta di perdono\u00bb per i \u00abfuriosi crociati del XIII secolo\u00bb.\nWojty\u0142a rispose dicendo \u00abper le occasioni passate e le presenti, qualora i figli e le figlie della Chiesa cattolica abbiano peccato in azioni od omissioni contro i loro fratelli e sorelle ortodossi, che il Signore ci accordi il perdono\u00bb, al che Christodoulos immediatamente applaud\u00ec. Giovanni Paolo II aggiunse che il saccheggio di Costantinopoli era una fonte di \u00abprofondo rincrescimento\u00bb per i cattolici.\nIn seguito, Wojty\u0142a e Christodoulos s'incontrarono in un luogo dove san Paolo aveva una volta predicato ai cristiani ateniesi. Essi resero pubblica una dichiarazione comune che diceva: \u00abCondanniamo ogni ricorso alla violenza, proselitismo e fanatismo nel nome della religione [\u2026] Noi faremo tutto ci\u00f2 che \u00e8 in nostro potere perch\u00e9 le radici cristiane dell'Europa e la sua anima cristiana siano preservate\u00bb; quindi recitarono il Padre Nostro insieme, rompendo il tab\u00f9 ortodosso contrario alla preghiera coi cattolici.\nTuttavia, durante la visita il Papa evit\u00f2 ogni accenno a Cipro, ancora fonte di tensione tra le due fedi. Giovanni Paolo II visit\u00f2 altre aree a maggioranza religiosa ortodossa, come l'Ucraina, nonostante non sempre accoltovi calorosamente, e afferm\u00f2 che la fine dello Scisma sarebbe stato uno dei suoi desideri pi\u00f9 profondi.\nNell'enciclica Fides et Ratio del 14 settembre 1998, rivolta ai vescovi della Chiesa cattolica circa i rapporti tra fede e ragione, defin\u00ec \u00absignificativo\u00bb il cammino di \u00abricerca filosofica\u00bb, accanto ad alcuni autori occidentali, condotto dai pensatori religiosi russi V.L. Losskij e P.J. \u010caadaev, P.A. Florenskij, V.L. Solov'\u00ebv.\nDomande di perdono.\nGiovanni Paolo II espresse pubblicamente pi\u00f9 volte richieste di perdono per quelli che considerava come i peccati commessi da cattolici durante i secoli. Di seguito sono elencate alcune delle occasioni:\nDomanda di perdono sulle crociate.\nMolti storici e critici hanno interpretato in vario modo le parole di Giovanni Paolo II sulle crociate. Alcuni sono propensi nel credere che il Papa intendesse fare una pubblica accusa a queste campagne militari mentre altri, come Thomas F. Madden, ritengono che il pontefice abbia solo criticato alcune malefatte di crociati durante queste, senza rivolgersi alle crociate stesse o ai loro risultati e creando cos\u00ec un parallelismo con le parole espresse da papa Innocenzo III.\nL'apostolato internazionale e l'universalit\u00e0 del messaggio.\nIl papato di Wojty\u0142a si \u00e8 caratterizzato per il grande impegno profuso per diffondere il Cattolicesimo nel mondo. Ha viaggiato in ogni angolo della Terra, e ha viaggiato in modo pi\u00f9 \"politico\" rispetto ai predecessori. Ma soprattutto \u00e8 possibile notare il cambiamento di rotta rispetto ai precedenti papati nel dato dei 500 santi e 1\u00a0350 beati proclamati, a fronte di 296 santi e 1\u00a0319 beati da parte di 33 papi precedenti. In particolare, notevole la differenza \u00e8 con alcuni degli ultimi papi come Pio X (1903-14, 4 santi), Benedetto XV (1914-22, 3 santi), Giovanni XXIII (1958-63, 10 santi). Inoltre, \u00e8 da tenere in conto la variegatissima composizione di provenienze dai nuovi santi, a differenza dell'estrema omogeneit\u00e0 dei precedenti.\nAnche uno dei temi chiave del pontificato di Giovanni Paolo II, la pubblicizzazione e la rilevanza data ai \"Segreti di F\u00e1tima\", \u00e8 leggibile come un tentativo di riportare la fede in una sfera maggiormente mistica. Scelte di questo tipo sono legate all'obiettivo di \"parlare al cuore\" dei fedeli, a differenza di orientamenti che mirano a \"secolarizzare\" in parte la Chiesa, mostrando cautela verso miracoli ed eccessive concessioni a sentimenti religiosi popolari.\nAnche l'ottimo rapporto con i media, e limmagine \"giovane\" che Wojty\u0142a ha creato di s\u00e9, \u00e8 considerabile utile al fine di avvicinare alla Chiesa cattolica persone, e in particolare giovani, di tutto il mondo.\nPosizioni sociali e politiche.\nWojty\u0142a \u00e8 stato considerato un conservatore sulla dottrina della Chiesa cattolica in relazione alla riproduzione e all'ordinazione sacerdotale femminile. I suoi scritti sulla sessualit\u00e0 umana, raccolti ne \"La Teologia del Corpo\", sono un'estesa meditazione sulla natura dei sessi e le risultanti implicazioni su sesso e amore e diversi critici li considerano un significativo sviluppo dell'insegnamento sessuale della Chiesa, che ha origine con il Cantico dei cantici e con l'insegnamento sui Sacramenti.\nRiguardo all'aborto, scrisse: \u00abC'\u00e8 ancora, tuttavia, una strage legalizzata di esseri umani che sono stati concepiti, ma non sono nati. E questa volta stiamo parlando di una strage che \u00e8 stata permessa nientemeno che da parlamenti democraticamente eletti, dove normalmente si ascoltano appelli per il progresso civile della societ\u00e0 e di tutta l'umanit\u00e0.\u00bb\nSono note le sue critiche nei confronti della Teologia della liberazione, la quale avrebbe calcato troppo la mano sulla liberazione politica a discapito della liberazione spirituale. La sua azione a contrasto di questa dottrina, in Sud America, fu massimamente energica: richiam\u00f2 ripetutamente il clero locale per la sua partecipazione diretta a governi comunisti, promosse a cardinali molti sacerdoti di opposta posizione politica (anche quando erano accusati di essere conniventi con regimi dittatoriali di destra), non risparmi\u00f2 durissime critiche e forti ammonimenti in tutti i suoi viaggi nel continente.\nIl 9 maggio 1993, un anno dopo le stragi che uccisero i giudici Giovanni Falcone e Paolo Borsellino, nella Valle dei templi, prese una posizione durissima contro la mafia. Si rivolse, quasi urlando, ai responsabili intimando loro di convertirsi e non solo di pentirsi (mettendoli cos\u00ec di fatto fuori dalla Chiesa) con parole forti: \u00abUna volta verr\u00e0 il giudizio di Dio!\u00bb. Questa posizione provoc\u00f2 la reazione dei boss di Cosa nostra (risentiti\u00a0\u2013 a detta del pentito Francesco Marino Mannoia \u2013 \u00absoprattutto perch\u00e9 portavano i loro soldi in Vaticano\u00bb), i quali ordinarono i due attentati alle chiese di Roma, rispettivamente alla basilica di San Giovanni in Laterano e alla chiesa di San Giorgio al Velabro, nella notte fra il 27 e il 28 luglio 1993.\nNell'enciclica \"Evangelium Vitae\" del 1995 riafferm\u00f2 l'alto valore che ha per la Chiesa la vita umana. In essa ha inoltre esteso la condanna dell'aborto, dell'eutanasia e della pena capitale (questa ultima \"se non in rarissimi casi di assoluta necessit\u00e0\"), chiamandole tutte insieme parte della \u00abcultura della morte\u00bb di cui sarebbe pervaso il mondo moderno.\nLe sue posizioni sulla guerra, la pena capitale, la cancellazione del debito dei Paesi poveri, e i temi sulla povert\u00e0 sono stati considerati politicamente liberali, dimostrando secondo alcuni che etichette politiche come \u00abconservatore\u00bb e \u00abliberale\u00bb non possono essere facilmente assegnate ai \"leader\" religiosi.\nPapa Wojty\u0142a, che aveva iniziato il suo pontificato quando la Polonia si trovava ancora nella sfera d'influenza sovietica, come pure il resto dell'Europa dell'Est, \u00e8 stato un aspro critico del socialismo reale e ha offerto supporto, anche finanziario, a movimenti anticomunisti come il sindacato polacco Solidarno\u015b\u0107 di Lech Wa\u0142\u0119sa, nonch\u00e9 organizzazioni in Centro e Sudamerica quali i Contras nicaraguensi. Il leader sovietico Michail Gorba\u010d\u00ebv disse una volta che il crollo della Cortina di ferro sarebbe stato impossibile senza Giovanni Paolo II. Questo punto di vista \u00e8 condiviso da molti negli Stati ex sovietici, che lo vedono, insieme al presidente statunitense Ronald Reagan, come uno degli artefici della dissoluzione dell'Unione Sovietica. In anni successivi, il Papa si mostr\u00f2 assai critico anche verso gli eccessi del capitalismo.\nNel 2000 firm\u00f2 pubblicamente la campagna del Giubileo 2000 sulla cancellazione del debito africano, assieme alle star irlandesi del rock Bob Geldof e Bono.\nIl 14 novembre 2002, Giovanni Paolo II, in occasione della prima visita di un pontefice al Parlamento italiano riunito in seduta comune nell'aula di Montecitorio, non manc\u00f2 di prendere una chiara posizione in merito all'eventualit\u00e0 di un indulto per alleggerire la congestionata situazione delle carceri italiane. \u00abUn segno di clemenza verso di loro [i detenuti] mediante una riduzione della pena costituirebbe una chiara manifestazione di sensibilit\u00e0, che non mancherebbe di stimolarne l'impegno di personale recupero in vista di un positivo reinserimento nella societ\u00e0\u00bb. A seguito di queste dichiarazioni, il Parlamento approv\u00f2 nell'estate 2003 il cosiddetto \"indultino\" che prevedeva alcuni limitati benefici di sconto di pena. L'appello, che venne poi ripreso da una maggioranza trasversale di forze politiche, avrebbe portato al provvedimento d'indulto del 2006 dedicato dal ministro della giustizia Clemente Mastella proprio al pontefice. \"L'impegno di personale ricupero in vista di un positivo reinserimento nella societ\u00e0\" si sarebbe per\u00f2 risolto in un aumento della criminalit\u00e0.\nNel 2003, Giovanni Paolo II divenne un critico di primo piano sull'invasione americana dell'Iraq. Mand\u00f2 il suo \"ministro per la pace\", il cardinale Pio Laghi, a parlare con il presidente degli Stati Uniti George W. Bush per esprimergli l'opposizione del Vaticano alla guerra. Giovanni Paolo II afferm\u00f2 che spettasse alle Nazioni Unite risolvere il conflitto internazionale attraverso la diplomazia e che un'aggressione unilaterale \u00e8 un crimine contro la pace e una violazione del diritto internazionale.\nDurante i negoziati per la redazione della nuova Costituzione europea, nel 2003 e 2004, i rappresentanti del Vaticano fallirono nell'assicurare una qualsiasi menzione alle \u00abradici cristiane dell'Europa\u00bb, uno degli obiettivi cui il Papa teneva. A pi\u00f9 riprese durante il pontificato il Papa ha infatti sottolineato che l'Europa ha ricevuto per prima il \"dono\" della cristianit\u00e0.\nPapa Wojty\u0142a critic\u00f2 anche il matrimonio fra persone dello stesso sesso. Nel suo ultimo libro, \"Memoria e identit\u00e0\", nel capitolo riguardante il ruolo dei legislatori, il Papa parla di \u00abpressioni\u00bb sul Parlamento europeo per permettere il matrimonio omosessuale. Il papa scrisse a proposito della corrente ideologico-culturale che propugna la formalizzazione delle unioni omosessuali: \u00ab\u00c8 legittimo e necessario chiederci se non sia parte di una nuova ideologia del male, forse pi\u00f9 insidiosa e nascosta, che tenta di scagliare i diritti dell'uomo contro la famiglia e contro l'uomo\u00bb.\nIl 13 gennaio 2005, ricevendo l'allora presidente della regione Lazio Francesco Storace, espresse \u00abvivo compiacimento per l'approvazione dello Statuto della regione Lazio. Esso infatti, oltre a sottolineare il ruolo di Roma come centro del Cattolicesimo, riconosce esplicitamente il primato della persona e il valore fondamentale della vita. Riconosce, inoltre, i diritti della famiglia quale societ\u00e0 naturale fondata sul matrimonio e si propone di sostenerla nell'adempimento della sua funzione sociale, facendo esplicita menzione dell'Osservatorio regionale permanente sulle famiglie. Lo Statuto prevede anche che la regione garantisca il diritto allo studio e la libert\u00e0 di scelta educativa\u00bb.\nAncor dopo la sua morte, l'allora presidente della Repubblica Italiana Giorgio Napolitano ha parlato in tal modo del pontificato di Giovanni Paolo II:\nCritiche.\nGiovanni Paolo II fu oggetto di diverse critiche. Tra le principali ricordiamo:\nPrincipali incontri e udienze.\nFurono numerose le personalit\u00e0 del mondo civile, politico e religioso che Giovanni Paolo II incontr\u00f2 durante il suo pontificato. Fra questi:\nPrincipali luoghi dedicati a Giovanni Paolo II.\nDalla morte di Giovanni Paolo II sono state intitolate a suo nome piazze, vie, corsi, parchi, infrastrutture e aree geografiche.\nTra i principali:\nSantuario di san Giovanni Paolo II.\nIl 18 maggio 2011 l'arcivescovo metropolita dell'Aquila, Giuseppe Molinari, erige la chiesa di San Pietro della Ienca, scelta da papa Wojty\u0142a come \"luogo di contemplazione di Dio a contatto con la natura\", in santuario diocesano \"beato Giovanni Paolo II\" (poi \"san Giovanni Paolo II\"). \u00c8 il primo santuario europeo dedicato a Giovanni Paolo II.\nMonumenti a Giovanni Paolo II.\nNel 2011 \u00e8 stato inaugurato a Roma, in Piazza dei Cinquecento, il Monumento a Giovanni Paolo II, scultura bronzea realizzata da Oliviero Rainaldi. L'opera \u00e8 stata oggetto di polemiche e critiche fin dall'inizio per cui sono state risistemate sia l'area sia la scultura stessa.\nA memoria della visita pastorale del Pontefice a Bacolod, nelle Filippine, del 20 febbraio 1981, la citt\u00e0 ha voluto commemorare la presenza del Papa con la costruzione della \"Pope John Paul II Tower\", torre di sette piani eretta nei pressi del porto della citt\u00e0 asiatica.\nIl 15 aprile 2012 \u00e8 stato inaugurato un altro monumento a papa Giovanni Paolo II a San Crist\u00f3bal de La Laguna (Tenerife, Isole Canarie, Spagna). \u00c8 una statua in bronzo raffigurante Giovanni Paolo II, che si trova accanto alla porta principale della chiesa di Nostra Signora della Concezione. Sempre in Spagna, una statua dedicata al santo si trova all'esterno della Cattedrale dell'Almudena, il principale luogo di culto cattolico di Madrid.\nIl 2 maggio 2012 sotto una leggera pioggia, \u00e8 stata inaugurata nel parco vicino alla stazione tram di Riccione una statua in bronzo che riporta \"Non abbiate paura del Futuro!\"\nSegretari particolari di Giovanni Paolo II.\nIl segretario particolare per tutta la durata del pontificato \u00e8 stato Stanis\u0142aw Dziwisz.\nCome secondo segretario particolare si sono avvicendati:\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:\nAltro.\nPreghiera per implorare grazie per l'intercessione di San Giovanni Paolo II.\nO Trinit\u00e0 Santa, Ti ringraziamo per aver donato alla Chiesa San Giovanni Paolo II e per aver fatto risplendere in lui la tenerezza della Tua paternit\u00e0, la gloria della Croce di Cristo e lo splendore dello Spirito d'amore.\nEgli, confidando totalmente nella Tua infinita misericordia e nella materna intercessione di Maria, ci ha dato un'immagine viva di Ges\u00f9 Buon Pastore e ci ha indicato la santit\u00e0 come misura alta della vita cristiana ordinaria quale strada per raggiungere la comunione eterna con Te. Concedici, SS. Trinit\u00e0, per sua intercessione, secondo la Tua volont\u00e0, la grazia che imploriamo\u2026. Amen.PaterAveGloriaSan Giovanni Paolo II, prega per noi\nFumetti.\nLa prima citazione di Giovanni Paolo II nel mondo del fumetto risale al 1979, quando Francesco Pescador disegna, su testi di Gi\u00f2 Signori, le 95 pagine in bianco e nero di \"Papa Wojty\u0142a. Storia di una vita\", che ripercorre la vita del Papa a partire dalla sua infanzia in Polonia. Nello stesso anno \u00e8 quindi Guido Buzzelli a realizzare \"Wojty\u0142a\", 116 strisce quotidiane pubblicate sul quotidiano \"L'Occhio\".\nNegli Stati Uniti \u00e8 invece la Marvel Comics a produrre il comic book \"The life of Pope John Paul II\", con disegni di John Tartaglione e Joe Sinnot su testi di Steven Grant. L'opera, che si sofferma in particolar modo sulla giovinezza del Papa, \u00e8 pensata per il mercato americano e viene pubblicata in Italia nel 1983.\nSegue quindi il fumetto argentino \"Vida Y obra del Papa Juan Pablo II\", disegnato da Enrique Breccia e tradotto in Italia nel 1984.\nSergio Toppi realizza, su testi di Nino Pagot, il volume a fumetti \"Karol Wojty\u0142a. Il Papa del terzo millennio\", originariamente pubblicato nel 2000 sulle pagine del settimanale \"Il Giornalino\". Lo spunto narrativo \u00e8 qui offerto da un nonno polacco che racconta ai nipoti alcuni momenti della vita del Papa.\nNegli anni successivi viene pubblicato in Francia \"Avec Jean Paul II\", due albi di 40 pagine di Guy Lehideux (testi) e Dominique Bar (disegni), che vengono presto tradotti e diffusi anche in Polonia.\nLa linea chiara caratterizza il volume \"La vita di Giovanni Paolo II a fumetti\" realizzato nel 2005 da Alessandro Mainardi e Werner Maresta. Nel 2011 viene quindi pubblicato \"Giovanni Paolo II, il papa dal cuore giovane\" con disegni di Andrea Lucci e Antonio Scricco su testi di Luigi Mezzadri e sceneggiatura di Giuliano Rossi.\nLe opere a fumetti su Giovanni Paolo II sono state pi\u00f9 volte raccolte, a partire dal 2000, nella mostra \"Un Papa a quadretti. I giorni e le opere di Karol Wojty\u0142a a fumetti\".\nOnorificenze.\nOnorificenze della Santa Sede.\nIl papa \u00e8 sovrano degli ordini pontifici della Santa Sede mentre il Gran magistero delle singole onorificenze pu\u00f2 essere mantenuto direttamente dal pontefice o concesso a una persona di fiducia, solitamente un cardinale."}
{"id": "2676840", "revid": "93436", "url": "https://it.wikipedia.org/wiki?curid=2676840", "title": "Commissariato del Reich di Ostland", "text": ""}
{"id": "2676843", "revid": "93436", "url": "https://it.wikipedia.org/wiki?curid=2676843", "title": "Commissariato del Reich d'Ucraina", "text": ""}
{"id": "2676846", "revid": "28199061", "url": "https://it.wikipedia.org/wiki?curid=2676846", "title": "Classe Chetz", "text": ""}
{"id": "2676850", "revid": "104458", "url": "https://it.wikipedia.org/wiki?curid=2676850", "title": "Lingua protoslava", "text": ""}
{"id": "2676857", "revid": "42394751", "url": "https://it.wikipedia.org/wiki?curid=2676857", "title": "Classe Sa'ar 4", "text": ""}
{"id": "2676862", "revid": "288300", "url": "https://it.wikipedia.org/wiki?curid=2676862", "title": "Michael Sorber", "text": ""}
{"id": "2676863", "revid": "767487", "url": "https://it.wikipedia.org/wiki?curid=2676863", "title": "\u00c9ditions Victor Gadoury", "text": "L'Editions Victor Gadoury \u00e8 una societ\u00e0 editoriale monegasca specializzata nel settore numismatico: i prodotti commercializzati sono testi e libri numismatici, monete, medaglie ed euro da collezione.\nL'\u00c9ditions Victor Gadoury \u00e8 nata a Baden \u2013 Baden nel 1972. Il fondatore, Victor Gadoury, faceva parte di una divisione dell'esercito canadese, che si trovava, a quei tempi, in Germania. Dopo il congedo militare Victor Gadoury scelse di restare in Germania ed iniziare una nuova carriera come numismatico.\nNel 1973, infatti, Victor Gadoury fonda la casa editrice \u00c9ditions Victor Gadoury e pubblica la prima edizione del \u201cMonnaies fran\u00e7aise\u201d, che raccoglie tutte le monete francesi dal 1789 fino a oggi; da allora viene pubblicato con cadenza biennale e, nel 2009, \u00e8 uscita la sua diciannovesima edizione: Monnaies Francaises 2009.\nNel 1978 Victor Gadoury decide di trasferire la casa editrice nel Principato di Monaco, con recapito, prima in Boulevard d'Italie, poi in Boulevard de Moulins.\nNel 1994, la casa editrice \u00e8 stata rilevata da due numismatici italiani, Vescovi e Pastrone, e dal novembre 2001 l'azienda \u00e8 diretta dal solo Francesco Pastrone nel Principato di Monaco.\n\u00c9ditions Gadoury \u00e8 presente online con un sito internet di e-commerce di Monete e libri numismatici e una volta all'anno organizza un'asta di monete di prestigio all'interno del Principato di Monaco."}
{"id": "2676868", "revid": "4175", "url": "https://it.wikipedia.org/wiki?curid=2676868", "title": "Serie A 1953-1954 (rugby a 15)", "text": "La serie A 1953-54 fu il 24\u00ba campionato nazionale italiano di rugby a 15 di prima divisione.\n con la formula del girone unico a 10 squadre e, come nell'edizione precedente, necessit\u00f2 di uno spareggio per determinare la squadra campione; di nuovo una delle due squadre impegnate fu il , che dovette affrontare il a Padova e si impose 6-3 ai tempi supplementari.\nFu il quarto scudetto, assoluto e consecutivo, per la formazione rodigina.\nSi rese necessario uno spareggio anche per il posto utile per la salvezza tra le ultime due classificate, e : gli abruzzesi vinsero 6-0 l'incontro di andata e si aggiudicarono la permanenza in serie A, perch\u00e9 i giuliani rinunciarono a disputare l'incontro di ritorno."}
{"id": "2676870", "revid": "287204", "url": "https://it.wikipedia.org/wiki?curid=2676870", "title": "Ariguani", "text": ""}
{"id": "2676876", "revid": "86343", "url": "https://it.wikipedia.org/wiki?curid=2676876", "title": "Cerro San Antonio", "text": ""}
{"id": "2676879", "revid": "1540383", "url": "https://it.wikipedia.org/wiki?curid=2676879", "title": "BMW Sauber", "text": ""}
{"id": "2676882", "revid": "220256", "url": "https://it.wikipedia.org/wiki?curid=2676882", "title": "Caregivers", "text": ""}
{"id": "2676883", "revid": "767487", "url": "https://it.wikipedia.org/wiki?curid=2676883", "title": "Paolo Goltz", "text": ""}
{"id": "2676884", "revid": "124286449", "url": "https://it.wikipedia.org/wiki?curid=2676884", "title": "L'ospite del senatore Horton", "text": "L'ospite del senatore Horton (\"The Werewolf Principle\") \u00e8 un romanzo di fantascienza dello scrittore statunitense Clifford D. Simak scritto nel 1968.\nTrama.\nXXV secolo: in una notte buia e temporalesca, Andrew Blake si trova inspiegabilmente davanti alla residenza di un senatore nordamericano. Il politico gli offre rifugio e sua figlia lo riconosce quale un astronauta tornato da una lunga missione nello spazio profondo. Blake non ricorda alcunch\u00e9, fino al suo ritorno sulla Terra, e al contempo continua ad accusare dei frequenti episodi di amnesia, dimentico ad esempio di come si sia trovato l\u00ec, bagnato e con un abbigliamento poco adatto. Nel frattempo un uomo della sicurezza segnala l'inspiegabile avvistamento di un lupo, considerato una specie animale estinta. Blake rincasa ma subir\u00e0 ben altri spiacevoli episodi come quella notte, venendo via via a scoprire come il Senatore sia da tempo interessato alla sua persona e come dei misteri che la Scienza cela da secoli, lo riguardino molto da vicino."}
{"id": "2676889", "revid": "1543377", "url": "https://it.wikipedia.org/wiki?curid=2676889", "title": "Harem (genere)", "text": "Col termine gergale o si vuole descrivere quel sottogenere di anime e manga in cui un protagonista maschile si trova \"amorosamente\" circondato da tre o pi\u00f9 membri del sesso opposto; quando il senso viene invertito (una protagonista femminile circondata da maschi) si parla di . Sue varianti pi\u00f9 recenti includono anche lo yuri e lo yaoi, con la rimozione dei personaggi di sesso opposto (ad esempio in \"Gakuen Heaven\"). \nLo scenario pi\u00f9 comune \u00e8 ben espresso (per citare solo alcuni esempi) nelle opere: \"Oh, mia dea!\", \"Chi ha bisogno di Tenchi?\", \"To Love-Ru\", \"High School DxD\", \"Sister Devil\", \"Suzuka\", \"Love Hina\", \"Sempre pi\u00f9 blu\", \"Rosario + Vampire\" e \"K\u00e4mpfer\": in questo tipo di storie la maggior parte delle donne sono innamorate e lottano per conquistare il cuore del personaggio principale.\nIl termine, che deriva dalla parola araba \"\u1e24ar\u012bm\" (\ufea3\ufeae\ufef3\ufee2), propriamente significa gineceo (santuario privato femminile da cui sono esclusi gli uomini), ma per estensione \u00e8 arrivato a significare \"gruppo di donne dedite ad un solo uomo\".\nStruttura e tipologia harem.\nPoich\u00e9 il romanticismo \u00e8 di rado l'obiettivo principale di tutta la serie, il concetto ed il significato di \"harem\" viene a risultare alquanto ambiguo: il tratto pi\u00f9 distinguibile \u00e8 senza dubbio il gruppo femminile che accompagna, ed in alcuni casi convive, col ragazzo. Quando si presenta un rapporto d'intimit\u00e0, questo deve essere composto da un numero maggiore di tre persone (che oltrepassi quindi il pi\u00f9 comune \"triangolo amoroso\").\nInoltre possono anche esservi pi\u00f9 d'un ragazzo, fintanto che questi occupano un posto minore nella storia, od inscenano col protagonista un rapporto \"oscuramente ambiguo\".\nControversie.\nLa forma \"harem\" \u00e8 spesso criticata per l'uso eccessivo di luoghi comuni riguardanti i personaggi, ed i vari riferimenti sessuali presenti possono talora risultare inutili ed introdotti al solo scopo di soddisfare una certa tipologia di pubblico (fanservice). Altre critiche derivano anche dalla tendenza a ritrarre negativamente i personaggi femminili, che spesso tendono ad usare la violenza in maniera del tutto gratuita; tutto questo \u00e8 visto come essenzialmente ripetitivo e fondamentalmente sessista."}
{"id": "2676895", "revid": "28199830", "url": "https://it.wikipedia.org/wiki?curid=2676895", "title": "Dilat Larat", "text": ""}
{"id": "2676900", "revid": "28199872", "url": "https://it.wikipedia.org/wiki?curid=2676900", "title": "Haroun El Poussah", "text": ""}
{"id": "2676903", "revid": "599013", "url": "https://it.wikipedia.org/wiki?curid=2676903", "title": "Filosofia del XIX secolo", "text": "La filosofia del XIX secolo prende avvio dalla precedente stagione dell'Illuminismo, a cui contrappone i nuovi ideali del Romanticismo, sostituendo a una concezione della ragione astratta e livellatrice, che in nome dei suoi principi generici era giunta a produrre le stragi della Rivoluzione Francese, una \u00abragione \"storica\"\u00bb che tenesse conto anche delle peculiarit\u00e0 e dello spirito dei diversi popoli, a volte assimilati a degli organismi viventi, con una loro anima e una loro storia.\nI forti e radicali cambiamenti in campo filosofico furono accompagnati da sviluppi nella politica, nella letteratura, nell'arte, nell'economia, nella scienza, dando luogo nella seconda met\u00e0 del XIX secolo alla corrente del positivismo.\nStoria.\nNegli anni tumultuosi tra il 1789 e il 1815, sotto la spinta dell'illuminismo e della massoneria, l'intera cultura europea venne trasformata dall'idea rivoluzionaria, con il suo seguito di guerre e distruzioni. Ponendo fine a molti dei puntelli sociali e culturali del secolo precedente, la scena era oramai pronta per un drastico cambiamento sia economico che sociale.\nInfluenze del tardo illuminismo.\nSul piano della filosofia politica, nel tentativo di spiegare la natura dello Stato e delle forme di governo, Jean-Jacques Rousseau in Francia aveva contestato le fondamenta della loro legittimit\u00e0, dichiarando che \u00abl'uomo \u00e8 nato libero, ma ovunque \u00e8 in catene\u00bb.\nSul piano scientifico la teoria dell'evoluzione era gi\u00e0 stata postulata, da diversi punti di vista, da Giulio Cesare Vanini, Denis Diderot, James Burnett, Erasmus Darwin, Jean-Baptiste de Lamarck, Johann Wolfgang von Goethe, mentre il determinismo nomologico di Pierre-Simon Laplace (1749-1827) avrebbe continuato a esercitare un notevole influsso sui due secoli successivi.\nNel Regno Unito, Adam Smith aveva gettato le basi dell'economia politica prefigurando la teoria del libero mercato all'interno degli stati-nazione.\nDall'Italia si era sviluppata la tendenza artistica e culturale del neoclassicismo, ma fu la Germania a farsi portatrice delle principali novit\u00e0 in campo letterario e filosofico, con vari esponenti tra cui Johann Gottfried Herder, Gotthold Ephraim Lessing, Novalis, Friedrich Schiller e il gi\u00e0 citato Johann Wolfgang von Goethe.\nScuole filosofiche e tendenze.\nNel complesso, la polemica contro l'egualitarismo e il cosmopolitismo illuministi assunse aspetti e caratteri diversi a seconda dei contesti, aspetti che tuttavia restarono intrecciati e difficilmente separabili in maniera netta. Vi fu da un lato una tendenza restauratrice, rivolta per\u00f2 non tanto al ripristino anacronista dell'Ancien r\u00e9gime, quanto al recupero di quelle tradizioni, religiose in particolare, ritenute patrimonio della coscienza collettiva. Significativa fu l'opera di De Maistre e altri autori, per i quali \u00abla storia umana \u00e8 diretta da una provvidenza che supera gli accorgimenti politici e che drizza a ignote mete la nave dell'umanit\u00e0\u00bb.\nD'altro lato, la stessa concezione provvidenziale della storia diede luogo ad altre tendenze che potremo definire liberali, per le quali i principi proclamati nel 1789 restavano validi, pur essendo da condannare gli esiti giacobini della Rivoluzione Francese. Fran\u00e7ois-Ren\u00e9 de Chateaubriand in una sintesi esprimeva ad esempio l'esigenza di \u00abconservare l'opera politica che \u00e8 scaturita dalla rivoluzione\u00bb e \u00abcostruire il governo rappresentativo sulla religione\u00bb. La libert\u00e0 di religione fu ritenuta in particolare un antidoto basilare sia al dispotismo assolutistico, che all'anarchia rivoluzionaria.\nIdealismo tedesco.\nApertasi con la grandiosa stagione del Romanticismo, la filosofia assiste alla riformulazione del criticismo kantiano in chiave idealistica. \nFichte prima, e poi Schelling, fecero dell'Io il principio assoluto a cui ricondurre l'intera realt\u00e0, che per la ragione pu\u00f2 diventare cos\u00ec oggetto di scienza. Secondo Fichte, in particolare, l'Io prende coscienza di essere il creatore inconscio del non-io attraverso l'agire etico, secondo Schelling invece la tensione tra Spirito e Natura si ricompone nel momento estetico dell'arte.\nMentre per\u00f2 in costoro la ragione filosofica si limitava a riconoscere, ma non a riprodurre, l'atto creativo con cui il soggetto poneva l'oggetto (che restava prerogativa di una suprema intuizione intellettuale), sar\u00e0 invece con Hegel che la ragione stessa diventer\u00e0 creatrice, attribuendosi il diritto di stabilire cosa \u00e8 reale e cosa non lo \u00e8. \u00abCi\u00f2 che \u00e8 reale \u00e8 razionale\u00bb sar\u00e0 la \"summa\" del pensiero hegeliano: vale a dire che una realt\u00e0 esiste solo se soddisfa certi criteri di razionalit\u00e0, rientrando nella triade dialettica di tesi-antitesi-sintesi tipica del procedimento a spirale con cui l'Idea giunge a identificarsi con l'Assoluto.\nDopo la possente sistemazione onnicomprensiva di Hegel, la cui eredit\u00e0 diede luogo alle correnti contrapposte della destra e della sinistra hegeliana, la filosofia ha visto la reazione al suo panlogismo nel duplice volto di uno spiccato materialismo da un lato (Feuerbach, Marx), e dall'altro di un richiamo all'irriducibilit\u00e0 del singolo essere umano e all'importanza assoluta della sua esistenza, non pi\u00f9 intesa come semplice ingranaggio di un processo dialettico (Schopenhauer, Kierkegaard, Emerson). \nIl marxismo.\nKarl Marx intese prelevare dall'hegelismo il \u00abnocciolo razionale\u00bb nascosto a suo dire nel \u00abguscio mistico\u00bb, applicando la dialettica hegeliana alla Storia, e affermando che questa scaturisce dalla lotta dinamica fra gli opposti: liberi contro schiavi, patrizi contro plebei, baroni contro servi della gleba, membri di corporazioni contro artigiani, nobili contro borghesi, ed infine borghesi contro proletari: \u00abin breve oppressore ed oppresso\u00bb. \nLe contrapposizioni della realt\u00e0 non trovano conciliazione in un principio superiore (come ad esempio Dio), ma nella storia stessa, il cui esito finale, secondo Marx, non trascende le umane vicende, ma \u00e8 immanente al raffronto dialettico tra le classi sociali, e in particolare tra la \"struttura\" economica (costituita dai rapporti materiali di produzione) e la \"sovrastruttura\" (gli apparati culturali che ne occulterebbero la vera natura).\nQuesto modo di concepire la filosofia della storia prese il nome di materialismo storico a cui Friedrich Engels sovrappose il materialismo dialettico. Con quest'ultimo, il metodo dialettico hegeliano che Marx aveva inteso rimettere \u00abcon i piedi per terra\u00bb, trasformandolo in uno strumento di lotta sociale e rivoluzionaria, trova un ulteriore campo di applicazione con la \"Dialettica della natura\", da Engels enunciata ed elaborata ulteriormente nei suoi ultimi anni di vita.\nSchopenhauer.\nIl pensiero di Arthur Schopenhauer anticipa motivi della pi\u00f9 ampia filosofia della vita originatasi nel primo romanticismo tedesco in polemica con il positivismo e con la corrente dell'idealismo \"accademico\" trionfante del secolo XIX di Fichte, Schelling e soprattutto Hegel, ai quali contrappone un diverso idealismo, a cui dichiarava espressamente di appartenere come filosofo.\nSchopenhauer sostiene che il mondo deriva fondamentalmente da quel che ogni uomo percepisce tramite la sua volont\u00e0, nella quale consiste il principio assoluto della realt\u00e0, nascosto alla ragione. \nIn polemica contro Hegel, secondo Schopenhauer la natura e il mondo non hanno dunque un'origine razionale, ma nascono da un istinto irrazionale di vita, da una pulsione informe e incontrollata che egli assimila alla cosa in s\u00e9 di Kant, e la sua rappresentazione oggettiva all'idea di Platone. \nNon c'\u00e8 dunque spazio per l'ottimismo della ragione, dal momento che questa volont\u00e0 di vivere sfrenata e arbitraria \u00e8 causa di sofferenza. Da questa se ne esce attraverso la sublimazione e la presa di coscienza che il mondo \u00e8 l'oggettivazione della volont\u00e0, cio\u00e8 \u00e8 una mia stessa rappresentazione, fenomenica e illusoria (velo di Maya): concetto di origine orientale e in parte neoplatonica, che si traduce nel desiderio della vita stessa (\"eros\") di diventare finalmente consapevole di s\u00e9; questa consapevolezza coincide con l'auto-negazione della volont\u00e0 e permette cos\u00ec di uscire dal ciclo insensato dei desideri, morti e rinascite.\nLo spiritualismo italiano.\nUna revisione del kantismo in senso ontologico si ebbe invece in Italia ad opera di Antonio Rosmini, che respingendo il sensismo illuminista di Galluppi, pose le basi di quello spiritualismo etico e idealista da cui saranno caratterizzate le diverse correnti filosofiche del Risorgimento italiano.\nDopo la penetrazione dell'idealismo romantico tedesco che forn\u00ec un fondamento filosofico alla rivoluzione liberale culminata nell'unificazione nazionale, a cui contribuirono tra gli altri Vincenzo Gioberti, Francesco de Sanctis, e soprattutto Bertrando Spaventa, negli ultimi decenni dell'Ottocento si assistette tuttavia ad un'avanzata del positivismo con l'abbandono dello spiritualismo risorgimentale, a cui venne preferito il metodo delle scienze fisiche ritenuto pi\u00f9 consono ai tempi.\nPost-idealismo e neokantismo.\nDopo il declino dell'idealismo, nella seconda met\u00e0 del XIX secolo si svilupparono in Germania due movimenti simili, ma opposti: \nAlla Scuola di Brentano appartennero tra gli altri, oltre a Carl Stumpf e Rudolf Steiner, il filosofo Edmund Husserl (1859-1938), che fond\u00f2 la fenomenologia come studio dei fenomeni per come questi si manifestano, nella loro apparenza, alla coscienza intenzionale del soggetto, indipendentemente dalla realt\u00e0 fisica esterna, il cui valore di esistenza viene messo per cos\u00ec dire \u00abtra parentesi\u00bb.\nL'esistenzialismo.\nIl termine esistenzialismo, pur essendo stato coniato nel XX secolo, come movimento filosofico trova i suoi principali antecedenti in S\u00f8ren Kierkegaard e Friedrich Nietzsche.\nKierkegaard in particolare sottoline\u00f2 il divario esistente tra le categorie universali della logica, e la dimensione individuale del singolo uomo, irriducibile al pensiero razionale, la quale trova la propria condizione di autenticit\u00e0 solo al cospetto di Dio. Kierkegaard evidenzi\u00f2 la paradossalit\u00e0 e il senso del rischio propri della fede: il valore di questa consiste essenzialmente nella \"scelta\", generatrice del sentimento dell'angoscia. Kierkegaard portava l'esempio di Abramo, che messo alla prova accetta contro ogni ragionevolezza di compiere il sacrificio del figlio Isacco, sospinto unicamente dalla sua fiducia in Dio. La vita religiosa \u00e8 tale proprio in quanto va oltre gli stessi dettami dell'etica, comandando ci\u00f2 che al nostro senso morale appare scandaloso; ma nell'attimo in cui si sceglie di affidarsi completamente a Dio, Egli restituisce un significato nuovo e pi\u00f9 completo alle nostre azioni.\nKierkegaard ribad\u00ec pi\u00f9 volte che il passaggio fra le tre modalit\u00e0 esistenziali che l'uomo pu\u00f2 attraversare in vita non avviene per una \"necessit\u00e0\" dialettica, tipica della filosofia di Hegel: quest'ultimo riteneva di poter sanare le contraddizioni della realt\u00e0 nella logica astratta dell'\"et et\", mentre a suo avviso esse sono lacerate da un drammatico \"aut aut\", di fronte al quale l'uomo si trova a sperimentare il senso del limite e dell'angoscia, che solo, tuttavia, pu\u00f2 alla fine liberarlo dalla noia e dalla tentazione di \u00abnon scegliere\u00bb in cui cade facilmente colui che rimane fermo allo stadio edonistico-estetico.\nA differenza di Schopenhauer, Nietzsche esaltava invece la volont\u00e0 di vivere sfrenata e irrazionale, ponendo in primo piano il valore dell'aspetto vitale e \"dionisiaco\" dell'essere umano, in contrapposizione a quello riflessivo e \"apollineo\". Solo dalla volont\u00e0 di potenza, cio\u00e8 dalla volont\u00e0 che vuole se stessa e il proprio accrescimento senza sosta, nasce la possibilit\u00e0 infinita del rinnovamento e della vita. La rigidit\u00e0 della ragione, viceversa, che costringe la realt\u00e0 dentro uno schema, \u00e8 una non-volont\u00e0, alleata della morte perch\u00e9 nega la possibilit\u00e0 del cambiamento che \u00e8 l'essenza del vivere. La volont\u00e0 di potenza pertanto non si afferma come desiderio concreto di uno o pi\u00f9 oggetti specifici, ma come il meccanismo stesso del desiderio nel suo funzionamento incessante.\nPreconizzando il declino dell'Occidente e la nascita di un'umanit\u00e0 nuova, Nietzsche diede avvio ad un indirizzo nichilistico, riproposto nel Novecento, basato anche sul concetto di oltreuomo. Un'altra fondamentale dottrina nietzschiana \u00e8 infine quella dell'eterno ritorno.\nL'utilitarismo anglosassone.\nGi\u00e0 nella prima met\u00e0 del XIX secolo, i britannici Jeremy Bentham e John Stuart Mill avevano promosso l'idea utilitarista che le azioni siano giuste nella misura in cui massimizzano la felicit\u00e0. La filosofia di Jeremy Bentham risulta utile per spiegare i movimenti umani anche in chiave Economica, in quanto ogni operazione di mercato sarebbe finalizzata esclusivamente a massimizzare utilit\u00e0 e, di conseguenza, profitto. La Politica economica e pubblica dovrebbe dunque fare in modo, secondo il pensatore, di far coesistere ogni persona, vista come unit\u00e0 individuale, al massimo della sua utilit\u00e0 e possibilit\u00e0. Mill, invece, si concentra successivamente anche sulla Psicologia e sulla Emotivit\u00e0, da lui guidiati fondamentali nel comprendere e compiere decisioni. \nIl positivismo.\nIl Positivismo, con Comte, Mill, Ardig\u00f2, si svilupp\u00f2 invece nella piena et\u00e0 della Seconda rivoluzione industriale, esaltando la ricerca scientifica ed il progresso tecnico e tecnologico. \nIl pragmatismo.\nNegli Stati Uniti, i filosofi Charles Sanders Peirce e William James, su ispirazione di Ralph Waldo Emerson, davano vita al movimento del pragmatismo nel tardo XIX secolo, secondo cui l'attivit\u00e0 pratica, intesa nel senso di un comportamento mentale o scientifico diretto alla realizzazione di un fine concreto, esercita un primato su quella teoretica astratta."}
{"id": "2676910", "revid": "287204", "url": "https://it.wikipedia.org/wiki?curid=2676910", "title": "S\u00e9bastien Pourcel", "text": "Pourcel ha iniziato a gareggiare nel campionato del mondo di motocross nel 2002 nella classe MX2. Nel 2007, \u00e8 passato nella classe regina, la MX1 chiudendo la stagione con un ottimo quarto posto.\nPer la stagione successiva ha poi raggiunto il fratello Christophe, anch'esso pilota, al Team GPKR (fondato dal padre Roger e da Patrick Gelade) per guidare una Kawasaki ufficiale. Al termine dell'anno si \u00e8 classificato al 7\u00ba posto in classifica generale, a cui bisogna aggiungere la vittoria nella gara singola MX1 del Motocross delle Nazioni. Risultato peggiore l'anno successivo con un 30\u00ba posto finale.\nAnche per il 2010 ha fatto parte della squadra ufficiale della Kawasaki."}
{"id": "2676912", "revid": "438678", "url": "https://it.wikipedia.org/wiki?curid=2676912", "title": "World Championship Tennis 1982", "text": "Il World Championship Tennis 1982 fu una serie di tornei di tennis, rivale del Volvo Grand Prix 1982.\nFu organizzato dalla World Championship Tennis (WCT).\nInizi\u00f2 il 5 gennaio con il Masters Doubles WCT ed ebbe fine il 19 dicembre con la finale dell'Hartford WCT.\nCalendario.\nGiugno.\n\"Nessun evento\""}
{"id": "2676915", "revid": "28200130", "url": "https://it.wikipedia.org/wiki?curid=2676915", "title": "Monastero di San Danilo", "text": ""}
{"id": "2676920", "revid": "287204", "url": "https://it.wikipedia.org/wiki?curid=2676920", "title": "Colle della Vaccera", "text": "Il Colle della Vaccera (1461\u00a0m s.l.m.) \u00e8 un valico delle Alpi Cozie che mette in comunicazione il comune di Angrogna in val Pellice con quello di Pramollo in val Chisone.\nCaratteristiche.\nIl valico si trova tra il monte Servin (1.756\u00a0m) e il Monte Castelletto (1.512\u00a0m). La cresta che passa per il monte Castelletto si abbassa poi verso Prarostino; l'altra, dopo il monte Servin, sale al Grand Truc (2.366\u00a0m). Nei pressi del colle vi sono un rifugio e un agriturismo.\nPresso il colle opera dal 2007 una stazione ornitologica per lo studio della migrazione autunnale gestita dal GPSO nell'ambito del Progetto Alpi \nAccessi.\nSi pu\u00f2 salire al colle da due versanti. Passando dalla val Pellice, dopo l'abitato di Luserna San Giovanni e prima di quello di Torre Pellice si prende a destra verso la \"Valle d'Angrogna\" e la si segue fino al parcheggio in prossimit\u00e0 di un rifugio.\nLa salita, interamente in asfalto e dalle pendenze regolari, \u00e8 frequentata tutto l'anno dai cicloamatori. Lunga 19,4\u00a0km, ha un dislivello di 1.048\u00a0m con una pendenza media del 5,4%.\nDalla val Chisone, giunti a San Germano Chisone si prosegue seguendo le indicazioni per Pramollo fino ad arrivare alla \"Frazione Rue\". Attraversato il ponte sulla sinistra si seguono le indicazioni per la \"Vaccera\". I primi 5\u00a0km, piuttosto impegnativi, sono tutti in asfalto mentre nei restanti 4 la strada \u00e8 sterrata."}
{"id": "2676921", "revid": "281779", "url": "https://it.wikipedia.org/wiki?curid=2676921", "title": "Slump", "text": "In geologia con il termine slump si indica un processo di accumulo e deformazione di sedimenti plastici che derivano dalla destabilizzazione e dallo smantellamento di un pendio o di una parte di esso.\nInnesco, formazione ed evoluzione.\nSi consideri un pendio o una zona sufficientemente acclive da consentire il verificarsi di una o pi\u00f9 frane: se nei paraggi vi \u00e8 una sollecitazione sismica causata da movimenti tettonici o una forte vibrazione causata da una frana di grandi dimensioni, il materiale instabile ivi presente inizier\u00e0 a muoversi lungo la pendenza per effetto dell'azione di gravit\u00e0 fino a raggiungere una zona meno acclive. Il materiale plastico, dunque, si accumuler\u00e0 del tutto o in parte e si deformer\u00e0. Il processo di accumulo e deformazione \u00e8 chiamato slumping."}
{"id": "2676924", "revid": "440501", "url": "https://it.wikipedia.org/wiki?curid=2676924", "title": "Intellettualismo etico", "text": ""}
{"id": "2676928", "revid": "287204", "url": "https://it.wikipedia.org/wiki?curid=2676928", "title": "El Pinon", "text": ""}
{"id": "2676929", "revid": "101981370", "url": "https://it.wikipedia.org/wiki?curid=2676929", "title": "Armando Cavaliere", "text": "Biografia.\nInizia l'attivit\u00e0 artistica a 18 anni come generico in numerosi film: \"Le quattro giornate di Napoli\", \"Caccia alla volpe\", \"Una lacrima sul viso\", \"Il giudizio universale\", \"Ieri, oggi, domani\", \"I vincitori\" e in alcuni western all'italiana. Nel 1965 si diploma Centro sperimentale di cinematografia di Roma. Fa qualche esperienza come animalaro, collaborando con Pino Serpe ai film \"I sentieri dell'odio\" e \"Il tormento e l'estasi\".\nPartecipa ad una lunga serie programmi televisivi in Rai (sceneggiati, programmi per i bambini, trasmissioni leggere e radiofoniche), fra cui \"Delitto e castigo\", \"Luisa San Felice\", \"I legionari dello spazio\", \"Panorama della nazione\", \"Cicerenella\", \"Relazione di mare\", \"I decabristi\", \"Abramo Lincoln\", \"I ragazzi di padre Tobia\", \"La fine del regno\", \"I tre operai\".\nAlterna l'attivit\u00e0 televisiva a quella teatrale partecipando a \"Gli spregiudicati\", \"Rivoluzione alla sudamericana\", \"Caleidoscopio\", \"Viva Courteline\", atti unici di Anton Cecov, \"In alto mare\", \"Teatro americano moderno\", \"La tigre\", \"Il calapranzi\", \"Viva gli sposi\", \"La commedia della pignata\", \"Zoo story\", \"Napolitudine\", \"I giorni dell'ira\", \"Capitan Fracassa\", \"Napoli immobile\". All'avvento delle prime emittenti televisive private collabora con Telenapoli come attore protagonista in varie riduzioni televisive di spettacoli teatrali, tra cui \"Angel street\" e \"Mutatis mutandi\". Prende parte anche a diversi spot pubblicitari come \"Il medicano\" e \"Saeco magic\".\nNel 1976 partecipa allo spettacolo \"Masaniello\" con la regia di Armando Pugliese, musiche di Roberto De Simone e scene di Bruno Garofalo, spettacolo che rappresent\u00f2 l'Italia al festival internazionale di Edimburgo. Nel 1978, sempre in qualit\u00e0 di attore, prende parte all'opera \"Manon\" di Massenet al Teatro San Carlo di Napoli. Ancora nel 1978, sempre come protagonista, prende parte alla tragicommedia \"Arrivederci Kappler\". Alla fine del 1978 entra al Teatro San Carlo di Napoli come artista del coro. Vi lavora in pianta stabile fino al 2003, partecipando ad oltre 150 spettacoli teatrali, tra opere e concerti, e numerosi spettacoli in Francia, Germania, Svizzera e Grecia. Qui nel 2001, presso l'antico teatro di Epidauro, prende parte agli spettacoli \"Edipus Rex\" e \"Persefon\", con la partecipazione di G\u00e9rard Depardieu e Isabella Rossellini.\nDal 1999, sempre in qualit\u00e0 di protagonista e anche di scrittore e sceneggiatore, prende parte a diversi cortometraggi, presentati a varie rassegne nazionali: \"Dio vede e provvede... o no?\", \"La vera storia di cappuccetto rosso\", \"Herman\", \"La tigre - Trent'anni dopo\".\nDal febbraio 2003 partecipa a un'ottantina di spettacoli tra recital, concerti misti a prosa e musica leggera. Sempre dal 2003 insegna arte scenica, recitazione, canto e fiatazione in due scuole di teatro private e collabora a laboratori teatrali nella regione. Da settembre 2013 dirige i corsi gratuiti del laboratorio teatrale S. Giovanni a Napoli."}
{"id": "2676930", "revid": "326822", "url": "https://it.wikipedia.org/wiki?curid=2676930", "title": "Chivolo", "text": ""}
{"id": "2676932", "revid": "729019", "url": "https://it.wikipedia.org/wiki?curid=2676932", "title": "Alessio 2001", "text": "Questa voce raccoglie le informazioni riguardanti l'Alessio nelle competizioni ufficiali della stagione 2001."}
{"id": "2676940", "revid": "81195", "url": "https://it.wikipedia.org/wiki?curid=2676940", "title": "Ossonio", "text": ""}
{"id": "2676941", "revid": "838137", "url": "https://it.wikipedia.org/wiki?curid=2676941", "title": "Cromomero", "text": "Si indica come cromomero un ispessimento del DNA cromosomico eucariotico, particolarmente visibile nella profase sia della divisione mitotica sia soprattutto di quella meiotica. Si tratta di granuli che si intervallano, lungo il cromosoma, ad aree di cromatina despiralizzata (visibile come filamenti sottili) e che corrispondono a zone di forte condensazione della cromatina.\nCaratteristiche.\nDurante la profase della divisione cellulare ognuno dei cromatidi dai quali \u00e8 composto il cromosoma si rivela (specialmente dopo un trattamento chimico avente la propriet\u00e0 di dissociare la compattezza del cromosoma stesso) composto da un filamento assai sottile detto cromonema che ha struttura spiraliforme. In alcuni punti questa struttura a spirale appare pi\u00f9 condensata dando luogo a zone pi\u00f9 scure dette appunto \"cromomeri\". Le parti pi\u00f9 chiare tra un cromomero e l'altro sono dette \"intercromomeri\".\nLa presenza dei cromomeri \u00e8 particolarmente evidente nel caso dei cromosomi politenici che risultano da riproduzione dei cromonemi entro il nucleo della cellula senza che vi sia una divisione cellulare, per un processo detto endomitosi (per esempio nei ditteri o nel mais) in cui ogni cromosoma risulta quindi costituito da molti cromonemi identici che, perfettamente allineati tra di loro, hanno l'aspetto di strutture a bande verticali scure e chiare. Le parti scure risultano dall'appaiamento dei cromomenri; quelle chiare dall'appaiamento degli intercromomeri.\nCi sono, a titolo di esempio, pi\u00f9 di 2000 cromomeri nel cromosoma politenico 20 del mais. Si possono contare infatti in esso pi\u00f9 di 2000 bande scure, alternate ad altrettante bande chiare."}
{"id": "2676954", "revid": "287204", "url": "https://it.wikipedia.org/wiki?curid=2676954", "title": "Jan Kubel\u00edk", "text": "Biografia.\nEra figlio di un giardiniere, che insegn\u00f2 a tutti i figli da piccoli a suonare il violino. Jan dimostr\u00f2 eccezionali attitudini per questo strumento, e il padre lo mand\u00f2 a studiare con K. Weber (1888-1889), K. Ondricek (1890-91). Prosegu\u00ec gli studi di violino con il professor Otakar \u0160ev\u010d\u00edk (1892-1898) e di composizione con J. Foester, K. Knittl e K. Stecker al Conservatorio di Praga. Si trasfer\u00ec poi a Vienna dove debutt\u00f2 nel 1898. Da quel momento intraprese la carriera di concertista effettuando numerose \"tourn\u00e9es\" in tutto il mondo. Dal 1915 altern\u00f2 l\u2019attivit\u00e0 di concertista con quella di compositore in particolare di brani per violino. Nel corso della sua carriera ha utilizzato una serie di preziosi violini di Antonio Stradivari (1687, 1713, 1715) di Giovanni Battista Guadagnini (1750), e di Giuseppe Guarneri del Ges\u00f9 (1735).\nJan Kubel\u00edk era il padre del compositore e direttore d'orchestra Rafael Kubel\u00edk."}
{"id": "2676956", "revid": "287204", "url": "https://it.wikipedia.org/wiki?curid=2676956", "title": "Mogadoxo", "text": ""}
{"id": "2676959", "revid": "287204", "url": "https://it.wikipedia.org/wiki?curid=2676959", "title": "Roger De Coster", "text": "Carriera.\nHa vinto cinque Campionati del Mondo Motocross 500cc ed ha il record di 36 vittorie in questa categoria. Era conosciuto per il suo controllato stile di guida e per il suo impegno a mantenersi in forma fisicamente. La sua statura \u00e8 tale che nel mondo delle motocross \u00e8 spesso chiamato \"The Man\". Ha ottenuto anche una medaglia d'oro nell'International Six Day Trial del 1964 ed \u00e8 stato quattro volte vincitore della Trans-campionato AMA.\nDe Coster ha iniziato la sua carriera professionale con la cecoslovacca \u010cZ nella classe 500. Ha vinto il Campionato nazionale belga nel 1966 e ha trionfato per la prima volta in 500cc nel 1968.\nNel 1971, De Coster ha preso la difficile decisione di lasciare \u010cZ e trasferirsi alla Suzuki. Con la Suzuki egli ha raggiunto il suo pi\u00f9 grande successo, vincendo il Campionato del Mondo Motocross 500cc tre anni di fila nel 1971, 1972 e 1973 prima di Heikki Mikkola che ha vinto nel 1974. De Coster si riprese il Campionato del Mondo nelle stagioni 1975 e 1976. Entro la met\u00e0 degli anni settanta, si era affermato come il motociclista di motocross pi\u00f9 grande di tutti i tempi.\nNel 1980 \u00e8 entrato a far parte della Honda per la sua stagione finale. Ha lasciato lo sport in alto, vincendo la gara finale del Campionato del mondo motocross 500cc nel Gran Premio di Lussemburgo.\nOltre ai titoli individuali ottenuti, ha ottenuto anche 5 vittorie con la nazionale belga nel motocross delle Nazioni tra il 1972 e il 1979.\nDopo la sua carriera agonistica, De Coster si trasfer\u00ec negli Stati Uniti d'America diventando team manager. Nel 1999 \u00e8 stato inserito nella Motorcycle Hall of Fame"}
{"id": "2676960", "revid": "465036", "url": "https://it.wikipedia.org/wiki?curid=2676960", "title": "Pia Societ\u00e0 di San Francesco Saverio per le missioni estere", "text": ""}
{"id": "2676968", "revid": "287204", "url": "https://it.wikipedia.org/wiki?curid=2676968", "title": "Madeleine Delbrel", "text": ""}
{"id": "2676969", "revid": "1498232", "url": "https://it.wikipedia.org/wiki?curid=2676969", "title": "Pyotr Vasev", "text": "La Pyotr Vasev (in russo \u041f\u0451\u0442\u0440 \u0412\u0430\u0441\u0451\u0432) \u00e8 stata una portarinfuse sovietica, costruita in Giappone e varata come \"Sea Orchid\".\nFu acquistata dall'Unione Sovietica nel 1984 da una compagnia liberiana, che l'aveva a sua volta precedentemente acquisita e ribattezzata \"Carrianna Orchid\". Alle 23:12 (ora locale) del 31 agosto 1986, a circa 8 miglia dal porto di Novorossijsk e 2,5 dalla costa, entr\u00f2 in collisione con la nave passeggeri \"Admiral Nakhimov\" (in russo \"\u0410\u0434\u043c\u0438\u0440\u0430\u043b \u041d\u0430\u0445\u0438\u043c\u043e\u0432\") che affond\u00f2 in pochissimo tempo. Morirono 423 persone.\nL'incidente con l\"'Admiral Nakhimov\".\nAlle 14:00 del 31 agosto 1986, il piroscafo \"Admiral Nakhimov\" attracc\u00f2 all'ormeggio 34 del porto di Novorossijsk, da cui sarebbe salpato alle 22:10 con 897 passeggeri e 346 membri dell'equipaggio e addetti, per un totale di 1 243 persone a bordo (versione ufficiale in base al libro di bordo e al numero di voucher venduti); tra i passeggeri vi era, inoltre, anche il generale del KGB di Odessa, Aleksej Krikunov, con famiglia al seguito.\nLa nave, guidata dal comandante Vadim Markov, fu trainata fuori darsena da due rimorchiatori e alle 20:25 usc\u00ec dal porto procedendo a una velocit\u00e0 di crociera di 6 nodi. Markov venne avvisato via radio dalla capitaneria di porto che nel golfo stava per giungere da ovest il cargo \"Pyotr Vasev\", provieniente dal Bosforo e in rotta di navigazione dal Canada al porto di Novorossijsk e in procinto di entrare nel golfo di Zemes. La \"Pyotr Vasev\", di costruzione giapponese, completamente carica di avena e di orzo, seguiva la rotta di 36\u00b0, naviga alla velocit\u00e0 di 12 nodi ed \u00e8 agli ordini del comandante Viktor Tka\u010denko.\nAlle 20:30 Markov riceve un secondo avviso radio dalla capitaneria di porto:\nIl piroscafo in quel momento seguiva la rotta di 156\u00b0 a 9 nodi di velocit\u00e0 in aumento. Venne quindi contattato (sempre via radio VHF) il comandante Tka\u010denko:\ncui segu\u00ec la risposta:\nSubito dopo segu\u00ec un'altra comunicazione radio tra Tka\u010denko e Markov in cui si sarebbero messi d'accordo su come far incrociare le due navi. Dopo aver chiuso la comunicazione radio, il comandante Markov alle 22:47 mut\u00f2 la rotta da 155\u00b0 a 160\u00b0 e fece aumentare la velocit\u00e0 della nave a 10 nodi, affidando il comando al suo secondo Aleksandr \u010cudnovskij e ritirandosi nella propria cabina.\nIl comandante Tka\u010denko controll\u00f2 il rilevamento della bussola, che non prevedeva rotta di collisione e non mutava i parametri di navigazione, mentre il \"Pyotr Vasev\" proseguiva a una rotta di 36\u00ba e una velocit\u00e0 di 12 nodi. Con queste rotte le due navi si sarebbero dovute incrociare a babordo. Dalla plancia del \"Nakhimov\", l'ufficiale in seconda Aleksandr \u010cudnovskij vide avvicinarsi il portarinfuse e alle 23:00 riport\u00f2 la rotta a 155\u00b0, dopo sette minuti a 150\u00b0 e dopo altri 2 minuti a 140\u00b0, per poi gridare qualche istante pi\u00f9 tardi: \u00ab\"Tutta a babordo\"\u00bb. La collisione \u00e8 inevitabile: alle 23:12, il \"Pyotr Vasev\", pur con i motori indietro tutta ma con un abbrivo di 5 nodi, sfond\u00f2 con la sua prua la fiancata di dritta del \"Nakhimov\", tra la sala caldaie e la sala macchine sino ai ponti superiori, che navigava alla velocit\u00e0 di 12 nodi. Immediatamente il piroscafo inizi\u00f2 a inclinarsi a dritta e avvenne il black out, per cui fu avviato il generatore di corrente ausiliario ma la tensione elettrica torn\u00f2 solo per poche decine di secondi. Markov risal\u00ec sul ponte di comando ma non pot\u00e9 lanciare il mayday tantomeno usare l'interfono di bordo per dare l'ordine di abbandonare la nave, quindi impart\u00ec a voce l'ordine di ammainare le lance di salvataggio ma non ci fu pi\u00f9 tempo. Alle 23:20 il piroscafo \"Admiral Nakhimov\" si inabiss\u00f2 a 49 metri di profondit\u00e0. \nCirca 1 000 persone finirono in mare, molte delle quali prive dei giubbotti di salvataggio e quasi subito sono costrette a nuotare nell'olio combustibile che fuoriusciva dal piroscafo \"Nakhimov\". Il cargo, nonostante la prua e il bulbo danneggiati, non perse ermeticit\u00e0 e governabilit\u00e0 e, con i motori al minimo, si avvicin\u00f2 al punto dell'affondamento per dare soccorso ai superstiti; soltanto 40 minuti pi\u00f9 tardi il comandante Tka\u010denko riferir\u00e0 via radio alla capitaneria del porto di Novorossijsk dell'avvenuto affondamento. Fortunatamente la capitaneria di porto aveva gi\u00e0 ricevuto l'allarme dal comandante della pilotina \"LK 90\", la quale andava incontro al \"Pyotr Vasev\", proprio per le fasi d'attracco.\nStoria successiva della nave.\nDopo essere stata riparata presso i cantieri navali di Il'i\u010d\u00ebvsk in (Ucraina), alla fine del 1986 la nave riprese il servizio di navigazione con un altro comandante e un altro nome:"}
{"id": "2676970", "revid": "1745361", "url": "https://it.wikipedia.org/wiki?curid=2676970", "title": "Bas-Lag", "text": "Il Bas-Lag \u00e8 un mondo immaginario creato dallo scrittore inglese di fantasy \"New Weird\" China Mi\u00e9ville, che vi ha ambientato tre dei suoi romanzi pi\u00f9 conosciuti:\noltre al racconto \"Jack\", contenuto nell'antologia \"Looking for Jake\" (Del Rey Books, 2005).\n\u00c8 un mondo abitato da diverse razze intelligenti, dove convivono la magia (definita \"taumaturgia\") e una tecnologia di tipo \"steampunk\". Si tratta quindi un'ambientazione fantasy con contaminazioni fantascientifiche e horror.\nGeografia.\nContinenti.\nIl Bas-Lag \u00e8 formato da un numero sconosciuto di continenti. Due masse continentali, Rohagi e Bered Kai Nev sono citate nei romanzi, ma esistono altre isole e continenti che giocano un ruolo importante nell'ambientazione. \nRohagi.\nL'esatta estensione e le dimensioni di Rohagi sono sconosciute. La citt\u00e0 di New Crobuzon si trova a circa 16\u00a0km dalla costa orientale del continente, affacciata sull'Oceano Nascosto. A sud di New Crobuzon si estende il Boscogrezzo, oltre il quale si trovano i Colli Mendichi. A nord della citt\u00e0, lungo la costa ma separate dai Monti Bezhek, ci sono le rovine di Suroch. Verso ovest, a circa 1000 miglia da New Crobuzon, e molto oltre i Monti della Scarpa Ballerina, si trova il vasto lago di acqua dolce chiamato Loch Chela Fredda, collegato da uno stretto al mare interno di Mar Chela Fredda, che si estende per alcune centinaia di miglia a nord. Il Mar Chela Fredda \u00e8 separato dall'Oceano Ingrossato da un istmo di terra, il Gengris, e termina, circa 700 miglia a nord di New Crobuzon, in un vasto golfo popolato dalla pericolosa e imprevedibile razza anfibia dei grindylow. Altri territori conosciuti sono la Spirale del Grano, una pianura situata a sudovest di New Crobuzon che funge da riserva di cibo per la citt\u00e0, e a nordovest, tra i Monti Bezhek e lo Stretto Chela Fredda, la vasta e disabitata Boscaglia Occhiodiverme.\nAltre due citt\u00e0 di Rohagi, nominate ne \"Il treno degli d\u00e8i\", sono Cobsea e Myrshock, situate 750 miglia a sudovest di New Crobuzon. Cobsea si trova nell'interno, al limite della \"Macchia Cacotopica\", un'ampia regione creata dalla forza magica conosciuta come \"Coppia\". Myrshock si trova invece sulla costa settentrionale del \"Mar Magro\", un golfo che si apre lungo la costa meridionale del continente, ed \u00e8 in comunicazione con l'Oceano Ingrossato. Cobsea e Myrshock sono due citt\u00e0-stato che intrattengono relazioni commerciali con New Crobuzon, e nel terzo libro della trilogia si fa riferimento a un tentativo di costruire una linea ferroviaria transcontinentale per collegare le due citt\u00e0 a New Crobuzon.\nA sud del Mar Magro si trova il vasto deserto del Cymek, abitato dalla popolazione nomade dei garuda. In questo territorio si trovano altre due citt\u00e0, il porto di Shankell, noto per i combattimenti dei gladiatori, e la citt\u00e0 di Dreer Samheer, all'estremo meridionale del continente. Entrambe le citt\u00e0 sono abitate in maggioranza dalla razza delle Cactacee.\nAd ovest della Macchia Cacotopica e del Cymek si estende il \"Veld di Galaggi\" , in cui si trovano le citt\u00e0 di Tesh e di Maru'ahm. Tesh controlla gli \"Stretti di Fuocacqua\", che separano il continente di Rohagi da un'altra massa territoriale ancora sconosciuta. Il controllo di questi stretti e la conseguente guerra tra New Crobuzon e Tesh fanno da sfondo al terzo romanzo della trilogia del Bas-Lag, \"Il treno degli d\u00e8i\".\nBered Kai Nev.\nBered Kai Nev \u00e8 il misterioso continente che si estende ad est di Rohagi. Tutto ci\u00f2 che si sa su questa terra \u00e8 che essa \u00e8 ritenuta la patria ancestrale della razza delle khepri, che furono per\u00f2 costrette a fuggire in seguito a un evento noto come \"La Razzia\". Oggi le khepri vivono come rifugiate in molte citt\u00e0 di Rohagi, ma si ritiene che alcune di esse abitino ancora a Bered Kai Nev.\nPolitica e Societ\u00e0.\nLingue conosciute.\nIl Ragamoll \u00e8 la lingua parlata a New Crobuzon, ed \u00e8 largamente conosciuta in tutto il Bas-Lag orientale e parlata da tutte le razze. Il Salso \u00e8 invece la lingua pi\u00f9 diffusa nell'Oceano Nascosto, parlato soprattutto da pirati, marinai, e in genere dalle popolazioni marittime. Esso \u00e8 descritto come un patois di molti linguaggi differenti tra cui lo stesso ragamoll.\nGli anofeli mantengono un'antica lingua scritta chiamata Alto Kettai, usato soprattutto da accademici ed eruditi. Si sa che l'alto kettai \u00e8 una lingua flessiva in quanto possiede il caso \"ironico\". Il Basso Kettai \u00e8 la versione parlata pi\u00f9 semplice.\nIl Silentico (noto anche come \"mortese\") \u00e8 il linguaggio principale dell'Alto Cromlech. Dal momento che la maggior parte di coloro che lo parlano ha la bocca cucita o la laringe troppo \"decomposta\" per funzionare correttamente, questo linguaggio consiste di una serie di mugugni \"inghiottiti\" o \"abbaiati dolcemente\", di \"precisi silenzi, importanti quanto i suoni\", e di movimenti degli occhi e delle mani . Esso possiede inoltre una forma scritta.\nLe khepri comunicano prevalentemente attraverso il linguaggio dei segni e l'emissione di feromoni, dal momento che le loro teste da insetto non permettono la vocalizzazione. Possiedono comunque una lingua scritta detta Alto Khepri.\nI vodyanoi parlano almeno tre differenti linguaggi: il \"Lubbock\", il \"Fellid\" e il \"Meridionale\".\nLe cactacee parlano prevalentemente il loro linguaggio tradizionale, il Sunglari. I garuda parlano il loro particolare linguaggio, prodotto interamente dall'articolazione della gola. Altri popoli come gli omari, gli abitanti di Tesh, gli hochi del Boscogrezzo possiedono i loro linguaggi eponimi.\nScienza, tecnologia e magia.\nNel mondo immaginato da Mi\u00e8ville, scienza, tecnologia e magia si mescolano in una rappresentazione unica e originale. La tecnologia di base \u00e8 di tipo steampunk e ricorda quelle della rivoluzione industriale e dell'epoca vittoriana. I macchinari usati dai personaggi dei romanzi si basano sull'energia del carbone e sulla forza motrice del vapore, anche se hanno talvolta funzioni che possono essere soltanto immaginate nelle loro controparti del mondo reale. Un tema caro alla fantascienza steampunk, sfruttato da Mi\u00e9ville, \u00e8 ad esempio la presenza di automi e computer basati sulla sola energia meccanica, sul modello della macchina differenziale.\nScienze naturali, filosofia e magia sono mescolate in una serie di originali discipline teoriche, che Mi\u00e9ville ama spesso descrivere nei dettagli, e che gli scienziati pi\u00f9 audaci tentano di comprendere in una cosiddetta \"Teoria Unificata dei Campi\". La magia, chiamata genericamente \"taumaturgia\", \u00e8 basata sulla manipolazione di alcune particelle elementari, i \"taumaturgoni\", che solo individui accuratamente addestrati sanno effettuare. Ad esempio i \"biotaumaturgi\" sono in grado di manipolare magicamente il corpo umano per innestare in esso pezzi di macchinari o arti e organi aggiuntivi, dando origine agli individui ibridi detti rifatti. Mentre la taumaturgia classica si occupa della manipolazione degli elementi naturali, ne \"Il treno degli d\u00e8i\" \u00e8 descritto dettagliatamente un tipo particolare di magia, la \"golemanzia\", che si occupa invece della creazione di macchine senzienti.\nMentre gli umani possono in genere manipolare la magia solo attraverso un difficile addestramento, vi sono altre creature del mondo, come i lancialunga o i vodyanoi, per le quali la magia \u00e8 una parte innata delle proprie abilit\u00e0, cos\u00ec come creature mitiche o spiriti elementali la cui stessa esistenza \u00e8 giustificata dalla magia. Per molte altre razze \u00e8 invece la biologia a riservare sorprese inaspettate, per quanto scientificamente pi\u00f9 o meno plausibili.\nLa tecnologia bellica \u00e8 anch'essa di tipo ottocentesco, e combina l'uso di balestre di precisione, cannoni, fucili a pietra focaia e altre originali armi ottenute con l'aiuto della magia. Pi\u00f9 volte nei romanzi si fa infine riferimento a una potente forza magica chiamata \"la Coppia\" (il termine originale, \"Torque\", traducibile con \"momento meccanico\", richiama ancora una volta la tecnologia meccanica), in grado di produrre armi devastanti ma dai gravissimi effetti collaterali, che ricorda da vicino le armi nucleari del mondo reale."}
{"id": "2676971", "revid": "729019", "url": "https://it.wikipedia.org/wiki?curid=2676971", "title": "Alessio 2000", "text": "Questa voce raccoglie le informazioni riguardanti l'Alessio nelle competizioni ufficiali della stagione 2000."}
{"id": "2676976", "revid": "1543377", "url": "https://it.wikipedia.org/wiki?curid=2676976", "title": "Hotel Park Inn Berlin", "text": "Il Park Inn by Radisson Berlin Alexanderplatz si trova in Alexanderplatz, nel quartiere Mitte di Berlino. \nIl complesso, costituito da 41 piani per un'altezza totale di 125 metri, fu iniziato nel 1967 e completato nel 1970 durante la ricostruzione della piazza. L'hotel apr\u00ec col nome di \"Hotel Stadt Berlin\" e presentava un ristorante panoramico all'ultimo piano. La struttura veniva utilizzata per ospitare i rappresentanti del Comecon. Nel 1993, dopo la caduta del Muro di Berlino e la riunificazione della Germania, venne rinominato \"Forum Hotel Berlin\" e al ristorante venne affiancato un casin\u00f2. \nL'hotel entr\u00f2 a far parte della catena Park Inn nel 2003 quando venne acquistato dal Rezidor Hotel Group. Nel 2005 l'hotel venne interamente rimodernato. \nQuando nel 1990 vennero proposti dei progetti di ricostruzione e rimodernamento di Alexanderplatz si pensava di abbattere la struttura. Tuttora questi piani non sono stati ufficialmente abbandonati ed in futuro potrebbero venire approvati.\nIn particolari giorni e condizioni climatiche \u00e8 possibile addirittura lanciarsi tramite Base Flying dall'ultimo piano del grattacielo. "}
{"id": "2676983", "revid": "88740", "url": "https://it.wikipedia.org/wiki?curid=2676983", "title": "Li Xianglan", "text": "Ha sviluppato la sua carriera in Cina, Giappone, Hong Kong e Stati Uniti d'America. Negli anni 1970 \u00e8 stata eletta membro del parlamento giapponese, incarico che ha ricoperto per diciotto anni.\nOrigini.\nYoshiko \u014ctaka \u00e8 nata con il nome di da genitori giapponesi (il nome del padre era Yamaguchi Fumio; \u5c71\u53e3 \u6587\u96c4) allora residenti a Fushun, in Manciuria.\nYamaguchi Fumio era operaio della \"South Manchuria Railway\", e quindi sin da giovanissima et\u00e0 Yoshiko ha vissuto in un'area cinese. Yamaguchi Fumio aveva alcuni conoscenti cinesi influenti, che come usanza del tempo divennero \"padrini\" di Yoshiko e le diedero due nomi cinesi, Li Xianglan (caratteri cinesi: \u674e\u9999\u862d) e Pan Shuhua (caratteri cinesi: \u6f58\u6dd1\u83ef. \"Shu\" di Shuhua e \"Yoshi\" di Yoshiko sono scritti con lo stesso carattere cinese tradizionale/kanji). All'avvio della sua carriera, Yoshiko us\u00f2 il suo primo nome cinese come nome d'arte.\nLa cantante ricevette inizialmente una formazione vocale classica da un soprano drammatico italiano, entrato grazie al matrimonio nella nobilt\u00e0 russa bianca. Pi\u00f9 tardi Yoshiko frequent\u00f2 gli anni scolastici a Pechino, perfezionando il suo cinese e abitando con la famiglia Pan, conoscente del padre, dove us\u00f2 il nome di Pan Shuhua.\nCarriera in Cina.\nYoshiko ha esordito come attrice e cantante nel film del 1938 \"Honeymoon Express\" (\u871c\u6708\u5feb\u8eca), della Manchuria Film Production. \u00c8 stata l\u00ec accreditata come Li Xianglan, nome pronunciato in giapponese Ri K\u014dran. L'adozione di un nome d'arte cinese \u00e8 stato dovuto alle motivazioni politiche ed economiche della compagnia cinematografica, che ricercava una ragazza mancese che sapesse parlare fluentemente sia il cinese sia il giapponese. Grazie al suo primo film, inizi\u00f2 ad assumere il ruolo di \"ambasciatrice di benevolenza giapponese-mancese\" (\u65e5\u6e80\u89aa\u5584\u5927\u4f7f). Nonostante inizi\u00f2 a essere accreditata quasi sempre come Li Xianglan, apparse in alcuni dei suoi film con il nome di nascita Yamaguchi Yoshiko.\nIl film del 1940 \"Chinese Nights\" (in lingua giapponese: \u652f\u90a3\u306e\u591c), conosciuto anche come \"Shanghai Nights\" (in giapponese: \u4e0a\u6d77\u306e\u591c), della Manchuria Film Productions, \u00e8 particolarmente controverso in quanto Yoshiko interpreta una donna cinese di ideali estremamente anti-giapponesi che si innamora in un uomo giapponese. Il film fu accolto con grande avversione dal pubblico cinese, in quanto esso vedeva la donna cinese rappresentata con un tratto di degradazione e inferiorit\u00e0. Anni dopo, Yoshiko si scus\u00f2 con dei giornalisti a Shanghai citando come scusa la sua inesperienza giovanile, ma scelse di non rivelare ancora la sua nazionalit\u00e0 giapponese. Sebbene la sua nazionalit\u00e0 non fu rivelata in Cina fino agli anni dopo la guerra sino-giapponese, in Giappone essa era stata portata a conoscenza del pubblico dopo un'esibizione della cantante nell'isola, sebbene lei si fosse presentata con il suo nome cinese.\nNel 1942, Yoshiko apparve nel film \"Leaving a good name for posterity\" (\u842c\u4e16\u6d41\u82b3), girato a Shanghai in memoria del centenario della guerra dell'oppio. Il film era di natura anti-britannica, e una collaborazione tra compagnie cinematografiche cinesi e giapponesi, ma il suo tono anti-colonizzazione pu\u00f2 essere interpretato come una satira verso il desiderio d'espansione giapponese in Asia. Le canzoni tema del film sono state cantate da Yoshiko, dei mix di jazz/pop strumentale intitolati \"Candy-peddling song\" (\u8ce3\u7cd6\u6b4c) e \"Quiting (opium) song\" (\u6212\u7159\u6b4c), che contribuirono a migliorare il suo nome di cantante. Molte sue canzoni, registrate durante il periodo di Shanghai, divennero dei classici nella storia della musica pop cinese.\nGiappone, Stati Uniti e Hong Kong.\nAlla fine della seconda guerra mondiale \u00e8 stata arrestata dal governo cinese con le accuse di tradimento verso lo Stato e collaborazione con i giapponesi. \u00c8 stata assolta da tutte le accuse quando \u00e8 stato provato che non era di nazionalit\u00e0 cinese, e quindi non accusabile di tradimento. Nel 1946 si stabil\u00ec in Giappone, dove riprese la carriera di attrice sotto il nome di Yoshiko Yamaguchi. Negli anni 1950 inizi\u00f2 a usare il nome d'arte Shirley Yamaguchi a Hollywood e Broadway, negli Stati Uniti, e apparve in diversi film prodotti a Hong Kong. Torn\u00f2 in Giappone e si ritir\u00f2 dal mondo dello spettacolo nel 1958, per poi riapparire come conduttrice televisiva di talk show.\nNel 1969 \u00e8 diventata conduttrice del programma televisivo \"The Three O'Clock You\" (Sanji no anata), che forniva notizie sulla Palestina e sulla guerra del Vietnam.\nNel 1974, \u00e8 stata eletta parlamentare alla Camera dei consiglieri (la Camera pi\u00f9 alta del Parlamento giapponese), nella quale ha servito per 18 anni, corrispondenti a tre mandati. Ha partecipato alla stesura del libro \"Ri Koran, Watashi no Hansei\" (Met\u00e0 della mia vita come Ri Koran). \u00c8 stata vicepresidente del Fondo Asiatico delle Donne.\n\u014ctaka era considerata da molti cinesi una spia giapponese e traditrice, tuttavia non poteva essere considerata una traditrice cinese, in quanto giapponese di nascita. Il fraintendimento del popolo \u00e8 dovuto al fatto che \u014ctaka si \u00e8 fatta passare per cinese per tutti gli anni 1930 e 1940, e ha reso pubblica la sua vera nazionalit\u00e0 solo nel periodo del dopoguerra, quando ha dovuto dichiarare di essere giapponese per non essere etichettata come traditrice dei cinesi. In un'intervista, l'attrice ha espresso il suo senso di colpa verso il popolo cinese.\n\u00c8 morta a Tokyo il 7 settembre 2014 all'et\u00e0 di 94 anni.\nNomi.\n\u00c8 stata accreditata come Shirley Yamaguchi nei film di Hollywood \"House of Bamboo\" (1955) e \"Japanese War Bride\" (1952). Una volta \u00e8 stata soprannominata \"la Judy Garland giapponese\".\nViene accreditata con diversi nomi nelle produzioni cinematografiche:"}
{"id": "2676985", "revid": "638792", "url": "https://it.wikipedia.org/wiki?curid=2676985", "title": "Ri Koran", "text": ""}
{"id": "2676992", "revid": "386562", "url": "https://it.wikipedia.org/wiki?curid=2676992", "title": "Yoshiko Yamaguchi", "text": ""}
{"id": "2676995", "revid": "386562", "url": "https://it.wikipedia.org/wiki?curid=2676995", "title": "Yoshiko Otaka", "text": ""}
{"id": "2676996", "revid": "386562", "url": "https://it.wikipedia.org/wiki?curid=2676996", "title": "Shirley Yamaguchi", "text": ""}
{"id": "2676998", "revid": "1371684", "url": "https://it.wikipedia.org/wiki?curid=2676998", "title": "Ballan-Alessio 1999", "text": "Questa voce raccoglie le informazioni riguardanti la Ballan-Alessio nelle competizioni ufficiali della stagione 1999."}
{"id": "2676999", "revid": "287204", "url": "https://it.wikipedia.org/wiki?curid=2676999", "title": "Razze del Bas-Lag", "text": "Questa \u00e8 una lista delle Razze del Bas-Lag, un mondo immaginario creato dallo scrittore inglese China Mi\u00e9ville, che fa da sfondo ad alcuni dei suoi romanzi, tra cui \"Perdido Street Station\", \"La citt\u00e0 delle navi\", e \"Il treno degli d\u00e8i\".\nUmani.\nGli umani sono la razza dominante a New Crobuzon, e probabilmente in tutto il Bas-Lag. La razza umana del Bas-Lag \u00e8 identica a quella del mondo reale, con l'eccezione della possibilit\u00e0 dell'uso della magia.\nRifatti.\nI Rifatti sono essenzialmente esseri umani con il corpo modificato artificialmente. La maggior parte di essi subisce questa condizione come conseguenza del crudele sistema giudiziario \"newcrobuziano\". Piuttosto che mantenere istituti di detenzione, la citt\u00e0 di New Crobuzon invia i suoi criminali in speciali fabbriche correzionali, in cui, per mezzo di una particolare arte magica, la \"bio-taumaturgia\", i loro corpi vengono alterati nei modi pi\u00f9 disparati, generalmente decisi dai giudici penali al momento della sentenza. Ad alcuni rifatti vengono impiantati nel corpo complessi macchinari, per poi essere usati come schiavi nei lavori forzati. Ad altri vengono innestati arti od organi biologici, per trasformarli in creature mostruose affini a scherzi della natura, oppure gli vengono eseguite piccole operazioni chirurgiche, secondo una logica affine a quella del contrappasso: ad esempio pu\u00f2 essere cucita chirurgicamente la bocca a chi si rifiuta di fornire una confessione.\nEsistono infine (bench\u00e9 siano rari) casi di rifacimento volontario, per ottenere determinati scopi o per il semplice piacere di modificare il proprio corpo, come nel caso del gangster Mr. Motley.\nNon-morti e semimorti.\nLe varie razze di individui non-morti vivono nella misteriosa terra dell'Alto Cromlech. Essi chiamano i viventi \"i veloci\".\nTanati.\nI tanati sono la razza dominante tra i non-morti. Sono descritti come \"cadaveri con la bocca cucita, con abiti splendidi e la pelle simile a cuoio trattato\".\nZombi.\nGli zombi sono individui non-morti di grande lentezza e scarsa intelligenza. Formano la classe proletaria della societ\u00e0 dell'Alto Cromlech.\nVampiri.\nI vampiri sono esseri dotati di grande forza e velocit\u00e0, hanno la lingua biforcuta, alcune abilit\u00e0 magiche, e, come tutti i non morti, possono vivere per un tempo indefinito. La loro forza \u00e8 proporzionale alla quantit\u00e0 di sangue umano che riescono a bere. A New Crobuzon essi vivono in segreto, nascosti tra gli umani che predano di tanto in tanto. Nella citt\u00e0 pirata di Armada invece vivono liberamente in uno dei distretti della citt\u00e0, governati da un loro simile particolarmente forte chiamato il Brucolac. In entrambe queste citt\u00e0 sono comunque temuti e rispettati. Nell'Alto Cromlech, al contrario, essi formano una sottoclasse di emarginati, sono detti in tono dispregiativo \"semimorti\" e si aggirano vestiti di stracci chiedendo la carit\u00e0 per ricevere un po' di sangue in dono dagli umani.\nNel Bas-Lag il vampirismo \u00e8 causato da un batterio, e la definizione scientifica della malattia \u00e8 \"emofagia fotofobica\".\nXeniani.\nLe altre razze intelligenti che vivono a New Crobuzon sono definite nel loro insieme xeniani (dal greco \"xenos\", diverso). Gli umani hanno con loro un rapporto ambivalente: esiste ad esempio in citt\u00e0 un partito dichiaratamente \"xenofobo\", mentre altri cittadini hanno verso di loro un atteggiamento pi\u00f9 tollerante. La maggior parte degli xeniani \u00e8 tuttavia integrata nel tessuto sociale.\nCactacee.\nLe cactacee sono una razza di uomini-cactus. Sono in genere parecchio pi\u00f9 alti e forti degli esseri umani, ed hanno una pelle verde ricoperta di aculei, sulla quale in primavera spuntano fiori colorati. Il loro sangue \u00e8 simile a linfa e dormono restando in piedi immobili. Sebbene nascano dal terreno, i loro piccoli vengono allevati come quelli degli altri mammiferi. Le cactacee hanno le loro citt\u00e0, come Shankell e Dreed Samheer, situate nella parte meridionale di Rohagi, ma vivono anche nelle citt\u00e0 umane, dove sono in genere impiegati come operai o guardie del corpo, per la loro grande forza e per la grande difficolt\u00e0 con cui vengono feriti. a New Crobuzon ne esiste una numerosa comunit\u00e0, nominalmente indipendente. Sempre a causa della loro grande forza e resistenza, sono famosi i combattimenti tra gladiatori-cactus.\nGaruda.\nI garuda sono un popolo nomade di grandi uomini-uccello. La maggior parte vive nel deserto del Cymek, solcando i cieli di questa vasta area a caccia di prede, che catturano con gli artigli ma anche con l'uso di semplici armi come archi e lance. La loro societ\u00e0 \u00e8 basata su un fiero individualismo e un grande senso del rispetto dell'individualit\u00e0 altrui. Il loro codice di leggi \u00e8 basato sul principio della libera scelta, e i crimini derivano tutti dal fondamentale crimine di furto della libert\u00e0 di scelta: ad esempio, l'omicidio \u00e8 un furto della libert\u00e0 di scelta di primo grado. A New Crobuzon esiste un piccolo ghetto di garuda, nel quartiere di \"Schizzo\", anche se essi si adattano difficilmente alla societ\u00e0 umana.\nIl loro nome deriva da quello di una divinit\u00e0 della tradizione induista.\nKhepri.\nLe khepri (generalmente declinato al femminile) sono una razza di scarafaggi-umanoidi. Le femmine khepri possiedono un corpo simile a quello delle donne umane, ad eccezione della pelle di colore cremisi e della testa, che \u00e8 sostituita da un grande corpo di coleottero, detto \"corpo cefalico\". La loro fisiologia non \u00e8 adatta alla produzione di suoni, per cui comunicano tra loro attraverso il movimento delle antenne e l'emissione di mediatori chimici. Con gli umani comunicano attraverso il linguaggio dei segni, oppure scrivendo su foglietti di carta. Le femmine di khepri hanno una cultura molto complessa, incentrata intorno all'arte di produrre sculture tramite l'emissione, dalla parte posteriore del corpo cefalico, di una sostanza malleabile detta \"bava di khepri\", che si indurisce al contatto con l'aria. La produzione di sculture \u00e8 fortemente ritualizzata e il quartiere newcrobuziano di Kinken \u00e8 considerato il centro della cultura khepri. \nAl contrario delle femmine, i maschi della specie sono in tutto e per tutto simili ai grossi scarafaggi privi di intelligenza. Essi si arrampicano sulla schiena delle femmine per fecondarne il corpo cefalico. Le femmine non provano alcun piacere in questo e lo considerano semplicemente un dovere sociale. D'altro canto, l'amore omosessuale tra le femmine \u00e8 piuttosto diffuso e anch'esso fortemente ritualizzato.\nQuesta razza proviene dal continente di Bered Kai Nev, situato a oriente di New Crobuzon oltre l'Oceano Ingrossato. In seguito a una imprecisata catastrofe naturale, nota come \"la Razzia\", il loro popolo \u00e8 emigrato in massa verso Rohagi e New Crobuzon, principalmente tra il 1689 e il 1709 \"Anno Urbis\", ma secondo le loro stesse leggende alcune khepri vivrebbero ancora nel loro continente ancestrale.\nIl nome deriva da quello di una divinit\u00e0 egizia.\nVodyanoi.\nI vodyanoi sono una razza anfibia, che, sebbene possa vivere all'asciutto per brevi periodi, ama l'elemento acquatico. Si tratta di creature in genere tozze e grasse, con muso simile a quello di una rana e mani e piedi palmati. A New Crobuzon essi vivono in genere in prossimit\u00e0 dei fiumi e canali cittadini, e svolgono varie professioni, anche se, essendo ovviamente pi\u00f9 a loro agio a contatto con l'acqua, molti di loro lavorano come portuali. Sono inoltre in grado di manipolare l'elemento liquido come se fosse solido, e alcuni di loro sono in grado di creare semplici sculture d'acqua, che tuttavia mantengono la forma per poco tempo. I vodyanoi talvolta stringono un patto con gli spiriti elementali dell'acqua, le Ondine, le quali, mantenendo umida la pelle dell'ospite, gli permenttono di sopravvivere all'asciutto per pi\u00f9 tempo. In assenza di questo aiuto, normalmente un vodyanoi pu\u00f2 resistere senza bagnarsi per non pi\u00f9 di 24 ore. La maggior parte di loro \u00e8 inoltre a disagio anche a contatto con l'acqua salata.\nNella mitologia slava esiste uno spirito dell'acqua chiamato Vodyanoy.\nAltre razze.\nAnofeli.\nGli anofeli (al singolare, \"anofelio\") sono una razza di creature-insetto simili a zanzare. Le femmine hanno l'aspetto di donne umane estremamente magre, pallide e dalle ossa contorte, con un paio di grandi ali da zanzara che ne sostengono i movimenti. Dalla bocca possono estrudere una proboscide ossea lunga mezzo metro, che conficcano nel corpo delle loro prede per succhiarne avidamente il sangue. Esse sono sempre assetate di sangue ed estremamente pericolose, tranne che subito dopo essersi saziate, unico momento in cui si mostrano razionali e altrettanto intelligenti quanto la loro controparte maschile. Nel resto del tempo sono invece preda della loro fame atavica, e pronte ad attaccare e dissanguare qualunque creatura che abbia sangue nelle vene. I maschi anofeli appaiono come piccoli uomini, simili alle femmine, a parte il fatto che al posto della proboscide hanno un piccolo sfintere simile ad un ano, grazie al quale si cibano del nettare dei fiori. A causa del differente sistema di alimentazione, i maschi della specie sono individui miti, interessati alla speculazione e alla cultura, e sono completamente succubi delle pi\u00f9 aggressive femmine.\nGli anofeli, al tempo de \"La citt\u00e0 delle navi\", vivono confinati su una piccola isola situata a sud di \"Gnurr Kett\", nella zona tropicale dell'Oceano Ingrossato. Gli unici ad aver rapporti commerciali con loro sono i marinai Samheri, un popolo di razza cactacea, che, non avendo sangue ma linfa nelle vene, non corrono il pericolo di essere attaccati. I Samheri riforniscono periodicamente di bestiame le femmine anofeli, commerciano con i maschi e allo stesso tempo sorvegliano la quarantena permanente che gli altri stati del Bas-Lag hanno imposto all'isola, per limitare la pericolosit\u00e0 delle sue fameliche abitatrici. In un tempo passato per\u00f2 gli anofeli diedero vita al \"Regno Malarico delle Regine\", un potente e sanguinario regime matriarcale che si estendeva su gran parte del mondo conosciuto.\nCrostaggiosi.\nI crostaggiosi sono creature simili agli umani, tarchiati e dalla pelle grigia. Il loro sangue ha la particolarit\u00e0 di coagularsi immediatamente al contatto con l'aria, e di trasformarsi in una corazza protettiva estremamente spessa e solida.\nUna colonia di crostaggiosi vive nel distretto di \"Shaddler\", ad Armada, dove praticano una particolare arte marziale, detta \"Mortu Crutt\", in cui i contendenti si feriscono prima dello scontro e, con l'aiuto di un infuso che rallenta la coagulazione del sangue, scolpiscono le loro armature naturali con complesse decorazioni rituali.\nDelfini.\nNel Bas-Lag i delfini sono apparentemente simili alla loro controparte del mondo reale, ma sensibilmente pi\u00f9 intelligenti. Uno di loro, Bastardo John, ricopre il ruolo di responsabile della sicurezza di Armada.\nDemoni.\nI demoni, collettivamente detti anche \"Stirpe Infernale\", sono creature intelligenti che abitano l'inferno del Bas-Lag, situato in una sorta di universo parallelo che pu\u00f2 essere contattato soltanto con l'aiuto di un'apposita arte magica, la \"necromanzia\". Nonostante questo, i demoni mantengono un ambasciatore a New Crobuzon e sono in rapporti d'affari con il governo cittadino. La loro attivit\u00e0 principale sembra essere quella di cercare di corrompere le anime dei vivi, per convincerle a trasferirsi all'Inferno dopo la morte.\nDragomini.\nLa razza dei dragomini \u00e8 costituita da creature volanti semi-intelligenti simili ai gargoyle. Sono alti circa 30 centimetri, con la pelle rosso brillante e piccole ali da pipistrello. Sulla terra camminano con gli arti anteriori, e usano quelli posteriori come mani. La loro capacit\u00e0 di linguaggio \u00e8 limitata, e i loro stessi nomi sembrano un'accozzaglia di parole del linguaggio umano combinate casualmente. Il loro comportamento \u00e8 spesso volgare e irritante, e ridono per qualunque sciocchezza. A New Crobuzon sono talvolta impiegati dalle razze pi\u00f9 intelligenti per piccole commissioni o missioni di ricognizione.\nGessin.\nUn singolo esemplare di questa razza \u00e8 citato ne \"Il treno degli d\u00e8i\", dove lavora come cacciatore di taglie. Non si conosce il suo aspetto fisico, a parte le sue enormi dimensioni.\nGhul.\nI ghul sono una delle razze che vivono nelle fogne di New Crobuzon, da cui emergono di tanto in tanto per razziare e terrorizzare gli abitanti di superficie. Uno dei distretti della citt\u00e0 di Armada \u00e8 invece infestata da ghoul, che non sembrano per\u00f2 avere alcuna relazione con i \"ghul\" di New Crobuzon, e sono invece creature non-morte del tutto simili agli omonimi spiriti presenti nel folclore arabo.\nGrindylow.\nI grindylow sono una razza di crudeli, pericolosi e potenti uomini-pesce. Il loro aspetto \u00e8 simile a quello di un'enorme vipera di mare, con mani e piedi umani. Essi vivono prevalentemente all'estremit\u00e0 orientale del Mar di Chela Fredda, ma possono adattarsi anche a vivere nelle acque dolci o fuori dall'acqua. Possono comunicare telepaticamente tra loro e con le altre creature marine, come gli omari e le balene. Sono inoltre in grado di padroneggiare una potente magia sciamanica, che causerebbe invece gravi deformazioni fisiche se usata da un essere umano.\nI grindylow descritti da Mi\u00e9ville ricordano gli abitatori del profondo dei Miti di Cthulhu, anche se il loro nome deriva da quello di una creatura del folklore dell'Inghilterra settentrionale.\nHotchi.\nGli hotchi sono raffigurati come uomini-riccio, che cavalcano galli giganti e scavano tane sotterranee nella foresta di Boscogrezzo, a sud di New Crobuzon.\nQueste creature sono probabilmente ispirate alla fiaba del folklore germanico \"Gian Porcospino\" (\"Hans mein Igel\" in tedesco), resa nota dai Fratelli Grimm, in cui il protagonista \u00e8 proprio un porcospino che cavalca un gallo gigante.\nLancialunga.\nI lancialunga sono una razza pacifica che vive in palafitte nelle \"Terre Umide\" a sud di New Crobuzon. Sono quadrupedi con ali da insetto e grandi mani a forma di ventaglio che, se chiuse, diventano simili a punte di lancia e vengono usate per cacciare, prevalentemente caimani e anaconde. Questi esseri sono particolarmente agili e si muovono a loro agio nelle zone paludose. Hanno inoltre alcune abilit\u00e0 magiche: producono \"taumaturgoni\" da apposite ghiandole, grazie ai quali possono mimetizzarsi e sono abili nella \"somaturgia\" e nella \"golemanzia\".\nAl tempo de \"Il treno degli dei\", la costruzione della ferrovia transcontinentale attraverso le loro terre ne ha ridotto il numero fin quasi all'estinzione.\nLlorgiss.\nI llorgiss sono creature non descritte nei dettagli, ma appaiono come una delle razze pi\u00f9 bizzarre create da Mi\u00e8ville: essi hanno un corpo a forma di barile, capace di contenere liquore, e una curiosa simmetria trilaterale, con tre braccia e tre gambe. In \"Perdido Street Station\" viene descritto un senzatetto llorgiss che vive a New Crobuzon, nelle vicinanze della \"Serra\", mentre ne \"Il treno degli d\u00e8i\" si parla di un soldato appartenente a questa razza, armato di tre coltelli.\nIl nome potrebbe derivare da \"Lloigor\", uno dei Grandi Antichi dei Miti di Cthulhu, raffigurato come un essere mostruoso con molti tentacoli.\nManeggiatrici.\nLe maneggiatrici sono misteriosi e potenti esseri che agiscono come parassiti. Hanno la forma di una mano umana, con una coda di 30 centimetri attaccata in corrispondenza del polso. Tipicamente si attaccano al corpo di un'altra creatura senziente (o di un animale), e prendono il controllo della sua volont\u00e0 e delle sue azioni. Le maneggiatrici sono di due tipi: le \"destre\", che costituiscono la casta guerriera, e le \"sinistre\", che sono invece la casta dei nobili e hanno in genere il comando. Le maneggiatrici sono inoltre in grado di conferire alla creatura ospite alcune abilit\u00e0 soprannaturali, come il volo e la capacit\u00e0 di sputare fuoco. Il processo di possessione \u00e8 irreversibile, e una volta abbandonato, il corpo ospite rimane in uno stato di incoscienza.\nOmari.\nGli omari sono una razza acquatica di uomini-crostacei. Il loro aspetto ricorda quello di un normale essere umano (ad eccezione della presenza di branchie dietro alle orecchie) dalla cintola in su, mentre assomigliano ad una grossa aragosta dalla cintola in gi\u00f9. Questa razza vive preferibilmente nelle profondit\u00e0 marine, in cui si sposta nuotando o montando dei calamari addomesticati. Nel Bas-Lag gli omari hanno una loro repubblica, Salkrikaltor, situata prevalentemente al di sotto del livello marino nell'Oceano Ingrossato. La loro capitale, Salkrikaltor City, ha una dimensione paragonabile a quella di New Crobuzon.\nOmopollici.\nGli omopollici sono una razza di creature non senzienti che vivono nella regione nota come \"Macchia Cacotopica\", e si sospetta che siano il risultato di una mutazione dovuta agli effetti della potente forza magica della \"Coppia\". Hanno torace, testa e braccia umanoidi, mentre assomigliano a grossi bruchi nella parte inferiore del corpo. Anche la bocca ricorda quella dei bruchi, con potenti mascelle piene di denti. Sono predatori implacabili e talvolta cannibali. Si muovono spostando prima la parte posteriore del corpo e poi quella anteriore, con l'andatura tipica dei \"bruchi geometri\".\nIl nome deriva da quello delle larve delle farfalle Geometridae, in inglese \"inchworm (lett. vermi-pollici o, in italiano, misurini)\".\nPesciomini.\nI pesciomini sono una razza acquatica che popola uno dei distretti della citt\u00e0 galleggiante di Armada, anche se in realt\u00e0 passano la maggior parte del tempo al di sotto di essa. Sono descritti come simili a tritoni.\nTrow.\nI trow, detti anche \"trogloditi\", sono una razza di abitatori delle caverne. A New Crobuzon vivono nelle fogne e nei cunicoli sotto la citt\u00e0, ma nel Bas-Lag esiste quella che appare come una loro citt\u00e0, di nome Troglodopoli. Il nome deriva da quello usato nel folclore scozzese per indicare i \"troll\", e ricorda quello dei drow, uno dei popoli del gioco di ruolo Dungeons and Dragons."}
{"id": "2677000", "revid": "1104133", "url": "https://it.wikipedia.org/wiki?curid=2677000", "title": "Sogno (Gianna Nannini)", "text": "Sogno \u00e8 un brano musicale della cantante italiana Gianna Nannini, contenuto all'interno dell'album \"Giannadream - Solo i sogni sono veri\".\nLa canzone \u00e8 stata pubblicata come terzo singolo estratto dall'album, ed \u00e8 entrata in rotazione radiofonica e resa disponibile per il download digitale a partire dal 18 settembre 2009. Come il precedente singolo, anche questo ha fallito l'ingresso nella Classifica FIMI.\nIl brano ha fatto anche da colonna sonora al film \"Viola di mare\", presentato alla Mostra del Cinema di Roma, il 19 ottobre 2009.\nIl video.\nIl video musicale prodotto per \"Sogno\" ha debuttato nelle reti musicali il 5 ottobre 2009, quasi 3 settimane dopo la pubblicazione del singolo; il video non vede la presenza di Gianna Nannini, ma risulta essere un collage di immagini estratte dal mondo, con protagonisti molti bambini di paesi in via di sviluppo o comunque di altre culture da quella occidentale."}
{"id": "2677003", "revid": "1800218", "url": "https://it.wikipedia.org/wiki?curid=2677003", "title": "Goran Sabli\u0107", "text": "Carriera.\nAllenatore.\nNella stagione 2014-2015 guida la sezione U-19 del alla vittoria del campionato di categoria. Il 30 settembre, con l'addio di Zoran Vuli\u0107 dalla panchina de \"Crveni\", viene promosso ad allenatore della prima squadra. Il 14 dicembre 2020 sostituisce Mario Despotovi\u0107 sulla panchinda dell'. Il 12 giugno 2021 prende le redini del firmando un contratto annuale con opzione di rinnovo."}
{"id": "2677005", "revid": "287204", "url": "https://it.wikipedia.org/wiki?curid=2677005", "title": "Orbiting Solar Observatory", "text": "Il programma Orbiting Solar Observatory (in italiano \"Osservatorio Solare Orbitante\") abbreviato \"OSO\", consisteva in una serie di nove satelliti artificiali che dovevano essere lanciati dalla NASA per lo studio del Sole. Otto satelliti del programma furono lanciati con successo tra il 1962 e il 1975 dalla Cape Canaveral Air Force Station usando razzi vettore Delta. I primi sette satelliti furono costruiti dalla Ball Aerospace, mentre l'OAO 8 fu costruito dalla Hughes Space and Communication Company. La struttura di base dei satelliti di questa serie era caratterizzata da una sezione rotante detta \"Wheel\" (Ruota) che provvedeva alla stabilit\u00e0 del satellite mediante giroscopi. C'era poi una seconda sezione detta \"Sail\" (Vela) che era guidata elettronicamente contro la rotazione della Ruota e programmata per puntare il Sole. La Vela portava sia gli strumenti per studiare il Sole che i pannelli fotovoltaici per fornire energia al satellite; nella Ruota potevano invece essere alloggiati strumenti per effettuare studi di astrofisica non connessi all'osservazione del Sole. I satelliti della serie OSO erano designati con lettere prima del lancio e ricevevano la designazione numerica solo dopo l'entrata in orbita attorno alla Terra. Cos\u00ec L'OSO-1 fu originariamente chiamato OSO-A e cos\u00ec via fino all'OSO-I, che divenne OSO-8. L'OSO-J (che sarebbe diventato OSO-9) venne progettato ma non lanciato.\nOSO-1.\nFu lanciato il 7 marzo 1962 con un razzo Thor-Delta e pesava 207 kg. Lo scopo primario della missione consisteva nell'osservare le fluttuazioni solari nello spettro dell'ultravioletto, dei raggi X e raggi gamma durante il ciclo undecennale delle macchie solari. Il satellite rimase in funzione per 19 anni.\nOSO-2.\nFu lanciato il 3 febbraio 1965 con un razzo Delta e pesava 547 kg. Aveva lo scopo di effettuare esperimenti di fisica solare al di sopra dell'atmosfera durante un ciclo solare completo e di tracciare una mappa dell'intera sfera celeste riguardo alla direzione e all'intensit\u00e0 dei raggi ultravioletti, raggi X e raggi gamma. Il satellite funzion\u00f2 normalmente fino al novembre 1965, quando cominci\u00f2 a manifestare dei problemi e cess\u00f2 di funzionare qualche mese dopo.\nOSO-3.\nFu lanciato l'8 marzo 1967 e pesava 600 kg. Rest\u00f2 in funzione per due anni e otto mesi. Effettu\u00f2 osservazioni dei brillamenti solari e fu il primo satellite ad effettuare la prima osservazione di una sorgente extrasolare di raggi X, che era stata scoperta nel 1962 in una stella binaria situata nella costellazione dello Scorpione e denominata Scorpius X-1. Inoltre effettu\u00f2 la prima identificazione di una sorgente cosmica di raggi gamma situata nella Via Lattea.\nOSO-4.\nFu lanciato il 18 ottobre 1967 e pesava 605 kg. Rest\u00f2 in funzione per 4 anni ed effettu\u00f2 vari esperimenti, tra cui la misurazione dell'intensit\u00e0 della radiazione solare lungo varie direzioni. Nel marzo 1970 effettu\u00f2 osservazioni durante un'eclisse solare.\nOSO-5.\nFu lanciato il 22 gennaio 1969 e pesava 645 kg. Rest\u00f2 in funzione per 6 anni ed effettu\u00f2 vari esperimenti, tra cui lo studio dei raggi X di origine solare.\nOSO-6.\nFu lanciato il 9 agosto 1969 e pesava 647 kg. Rest\u00f2 in funzione 3 anni. Aveva lo scopo di studiare brillamenti ed esplosioni solari e ricercare emissioni di raggi X in coincidenza con lampi gamma.\nOSO-7.\nFu lanciato il 29 settembre 1971 e pesava 1.400 kg. Rest\u00f2 in funzione 3 anni. Era pi\u00f9 grande dei satelliti della serie lanciati in precedenza e portava una strumentazione pi\u00f9 avanzata. Effettu\u00f2 osservazioni di emissioni di raggi gamma durante brillamenti solari e osservazioni di spettri a raggi X delle galassie Centaurus A e NGC 4151.\nOSO-8.\nFu lanciato il 21 giugno 1975 e pesava 4.280 kg. Rest\u00f2 in funzione 3 anni. Fu il pi\u00f9 grande dei satelliti della serie OSO. Aveva il compito di effettuare studi sul Sole e sui raggi X di origine cosmica. Studi\u00f2 le radiazioni emesse da parecchie stelle binarie e scopr\u00ec la linea del ferro negli spettri in raggi X di gruppi e ammassi di galassie."}
{"id": "2677010", "revid": "124321087", "url": "https://it.wikipedia.org/wiki?curid=2677010", "title": "Arsi e tesi", "text": "L'arsi e la tesi sono nella metrica classica rispettivamente l'elevamento e l'abbassamento della mano (o del piede o del dito), che stanno a segnalare l'inizio di una serie ritmica quando si scansiona un verso (e quindi a scandirne gli accenti prosodici).\nLa tesi (\"in battere\", dal greco \u03b8\u03ad\u03c3\u03b9\u03c2 \"th\u00e9sis\", dal vb. \u03c4\u03af\u03b8\u03b7\u03bc\u03b9 \"t\u00edthemi\", \"porre\") rappresenta il tempo forte su cui, scandito dall\"'ictus,\" cade l'accento. Ad essa si contrappone l'arsi (\"in levare\", dal greco \u1f04\u03c1\u03c3\u03b9\u03c2 \"\u00e1rsis\", deverbale del vb. \u03b1\u1f34\u03c1\u03c9 \"\u00e1iro\", \"sollevare\"), che cade invece sul tempo debole.\nQuesta terminologia, che intende riferirsi ad un atto meccanico e non vocale, assume un significato differente in epoca latina avanzata quando, come dichiara Gaio Mario Vittorino nella sua opera \"Ars grammatica\" nel IV sec.d.C e Prisciano in \"Institutio de arte grammatica\" nel VI sec.d.C, il termine arsi e tesi si riferiscono non pi\u00f9 al dito o alla mano che fungevano da bacchetta, ma alla voce.\nI due termini iniziarono a scambiarsi i significati, e spesso in epoca latina il tempo forte colpito da \"ictus\" fu l'arsi e il tempo atono, cio\u00e8 quello senza \"ictus\", risult\u00f2 essere la tesi. Ci\u00f2 non si pu\u00f2 attribuire solamente ad un cambio della terminologia, ma alla situazione linguistica e alla diversa sensibilit\u00e0 che inizi\u00f2 a mutare gi\u00e0 all'inizio del II sec.d.C, quando si incominci\u00f2 a percepire nell'accento non pi\u00f9 la quantit\u00e0, bens\u00ec l'intensit\u00e0.\nIn epoca moderna, sia nella grammatica che nella manualistica, ci si riferisce all'arsi per il tempo debole e alla tesi per il tempo forte nella metrica greca, all'arsi per il tempo forte e alla tesi per il tempo debole nella metrica latina."}
{"id": "2677011", "revid": "120025122", "url": "https://it.wikipedia.org/wiki?curid=2677011", "title": "World Championship Tennis 1977", "text": "Il World Championship Tennis 1977 \u00e8 stata una serie di tornei di tennis, rivale del Colgate-Palmolive Grand Prix 1977. \u00c8 stato organizzata dalla World Championship Tennis (WCT). \u00c8 iniziato il 12 gennaio con l'ATP Birmingham ed \u00e8 terminato il 15 maggio con la finale del WCT Finals di Dallas.\nCalendario.\nGiugno.\n\"Nessun evento\"\nLuglio.\n\"Nessun evento\"\nAgosto.\n\"Nessun evento\"\nOttobre.\n\"Nessun evento\"\nNovembre.\n\"Nessun evento\"\nDicembre.\n\"Nessun evento\""}
{"id": "2677021", "revid": "570900", "url": "https://it.wikipedia.org/wiki?curid=2677021", "title": "Antonio Lasciac", "text": "Biografia.\nAntonio Lasciac (in sloveno: \"Anton La\u0161\u010dak\") nasce a Gorizia in Borgo San Rocco, primo di sei figli del conciatore di pelli Pietro Lasciak e di Giuseppina Trampus, entrambi di origine slovena. Fin da bambino dimostra delle attitudini e un interesse speciale per l'architettura e dopo le Reali inferiori e la Oberrealschule frequenta il Politecnico di Vienna e contemporaneamente si sposa con Maria Luigia Plesnizer dalla quale ha tre figli: Plautilla Angelina Francesca, Fabrizio Antonio Giuseppe e Romeo Italico Alessandro.\nSi laurea in architettura e ancora non compiuti i ventisei anni (9 agosto 1882) firma il suo primo progetto di ristrutturazione e ampliamento di una casa in via Vaccano, 6 per conto di Antonio Rickertzen. L'anno successivo si reca in Egitto ad Alessandria dove realizza la \"galleria Menasce\" sul modello della galleria milanese Vittorio Emanuele II.\nNel 1888 torna in Italia, a Napoli, e nel 1891 fissa la sua residenza a Roma, mettendosi in contatto con i grandi architetti locali e partecipando a numerosi concorsi nei quali si metter\u00e0 in luce. A Roma elabora i progetti per la \"Chiesa del Sacro Cuore\" (1891) e di \"San Rocco\" (1894), entrambe in Gorizia e mai realizzate per gli ingenti costi di costruzione. Dal 1898 tutta la famiglia prende dimora al Cairo; in quegli anni Lasciac continua a lavorare senza sosta elaborando un numero considerevole di progetti tra i quali si deve citare anche la monumentale fontana-obelisco di Piazza San Rocco a Gorizia, inaugurata il 25 aprile del 1909. Fu un evento fondamentale ed epocale per il Borgo e la citt\u00e0 di Gorizia che non inaugurava fontane dalla met\u00e0 del Settecento (l'ultima fu quella dell'Ercole di Nicol\u00f2 Pacassi 1755). Scrive il \"Corriere Friulano\" del 26 aprile 1909:\nNel 1907 su commissione egiziana costruisce il Palazzo Chediv\u00e8 a Istanbul e il Palazzo Tahra. Viene cos\u00ec nominato \"Architetto capo dei Palazzi chediviali\" e ottiene il titolo onorifico di Bey. Nel 1899, in previsione di un suo definitivo ritorno a Gorizia, si fa costruire un'avveniristica e fantasiosa villa in stile moresco, sul Colle del Rafut, ma non vi prender\u00e0 mai dimora. Durante la Prima guerra mondiale si stabilisce a Roma.\nNel 1917 disegna un \"Piano di regolazione e ampliamento\" per la citt\u00e0 di Gorizia, questo piano, seppur non accolto e condiviso globalmente, sar\u00e0 alla base di quello successivamente elaborato dall'architetto Max Fabiani. Negli anni venti del XX secolo ritorna al Cairo dove vedr\u00e0 morire entrambi i figli maschi. Nel 1929 diventa Accademico di San Luca. Ormai anziano, dopo una trentina di altre peregrinazioni tra l'oriente e Roma, nel 1940 decide di stabilirsi definitivamente a Gorizia. Tuttavia verso la fine del 1946 fa ritorno al Cairo, ma vi muore il 26 dicembre dello stesso anno.\nLa sua citt\u00e0 natale lo ha ricordato con numerose mostre e pubblicazioni e gli ha dedicato una via nel suo amato Borgo San Rocco."}
{"id": "2677022", "revid": "212348", "url": "https://it.wikipedia.org/wiki?curid=2677022", "title": "Scacco al cavallo", "text": "Scacco al cavallo o Knight mate chess \u00e8 una variante del gioco degli scacchi in cui il ruolo di pezzo principale \u00e8 assunto dal cavallo invece che dal re, come di consueto.\nRegole del gioco.\nLe regole sono simili a quelle degli scacchi, tutti i pezzi si muovono nello stesso modo. Il gioco si differenzia dagli scacchi per via del fatto che lo scopo del gioco non \u00e8 dare scacco matto al re ma all'unico cavallo avversario. Viceversa i due re a disposizione di ogni giocatore sono dei pezzi normali, cio\u00e8 possono essere mangiati durante la partita. Il cavallo pu\u00f2 arroccare in modo analogo agli scacchi. Un pedone pu\u00f2 essere promosso a qualunque pezzo, re compreso, tranne che a cavallo."}
{"id": "2677031", "revid": "1573940", "url": "https://it.wikipedia.org/wiki?curid=2677031", "title": "S\u00f9hbaataryn Batbold", "text": "Biografia.\nIn precedenza \u00e8 stato il Ministro degli Esteri nel governo del suo predecessore, San\u017eaagijn Bajar."}
{"id": "2677032", "revid": "767487", "url": "https://it.wikipedia.org/wiki?curid=2677032", "title": "Digimon - Il film", "text": "Digimon - Il film \u00e8 un film del 2000 diretto da Mamoru Hosoda e Shigeyasu Yamauchi.\nSi tratta di un adattamento di tre diversi film giapponesi, primo lungometraggio pubblicato dei numerosi film dedicati all'universo di \"Digimon\". Le prime due parti del film riguardano \"Digimon Adventure\", mentre la terza \u00e8 ripresa da \"Digimon Adventure 02\". Queste storie si basano sull'universo introdotto nelle prime due stagioni delle serie televisive.\nIl film negli Stati Uniti \u00e8 stato distribuito dalla 20th Century Fox. La versione completa distribuita in America del Nord aveva un alto grado di montaggio, con pi\u00f9 di quaranta minuti di scene tagliate dalle versioni giapponesi delle tre pellicole individuali per cercare di risparmiare tempo e per fare in modo che il prodotto potesse essere adatto ai bambini, bench\u00e9 controllati dai genitori (rating PG). Questo port\u00f2 inevitabilmente a dei cambi nella trama.\n\u00c8 uscito in Italia il 16 marzo 2001.\nTrama.\n\"Digimon Adventure\".\nLa prima storia si focalizza su Tai e Kari Kamiya quattro anni prima della loro avventura a Digiworld. Viene mostrato il loro primo incontro con i Digimon e quello che accadde loro (cos\u00ec come agli altri bambini prescelti che li avrebbero accompagnati quattro anni pi\u00f9 tardi). Tai e Kari si svegliano una mattina e trovano un Digiuovo, che la notte prima era fuoriuscito dal loro computer, che presto si schiude, dando alla luce Botamon.\nIl Digimon presto digievolve in Koromon e quindi in Agumon (non lo stesso che poi sarebbe diventato Digimon partner di Tai nella serie, anche se nella serie, in qualche modo, sia Koromon che Kari si ricordano l'uno dell'altra), che presto esce all'esterno e distrugge inavvertitamente buona parte del vicinato con Kari seduta sul suo dorso.\nQuindi, improvvisamente, un secondo Digiuovo appare nel cielo per rivelare un Digimon malvagio, Parrotmon. Agumon quindi digievolve in Greymon, ma non sembra forte abbastanza per battere Parrotmon e viene messo fuori combattimento. Tai per\u00f2 afferra il fischietto di Kari e sveglia Greymon, che lotta nuovamente con Parrotmon, ma prima che la lotta venga vinta da uno dei due Digimon scompaiono insieme attraverso il varco, cos\u00ec come erano apparsi.\n\"Our War Game!\".\nCirca sei mesi dopo il ritorno dei Digiprescelti da Digiworld (canonico al finale della prima stagione), Izzy Izumi scopre un virus su Internet e si accorge che un Digiuovo \u00e8 stato infettato da quest'ultimo, quindi corre a casa di Tai per informare l'amico del Digimon appena nato. Tai ed Izzy usano il computer del padre di Tai e iniziano a monitorare il Digimon finch\u00e9 Gennai appare in trasmissione da Digiworld. Quest'ultimo comunica ai ragazzi di aver mandato Agumon e Tentomon per aiutarli a fermare il Digimon corrotto, nel frattempo divenuto un Keramon. Le due fazioni iniziano a lottare finch\u00e9 Keramon non digievolve in Infermon e li sconfigge.\nTai prova furiosamente a contattare ed avvisare gli altri sei Digiprescelti, ma riesce a comunicare solo con Matt Ishida e suo fratello TK Takaishi. I due ragazzi, in vacanza dai nonni, riescono a trovare un computer nel negozio di un barbiere e mandano Gabumon e Patamon sulla rete in aiuto degli amici. Infermon digievolve ancora in Diaboromon dopo che Agumon e Gabumon megadigievolvono in WarGreymon e MetalGarurumon, ma i due Digimon di livello mega vengono improvvisamente rallentati a causa dell'enorme numero di e-mail che Tai e Izzy stanno ricevendo sul loro computer. Tai, frustrato, colpisce il computer che si scollega e causa l'immediato immobilizzo e la sconfitta di WarGreymon.\nDiaboromon quindi inizia a moltiplicarsi e mette a punto un timer di dieci minuti, scaduti i quali il Pentagono sar\u00e0 costretto a lanciare due missili nucleari: uno diretto sul Colorado, l'altro nella zona di Odaiba, a Tokyo, dove Tai vive. WarGreymon e MetalGarurumon si svegliano e decidono di combattere Diaboromon, ma si trovano di fronte ad un milione di copie del Digimon. Ognuna di esse fa fuoco e colpisce i due Digimon finch\u00e9 i due non crollano, sconfitti. Tai e Matt riescono misteriosamente ad entrare nei loro computer e a parlare con i loro Digimon. WarGreymon e MetalGarurumon, risvegliati da una strana forza, DNAdigievolvono in Omnimon, che sconfigge facilmente tutti i Diaboromon tranne uno, quello vero.\nAd un minuto dalla fine del conto alla rovescia, Diaboromon risulta ancora troppo veloce affinch\u00e9 Omnimon lo elimini, ma Izzy inizia ad inoltrargli tantissime e-mail, rallentandolo come era successo in precedenza ai loro Digimon. All'ultimo secondo, Omnimon riesce ad eliminare Diaboromon trapassandogli la testa, disabilitando cos\u00ec i missili. Tuttavia il virus, ancora attivo nella rete, raggiunge un ragazzo di nome Willis ed infetta Kokomon, uno dei suoi due Digimon.\n\"Our War Game!\" \u00e8 il segmento pi\u00f9 lungo dei tre cortometraggi presenti nel film, infatti costituisce la parte principale del film. Tutti i personaggi del primo \"Digimon Adventure\" appaiono nel segmento, anche se Mimi Tachikawa ricopre una parte cortissima poich\u00e9 si trova in vacanza alle Hawaii al momento dell'incidente. Il poco importante ruolo di Mimi \u00e8 stato causato, a quanto si dice, dalla riluttanza di Philece Sampler, sua doppiatrice, nel partecipare al film. Tai e Sora Takenouchi vengono inoltre dipinti come all'interno di una (travagliata) relazione, come era stato dato spesso ad intendere durante la serie TV.\n\"Hurricane Touchdown!!\".\nQuesta parte del film riguarda i protagonisti di \"Digimon Adventure 02\" e fa parte del canone della seconda stagione, poich\u00e9 i fatti descritti avvengono immediatamente dopo la sconfitta dell'Imperatore Digimon. Tutto inizia con TK e Kari (in visita a Mimi nella citt\u00e0 di New York) alle prese con una foto, con cui hanno problemi. Improvvisamente Kari percepisce che qualcosa non va.\nI due finiscono per incontrare Willis e Terriermon, impegnati in una battaglia contro Wendigomon, una Digievoluzione di livello campione corrotta di Kokomon (ma al quale i personaggi si riferiscono chiamandolo ancora, appunto, Kokomon), che continua a dire a Willis di \"tornare indietro\", finch\u00e9 non scompare. Willis e Terriermon iniziano a viaggiare verso il Colorado mentre Kari, su un treno con TK, invia una e-mail a Davis Motomiya per metterlo al corrente dei fatti riguardanti Willis e Kokomon.\nDopo aver preso un aereo ed un taxi, Davis, Yolei Inoue e Cody Hida finiscono per incontrare Willis in un camion, mentre Kari e TK vengono letteralmente fatti deragliare da Wendigomon. Willis prova a trovare un passaggio per Davis, Yolei e Cody fino a casa sua. Il passaggio parte senza Willis e Davis, che incontrano Wendigomon e lo affrontano con Davis, Flamedramon e Gargomon, la Digievoluzione di livello campione di Terriermon. Prima che qualcuno possa essere messo fuori combattimento, Wendigomon scompare ancora, ripetendo nuovamente il suo messaggio criptico, \"torna indietro\". Davis e Willis si incontrano con Yolei e Cody e apprendono che TK e Kari non li hanno ancora raggiunti.\nWillis dubita del fatto che i due si presenteranno nel caso in cui Wendigomon si sia intromesso. Alla domanda sulle sue conoscenze riguardo a Wendigomon, Willis rivela che \u00e8 stato lui a crearlo ma rimpiange di averlo detto e scappa via, inseguito da Davis. Willis gli racconta la storia di Wendigomon, di come venne infettato e gli rivela che \u00e8 lui il responsabile, anche se involontariamente, della creazione di Diaboromon. Davis dice a Willis che ormai loro sono una squadra e che lui non deve affrontare Wendigomon da solo. Terriermon origlia la conversazione (dando la colpa alle sue \"orecchie troppo grandi\") e dice che lui non \u00e8 \"il cucciolo di Willis, ma un suo amico\" e vuole stare insieme a lui in ogni passo del suo cammino.\nWillis rifiuta il suo aiuto, preoccupato per la sua sicurezza, ma Terriermon gli parla e lo convince a lasciarlo andare in battaglia. A casa di Willis, Wendigomon ricompare, come tutti si aspettavano, ma digievolve Antylamon. Il Digimon riesce ad evitare agilmente tutti gli attacchi di Gargomon, Flamedramon, Halsemon e Digmon e fa di questi ultimi ci\u00f2 che vuole, come se fossero delle bambole. Antylamon digievolve ancora e diventa Kerpymon.\nTuttavia, i Digiprescelti provano ancora a combattere ma non riescono ad avere la meglio, quindi Kerpymon li afferra e sta per divorarli quando Angemon ed Angewomon bloccano le sue braccia e TK e Kari finalmente si aggiungono alla battaglia. Kerpymon dedigievolve i Digimon e riporta i Digiprescelti all'infanzia, rivelando che il suo volere era che Willis \"tornasse indietro\" nel tempo, a prima che il virus contaminasse Kokomon.\nAngewomon ed Angemon digievolvono nelle loro forme di livello mega, Magnadramon e Seraphimon (che per\u00f2 non appaiono mai nella seconda stagione regolare dell'anime), e creano due Digiuova d'oro per Willis e Davis. Veemon e Terriermon Golden armordigievolvono in Magnamon e Rapidmon, che si scagliano su Kerpymon. All'interno di esso, i due vedono Wendigomon che dice loro di distruggere il virus. Facendo ci\u00f2 i due purificano Kerpymon, che presto muore.\nDopo aver salutato i suoi nuovi amici, Willis e Terriermon fanno ritorno a casa, trovando sorprendentemente il Digiuovo che dar\u00e0 di nuovo vita a Kokomon. Il film finisce con Kokomon, digievoluto ancora Wendigomon, che inizia a danzare completamente fuori tempo.\nColonna sonora.\n\"Music from the Motion Picture Digimon: The Movie\" \u00e8 la colonna sonora originale del film, \"Digimon - Il film\", pubblicata il 19 settembre 2000 dalla Maverick Records.\nLa musica originale \u00e8 stata composta da Udi Harpaz ed Amotz Plessner. Il compositore originale della serie Takanori Arisawa, non pot\u00e9 curare la colonna sonora del film, a causa di troppi impegni. Arisawa torner\u00e0 comunque ad occuparsi della colonna sonora delle prossime serie.\nDistribuzione.\nDivieti.\nIn America questo film era stato classificato PG, ovvero adatto ai bambini ma accompagnati dai genitori, dalla MPAA, per alcune scene giudicate troppo violente.\nEdizione italiana.\nIl doppiaggio del film \u00e8 stato eseguito presso lo studio La BiBi.it, lo stesso dove fu doppiata la prima serie \"Digimon Adventure\", sotto la direzione di Noemi Gifuni, con l'assistenza di Flavio Cannella e Roberta Padoan e con i dialoghi di Alessio Cigliano (voce di Agumon). La pellicola, essendo stata doppiata prima dell'arrivo della seconda serie \"Digimon Adventure 02\" in Italia, presenta alcune differenze rispetto al cast della serie televisiva, difatti Davis Motomiya \u00e8 doppiato da Flavio Aquilone anzich\u00e9 da Paola Majano (che qui interpreta come di consueto Matt), Yolei e Cody hanno altre voci, Veemon \u00e8 interpretato da Laura Latini, Hawkmon da Gi\u00f2 Gi\u00f2 Rapattoni (che presta la voce anche a Biyomon nella sua breve apparizione) e Armadillomon da Francesco Meoni, il quale torner\u00e0 a doppiare invece Veemon nella serie regolare. L'unico personaggio appartenente alla prima serie a presentare un doppiatore differente \u00e8 Gennai, qui interpretato da Carlo Reali anzich\u00e9 da Mario Milita.\nSono presenti anche alcune differenze nella pronuncia di alcuni nomi e tecniche nella terza parte del film, difatti le Armor Digievoluzioni vengono chiamate semplicemente Digievoluzioni, stesso discorso vale per Angemon e Angewomon che passano a livello Mega dicendo solamente \"Digievolve\" anzich\u00e9 \"Mega Digievolve\" come di consueto. Inoltre quando il primo utilizza l'attacco Bastone dell'Angelo (tecnica non pronunciata verbalmente a differenza di molte altre) dice Varco Soprannaturale (mossa di MagnaAngemon) e mentre diviene Seraphimon viene pronunciato erroneamente come si scrive anzich\u00e9 \"Serafimon\" che presenta la fonetica corretta in quanto in inglese le lettere \"PH\" quando sono vicine si leggono \"F\". Inoltre quando Veemon armordigievolve Flamedramon per la seconda volta pronuncia erroneamente \"DemiVeemon digievolve\" quando in realt\u00e0 \u00e8 gi\u00e0 a livello Intermedio e non al Primo stadio. Un'altra peculiarit\u00e0 \u00e8 il cambio di voci durante le evoluzioni dal livello Intermedio a quello Armor per Veemon e Terriermon, che cambiano doppiatore, cosa che non avveniva nella serie regolare, dove lo stesso prestava la voce in tutte le incarnazioni del Digimon. Raidramon viene pronunciato correttamente all'inglese e quindi \"Reidramon\" e non \"Raidramon\" come nella serie TV, inoltre questi viene definito \"La Forza dell'Amicizia\" anzich\u00e9 \"Il Calore dell'Amicizia\". Similmente quando Armadillomon diviene Digmon diventa \"La Vibrazione della Potenza\" e non \"La Conoscenza Profonda\". Infine Veemon e Terriermon quando digievolvono rispettivamente Magnamon e Rapidmon dicono \"Iper Digievolve\", grado inesistente nel franchise.\nCarte da gioco.\nAcquistando un biglietto d'ingresso nei cinema, allo spettatore veniva fornita in regalo una carta collezionabile \"Digi-Battle\" a edizione limitata. Esistono in totale dodici carte ottenibili in questo modo, raffiguranti i seguenti digimon: Terriermon, Lopmon, Gargomon, Endigomon, Rapidmon (armor), Antylamon, Kerpymon (antivirus), Kerpymon (virus), Magnamon, Magnadramon, Infermon e Diaboromon."}
{"id": "2677034", "revid": "200568", "url": "https://it.wikipedia.org/wiki?curid=2677034", "title": "Aiutante generale", "text": ""}
{"id": "2677037", "revid": "830939", "url": "https://it.wikipedia.org/wiki?curid=2677037", "title": "Fran\u00e7ois-Jean de Chastellux", "text": "Combatt\u00e9 durante la rivoluzione americana e fu il sesto membro dell'Acad\u00e9mie fran\u00e7aise a occupare il seggio numero 2.\nGli inizi.\nMarchese di Chastellux, da principio divent\u00f2 famoso come scrittore, storico e filosofo. Fu eletto all'Acad\u00e9mie fran\u00e7aise nel 1775 e fu membro della Massoneria.\nCarriera militare.\nPartecip\u00f2 alla rivoluzione americana come maggior generale, al seguito del comandante in capo della forza francese, il generale Jean-Baptiste Donatien de Vimeur de Rochambeau. Grazie alla buona conoscenza della lingua inglese e alla grande adesione ideologica alla causa americana, entr\u00f2 in buoni rapporti con George Washington, con il quale rest\u00f2 a lungo in contatto. Dopo il suo ritorno in Francia intrattenne una corrispondenza con Thomas Jefferson, allora rappresentante americano a Parigi.\nLa carriera letteraria dopo il ritorno in Francia.\nNel 1788, dopo il ritorno in Francia, scrisse un memoriale in due volumi sulla sua esperienza in America, inclusi i viaggi intrapresi dopo la fine della guerra. La sua descrizione di Washington, definito come un grande leader dai tratti profondamente umani, fu considerata come una delle migliori dai suoi contemporanei."}
{"id": "2677038", "revid": "28201310", "url": "https://it.wikipedia.org/wiki?curid=2677038", "title": "Eraclia", "text": ""}
{"id": "2677041", "revid": "1684799", "url": "https://it.wikipedia.org/wiki?curid=2677041", "title": "Virgin (Virgin)", "text": "Virgin \u00e8 il primo album pubblicato dalla band polacca Virgin."}
{"id": "2677042", "revid": "158286", "url": "https://it.wikipedia.org/wiki?curid=2677042", "title": "Fran\u00e7ois Jean de Chastellux", "text": ""}
{"id": "2677044", "revid": "158286", "url": "https://it.wikipedia.org/wiki?curid=2677044", "title": "Fran\u00e7ois Jean De Chastellux", "text": ""}
{"id": "2677046", "revid": "158286", "url": "https://it.wikipedia.org/wiki?curid=2677046", "title": "Fran\u00e7ois-Jean De Chastellux", "text": ""}
{"id": "2677049", "revid": "302662", "url": "https://it.wikipedia.org/wiki?curid=2677049", "title": "Thomas Pereira", "text": ""}
{"id": "2677053", "revid": "110157", "url": "https://it.wikipedia.org/wiki?curid=2677053", "title": "Bimbo (album)", "text": "Bimbo \u00e8 il secondo album della band polacca Virgin. L'album ha ottenuto il disco d'oro in Polonia."}
{"id": "2677062", "revid": "729019", "url": "https://it.wikipedia.org/wiki?curid=2677062", "title": "Torre Lupara (Fonte Nuova)", "text": "La Torre Lupara, o Torre San Sebastiano, \u00e8 sita in via della Torre a Tor Lupara nel comune di Fonte Nuova, nella citt\u00e0 metropolitana di Roma Capitale.\nTor Lupara, fino agli anni cinquanta era una tenuta (da cui si svilupp\u00f2 la frazione odierna) che ha preso il nome dalla torre stessa, la tenuta \u00e8 antica quanto la torre.\nStoria.\nPare essere costruita sin dall'XI secolo quando le famiglie baronali cominciarono ad abitare nei \"castra\" o \"casalia\". Una volta scongiurato il problema delle invasione saracene viene trasformata in torre di vedetta delle prime abitazioni di Tor Lupara.\nLa prima menzione \u00e8 del 1360. Possedimento del castello fu la chiesa di Santa Margherita, chiesa sita al di fuori della cinta muraria in via Valle dei Corsi, nel punto della via che gira a nord ovest. La chiesa era gi\u00e0 esistente quando fu costruito il castello. L'unico ricordo nella toponomastica di Tor Lupara \u00e8 nel fontanile di Santa Margherita (una piantina di Peperelli cita anche un Casale di Santa Margherita). La torre controllava via Nomentana fino a Mentana e la limitrofa via di Conca. Quest'ultima via era usata come via di transumanza ed usata fino ad un non ben precisato anno recente.\nDescrizione.\n\u00c8 una torre semaforica. Era provvista di un antemurale e di qualche pozzo per l'approvvigionamento idrico. La base \u00e8 a forma quadrata. L'ingresso \u00e8 posto a sud, murato durante gli ultimi restauri. I piani sono suddivisi in ballatoi lignei. Fra il pianterreno ed il primo piano era posta una volta. Una seconda volta era posta nell'ultimo piano attualmente crollata e mai ricostruita. attraverso la seconda volta era possibile raggiungere la terrazza in cima alla torre mediante una botola. Le due volte erano strategicamente costruite per ovviare ad aggressioni nemiche mediante l'utilizzo di scale (verosimilmente retrattili all'uopo). Dalla cima spesso venivano lanciati segnali luminosi in caso d'avvistamento nemico. La volta superiore serviva per far rimbalzare i proiettili lanciati dall'invasore. Dal basso verso l'alto sono stati utilizzati vari tipi di mattoni, cio\u00e8, selce, una banda di scaglie di roccia calcarea ed infine mattori rossi misti a selci e mattoncini di tufo facendo chiamare la torre anche torre tricolore. Causa il crollo della parte superiore e dei successivi restauri che hanno interessato tale zona \u00e8 impossibile dedurre se la torre era provvista o no di merlatura.\nMolti fori attestano la presenza di travi di legno. Le finestre sono rettangolari. Sul lato ovest vi sono dei tratti di una muratura.. I fori sono tuttora usati dai piccioni per la cova."}
{"id": "2677063", "revid": "46291", "url": "https://it.wikipedia.org/wiki?curid=2677063", "title": "Agave tequilana", "text": "L'agave blu (Agave tequilana ) \u00e8 una pianta succulenta della famiglia delle Asparagaceae.\nDescrizione.\n\"Agave tequilana\" presenta foglie carnose, verdastre, acquose (tagliate presentano una struttura gelatinosa), con aculei agli apici e lateralmente.\nFiorisce presentando un'alta infiorescenza ai sette otto anni di et\u00e0 della pianta, che in genere alla maturazione dei frutti secca.\nDistribuzione e habitat.\nOriginaria del Messico."}
{"id": "2677075", "revid": "729019", "url": "https://it.wikipedia.org/wiki?curid=2677075", "title": "Rysa Little", "text": "Rysa Little \u00e8 una piccola isola disabitata nell'arcipelago delle Orcadi, in Scozia. \u00c8 situata nella Scapa Flow, accanto all'isola di Hoy e a nord-ovest di Fara. La grafia prevalente fino alla prima guerra mondiale era \"Risa\", poi divenne prevalente l'attuale grafia.\nMolte delle isole Orcadi del sud hanno perso la propria popolazione residente durante il corso del XX secolo, ma Rysa Little \u00e8 stata abbandonata gi\u00e0 tempo prima."}
{"id": "2677094", "revid": "330019", "url": "https://it.wikipedia.org/wiki?curid=2677094", "title": "Castello di Oramala", "text": "Il castello di Oramala \u00e8 un fortilizio situato nel comune di Val di Nizza in provincia di Pavia. \u00c8 posto su uno sperone roccioso a 758\u00a0m s.l.m. affacciato sulla valle Staffora.\nStoria.\n\u00c8 citato nelle carte antiche come \"Oramola\", \"curte de Oremale\", \"Rocha de Oremala\" o \"curtis e rocae de Oramala\" e, del castello, si fa riferimento nel \"Breviarium\" dei possedimenti dell'abbazia di Bobbio nel sec. X.\nCon il graduale infeudamento a partire dal 1029 della casata obertenga, prima come livellari del monastero e poi con contratto di enfiteusi e affrancazione, rimase al monastero met\u00e0 della corte e del castello con i diritti e le decime spettanti. Venne ereditato nel XII secolo dal ramo obertengo della famiglia Malaspina. Dopo un passaggio, nel 1157, nelle mani dei marchesi D'Este e nel 1161 del vescovo di Tortona, ritorna, nel 1164, grazie a Federico Barbarossa ad Obizzo I.\nVerso la fine del XII secolo, con le fortune dei Malaspina, vede il momento di maggior splendore, diviene centro di diffusione culturale ospitando trovatori provenzali.\nNel 1474 la rocca viene fortificata da Manfredi Malaspina, per adeguarla alle nuove esigenze difensive dovute all'entrata in uso dell'artiglieria. Fuori dai flussi della storia il fortilizio rimane alla famiglia Malaspina sino alla fine del XVIII secolo, quando i marchesi di Oramala, trasferendosi a valle, ne decretano il declino; abbandonato, cominci\u00f2 ad andare in rovina.\nNel 1985 i fratelli Panigazzi acquistano il castello e iniziano la ristrutturazione e il ripristino delle parti crollate.\nNel 2005 viene aperto al pubblico il \"Museo dell'arte contadina e degli attrezzi del ferro\".\nDal 2008 al 2018 il castello \u00e8 stato sede dell'Associazione di Promozione Sociale Spinofiorito ed \u00e8 circondato dal Parco Letterario \u201cDante e i Trovatori nelle terre dei Malaspina\u201d.\nDopo tre anni di chiusura, nel gennaio 2021 la famiglia Panigazzi mette in vendita la struttura.\nStruttura.\nLa struttura del castello \u00e8 molto cambiata nel tempo: all'inizio piccola fortificazione, prende l'aspetto attuale con gli interventi del 1474. Il torrione semicircolare, i muri di 2,4\u00a0m. di spessore vengono edificati per poter resistere ai colpi di artiglieria.\nAi suoi piedi giace un piccolo borgo che ha fatto parte del circuito de i borghi pi\u00f9 belli d'Italia."}
{"id": "2677098", "revid": "101175", "url": "https://it.wikipedia.org/wiki?curid=2677098", "title": "Geoffrey Duke", "text": ""}
{"id": "2677099", "revid": "110157", "url": "https://it.wikipedia.org/wiki?curid=2677099", "title": "Ficca", "text": "Ficca \u00e8 il terzo album della band polacca Virgin. L'album ha ottenuto due dischi di platino in Polonia."}
{"id": "2677100", "revid": "287204", "url": "https://it.wikipedia.org/wiki?curid=2677100", "title": "Vathypedo", "text": "Vathypedo () \u00e8 una ex comunit\u00e0 della Grecia nella periferia dell'Epiro (unit\u00e0 periferica di Giannina) con 100 abitanti secondo i dati del censimento 2001.\n\u00c8 stata soppressa a seguito della riforma amministrativa, detta Programma Callicrate, in vigore dal gennaio 2011 ed \u00e8 ora compresa nel comune di Voreia Tzoumerka."}
{"id": "2677105", "revid": "729019", "url": "https://it.wikipedia.org/wiki?curid=2677105", "title": "Porta del Parlascio", "text": "La porta del Parlascio, a Pisa, era una delle due \"porte di rappresentanza\" (l'altra era la Porta del Leone) delle mura di Pisa, ossia quelle particolari porte cittadine attraverso le quali venivano fatte passare le persone pi\u00f9 in vista dell'epoca. Questa, nel particolare, conduceva in modo egualmente rapido sia al centro religioso della citt\u00e0 (Piazza del Duomo), sia al centro politico (Piazza delle Sette Vie).\nStoria e descrizione.\nLa porta \u00e8 di origini sicuramente pi\u00f9 antiche rispetto alle altre porte cittadine, essendo presente anche nelle mura altomedioevali e, forse, anche in epoca Romana: il nome Parlascio infatti fa ritenere che in quella zona ci fosse stato un anfiteatro, da una storpiatura del latino \"perilasium\" (\"anfiteatro\").\nAssieme alla Porta Aurea era l'unica tra le porte della cinta muraria ad avere delle decorazioni. La sua costruzione risale al 1157 (secondo il calendario pisano) ovvero al quarto e quinto lotto della costruzione delle mura cittadine e presenta un'ampiezza del fornice di sei metri e un'altezza comparabile alle mura stesse.\nDopo l'occupazione fiorentina questa importante porta fu dapprima ridimensionata pi\u00f9 volte e in seguito fu costruita una controporta su progetto di Filippo Brunelleschi. Nel 1543 la posta fu definitivamente chiusa costruendo un bastione pentagonale esterno, detto anch'esso \"del Parlascio\", realizzato nel 1543 da Giovanni D'Alessio d'Antonio detto Nanni Unghero e fu aperta una nuova porta poco distante: Porta a Lucca.\nLa porta si trova oggi in condizioni di abbandono, essendo chiusa dalla parte interna e ostruita dal bastione, chiuso anch'esso, dalla parte esterna."}
{"id": "2677107", "revid": "287204", "url": "https://it.wikipedia.org/wiki?curid=2677107", "title": "Association Football Club Darwen", "text": "A.F.C. Darwen \u00e8 una squadra di calcio di Darwen, nel Lancashire, nord-ovest dell'Inghilterra, fondata nel 1870. Gioca le partite casalinghe allo stadio Anchor Ground.\nStoria.\nA.F.C Darwen nasce nel 2009. Prima della creazione di questa societ\u00e0, esisteva il Darwen Football Club, solamente che i debiti del 2009 portarono la societ\u00e0 al fallimento e ad essere rifondata.\nHanno fatto domanda con successo per l'ammissione alla West Lancashire League e sono stati inseriti nella Premier Division. Dopo aver terminato ottavo nella loro prima stagione, sono stati promossi alla Division One della North West Counties League. Nel 2014-15 il club ha vinto il Division One Trophy con una vittoria per 3-1 sugli Atherton Collieriesin finale, arrivando terzo anche in Division One e qualificandosi per gli spareggi di promozione. Dopo aver battuto Chadderton 2\u20131 in semifinale, ha battuto Hanley Town 5\u20133 in finale, guadagnandosi la promozione in Premier Division."}
{"id": "2677124", "revid": "1522738", "url": "https://it.wikipedia.org/wiki?curid=2677124", "title": "Partito del Popolo Mongolo", "text": "Il Partito del Popolo Mongolo (in mongolo - MAN) \u00e8 un partito politico socialista democratico mongolo.\nStoria.\nFondato in Mongolia nel 2010, a seguito della trasformazione del Partito Rivoluzionario del Popolo Mongolo (in mongolo \u041c\u043e\u043d\u0433\u043e\u043b \u0410\u0440\u0434\u044b\u043d \u0425\u0443\u0432\u044c\u0441\u0433\u0430\u043b\u0442 \u041d\u0430\u043c, \"Mongol Ardyn Huv'sgalt Nam\"). Una parte contraria a tale trasformazione, tuttavia, ha dato luogo ad un omonimo soggetto politico.\nIl Partito Rivoluzionario del Popolo Mongolo \u00e8 stato il partito di governo della Mongolia dal 1921 fino al 1996 (periodo della repubblica popolare), dal 2000 al 2004 e dal 2006 al 2012; \u00e8 al governo dal 7 luglio 2016, prima con il Primo ministro Jargaltulgyn Erdenebat e dal 4 ottobre 2017 col Primo ministro Ukhnaagiin Kh\u00fcrels\u00fckh.\nRisultati elettorali.\nPrima delle elezioni parlamentari del 2012 il partito era denominato \"Partito Rivoluzionario del Popolo Mongolo\" (PRPM), dopo il 2010 \u00e8 stato ridenominato \"Partito del Popolo Mongolo\" (PPM)."}
{"id": "2677131", "revid": "729019", "url": "https://it.wikipedia.org/wiki?curid=2677131", "title": "Porta di Santa Marta", "text": "La Porta di Santa Marta, a Pisa, fu creata durante l'occupazione fiorentina nella met\u00e0 del XV secolo per aumentare la portata del traffico. Infatti essa fu creata accanto al preesistente Portello di Santa Marta. Il nome deriva dalla vicinanza dell'omonima chiesa.\nLa porta aveva importanza strategica perch\u00e9 sorgeva accanto alla vasca delle gondole (o \"Porto delle Gondole\"), un bacino artificiale destinato ad accogliere piccole imbarcazioni che giungevano da fuori citt\u00e0 tramite il Fosso del Mulino. Tale vasca \u00e8 tuttora visibile nella odierna Piazza delle Gondole.\nPresso questa porta si congiunge l'acquedotto mediceo, ultimato all'inizio del XVII secolo, che portava acqua alle varie fontane di Pisa, di cui una in prossimit\u00e0 della porta stessa."}
{"id": "2677133", "revid": "219355", "url": "https://it.wikipedia.org/wiki?curid=2677133", "title": "Ionizzazione elettrospray", "text": ""}
{"id": "2677138", "revid": "287204", "url": "https://it.wikipedia.org/wiki?curid=2677138", "title": "Pogoniani", "text": "Pogoniani (, in albanese: \"Voshtin\u00eb\") \u00e8 una ex comunit\u00e0 della Grecia nella periferia dell'Epiro (unit\u00e0 periferica di Giannina) con 880 abitanti secondo i dati del censimento 2001.\n\u00c8 stata soppressa a seguito della riforma amministrativa, detta Programma Callicrate, in vigore dal gennaio 2011 ed \u00e8 ora compresa nel comune di Pogoni.\n\u00c8 noto per aver dato i natali all'attuale Presidente della Repubblica Greca, Karolos Papoulias."}
{"id": "2677142", "revid": "729019", "url": "https://it.wikipedia.org/wiki?curid=2677142", "title": "Porta San Ranierino", "text": "Porta San Ranierino \u00e8 una porta della cerchia muraria di Pisa.\nStoria e descrizione.\nLa porta \u00e8 stata aperta in epoca moderna XX secolo) per consentire il passaggio del traffico da via Contessa Matilde a via Cardinale Maffi. Inoltre \u00e8 un'ulteriore via di accesso posteriore alla vicina piazza del Duomo provenendo dalla parte nord della citt\u00e0.\nPrende il nome dalla vicina chiesa dei Santi Ranieri e Leonardo, detta \"San Ranierino\"."}
{"id": "2677144", "revid": "716642", "url": "https://it.wikipedia.org/wiki?curid=2677144", "title": "Glossop North End Association Football Club", "text": "Il Glossop North End Association Football Club \u00e8 una societ\u00e0 calcistica inglese con sede a Glossop, Derbyshire.\nStoria.\nNella stagione 1898-1899 ha partecipato per la prima volta nella sua storia alla seconda divisione inglese, terminando il campionato al secondo posto in classifica e conquistando la promozione: ha poi partecipato una sola volta al massimo campionato inglese (stagione 1899-1900), giungendo ultimo con 18 punti. Dal 1900 al 1915 ha invece disputato quindici campionati consecutivi in seconda divisione. In questi anni ottiene inoltre il suo miglior risultato di sempre in FA Cup, venendo eliminato dopo un \"replay\" al quarto turno della FA Cup 1908-1909.\nDalla ripresa dei campionati dopo la fine della prima guerra mondiale il club ha giocato esclusivamente in campionati semiprofessionistici o dilettantistici; nelle stagioni 2008-2009 e 2014-2015 ha raggiunto la finale di FA Vase."}
{"id": "2677147", "revid": "219355", "url": "https://it.wikipedia.org/wiki?curid=2677147", "title": "Fast atom bombardment", "text": ""}
{"id": "2677154", "revid": "87984355", "url": "https://it.wikipedia.org/wiki?curid=2677154", "title": "Operazione Just Cause", "text": ""}
{"id": "2677160", "revid": "226458", "url": "https://it.wikipedia.org/wiki?curid=2677160", "title": "Gnosi personale non verificata", "text": "La Gnosi personale non verificata (nota anche con la sigla UPG, dall'inglese \"Unverified Personal Gnosis\") \u00e8 un concetto fenomenologico in base al quale le intuizioni spirituali di un individuo (o gnosi) possono essere valide per lui senza essere generalizzate alle esperienze di altre persone; \u00e8 un termine usato nel ricostruzionismo pagano per differenziare questo concetto dalle fonti antiche delle pratiche spirituali.\nOrigine.\nIl termine sembra essere apparso in letteratura per la prima volta nel libro di Kaatryn MacMorgan \"Wicca 333: Advanced Topics in Wiccan Belief\", pubblicato nel marzo 2003, ma sembra che sia nato nell'ambiente di gruppi ricostruzionisti tedesco-scandinavi negli anni 1970-1980. Lo stesso fenomeno viene chiamato anche \"rivelazione personale\" o \"gnosi personale non verificabile\" (con un certo senso spregiativo).\nUso.\nIdealmente il termine viene usato per etichettare la propria esperienza personale come ipotesi nuova e non verificata, sebbene ulteriori verifiche da parte delle interazioni spirituali di altri possano condurre ad un certo grado di verificabilit\u00e0. Altre volte, il termine viene usato o con valore neutrale o in senso denigratorio, a proposito dell'esperienza di qualcun altro e in quest'ultimo senso la sigla UPG viene anche sciolta in \"Unsubstantiated Personal Gnosis\", cio\u00e8 \"gnosi personale infondata\"."}
{"id": "2677162", "revid": "716642", "url": "https://it.wikipedia.org/wiki?curid=2677162", "title": "Bradford Park Avenue Association Football Club", "text": "Bradford Association Football Club (comunemente conosciuto come Bradford Park Avenue) \u00e8 una societ\u00e0 calcistica con sede a Bradford, West Yorkshire, Inghilterra.\nHa militato nella Conference North, gioca gli incontri casalinghi allo Horsfall Athletics Stadium.\nStoria.\nIl club venne fondato come squadra di rugby nel 1863, col nome di \"Bradford Football Club\".\nIl Bradford FC organizz\u00f2 una squadra di calcio nel 1895 e utilizzava come stadio un impianto nominato \"Park Avenue\". Per la sua prima stagione calcistica, si iscrisse alla \"West Yorkshire League\", riuscendo a vincere al primo tentativo la coppa \"Leeds Workpeople's Hospital\".\nNella stagione 1896\u201397 partecip\u00f2 alla \"FA Amateur Cup\" e nella stagione successiva prese parte all'edizione della \"FA Cup\". Nel 1897 il Bradford FC si iscrisse alla \"Yorkshire League\", ma chiuse il campionato al penultimo posto. A causa delle continue sconfitte, alla fine del 1899 la squadra di calcio venne sciolta.\nIl successo che il calcio stava ottenendo in tutta l'Inghilterra convinse per\u00f2 i dirigenti del club ad abbandonare definitivamente il rugby e a concentrarsi unicamente sulla palla rotonda. Cos\u00ec nel 1907 il Bradford invi\u00f2 richiesta di iscrizione alla \"Football League\", ma venne respinta, di conseguenza il Bradford opt\u00f2 per la \"Southern League\", nonostante la sede ufficiale della squadra fosse nel nord. Nel 1908 il Bradford FC entr\u00f2 nella Seconda Divisione della \"Football League\" e nel 1914 ottenne la promozione in Prima Divisione.\nDopo la prima guerra mondiale il club inizi\u00f2 il suo declino, retrocedendo in Seconda Divisione nel 1921 e in Terza Divisione nel 1922. Dopo una serie di stagioni anonime, il Bradford si trov\u00f2 in Quarta Divisione a seguito della riorganizzazione dei campionati avvenuta nel 1958. Infine, nel 1970 perse il suo posto nella \"Football League\" in favore del Cambridge United.\nRelegato nella \"Northern Premier League\" e con molti problemi finanziari, il club vendette lo stadio e lo condivise con i rivali cittadini del Bradford City. La cessione di \"Park Avenue\" non risolse per\u00f2 il dissesto economico della societ\u00e0, che venne liquidata nel 1974 con quasi 58.000 sterline di debiti. La squadra venne rifondata e si trov\u00f2 cos\u00ec a militare nella \"Sunday League\". Nei successivi 10 anni il club ottenne due promozioni fino ad arrivare alla \"Sunday Alliance League\", mentre nel frattempo lo stadio veniva demolito.\nNel 1988 venne fondato un nuovo club denominato \"Bradford Park Avenue\" che prese parte alla \"West Riding County Amateur Football League\". Nei successivi anni pass\u00f2 da una lega amatoriale all'altra e gioc\u00f2 in diversi stadi. Nel 1995 il club vinse la \"North West Counties League\" e torn\u00f2 a militare nella \"Northern Premier League\" utilizzando lo \"Horsfall Athletics Stadium\" come terreno per gli incontri casalinghi.\nAll'inizio della stagione 2004\u201305 il Bradford fu tra i membri fondatori della lega chiamata \"Conference North\", ma retrocesse nella \"Northern Premier League\" al termine di quello stesso campionato.\nNome e soprannome.\nUfficialmente il nome del club \u00e8 \"Bradford A.F.C.\", ma spesso la dicitura \"Park Avenue\" (\u00e8 l'indirizzo in cui sorgeva il primo stadio della squadra) \u00e8 aggiunta al nome per evitare confusione con il nome dell'altro club della citt\u00e0, il Bradford City.\nIl club \u00e8 soprannominato \"Avenue\" e la sua mascotte, introdotta nel 1966, si chiama \"Avenue 'Arry\": trattasi semplicemente di un tifoso in versione animata che indossa un cappello e una sciarpa con i colori della squadra.\nColori sociali.\nI colori tradizionali dei club di varie discipline sportive della citt\u00e0 di Bradford sono il rosso, l'ambra e il nero. In origine anche il Bradford A.F.C. utilizzava questa combinazione cromatica, ma nel 1911 pass\u00f2 al bianco-verde su consiglio di Tom Maley, ex-calciatore dei Celtic e primo allenatore del Bradford A.F.C.\nNel 1921 l'Avenue torn\u00f2 ai colori delle origini, ma recuper\u00f2 il bianco e il verde nel 1958.\nRosso, ambra e nero sono ancora talvolta utilizzati nelle divise da trasferta."}
{"id": "2677171", "revid": "729019", "url": "https://it.wikipedia.org/wiki?curid=2677171", "title": "Torre Caligo", "text": "La torre Caligo (o torre del Caligo) era un antico fortilizio che sorgeva nell'attuale comune di Jesolo; si trovava ad ovest del capoluogo, sulle rive del canale Caligo, il quale si dirama poco prima dal Sile. Ne resta oggi solo il basamento.\nHa origini altomedievali (gli \"Annali Camaldolesi\" ne collocano l'edificazione nel 930) ma fu probabilmente realizzata su un precedente edificio di epoca imperiale. Certamente \u00e8 romano il materiale utilizzato: conci di pietra alla base e quindi corsi di mattoni.\nLe mappe antiche indicano inoltre una seconda torre omonima, situata a sud ovest, verso la foce del canale (localit\u00e0 Lio Maggiore). A questa si aggiungeva una serie di altre costruzioni simili che si collocavano lungo il canale Revedoli, le quali tuttavia risultano gi\u00e0 scomparse nel XVI secolo.\nIl sistema difensivo serviva a sorvegliare una zona strategica, controllando i canali diretti in laguna e la campagna coltivata dei dintorni. Questa torre funzion\u00f2 soprattutto come pedaggio: per il Caligo, infatti, passava un ingente traffico commerciale (legname) mettendo in comunicazione il Piave con la Laguna Veneta e Venezia.\nTuttavia, con l'apertura delle \"Porte del Cavallino\" (fine del XVII secolo), i traffici furono spostati pi\u00f9 a sud e la torre rimase inutilizzata. Una mappa del 1713 la rappresenta ancora integra, ma \u00e8 probabile che negli anni successivi venisse smantellata per reimpiegarne i materiali da costruzione.\nAttorno alla costruzione sorgevano anche alcuni edifici sacri. Secondo una tradizione, nei pressi della fortezza sorgeva un monastero che avrebbe ospitato San Romualdo (si riferiscono a questo episodio i semplici rilievi, di origine piuttosto recente, alla destra dell'ingresso). Nel 1551 \u00e8 per\u00f2 documentato un oratorio dedicato a San Pietro frequentato dagli abitanti del luogo. La torre stessa rappresent\u00f2 un luogo devozionale, come dimostrano alcuni elementi (croci, probabili resti di un altare, un tabernacolo). Nel 1927, infine, fu collocata sulla parete pi\u00f9 alta una croce in ferro proveniente dalla vecchia chiesa di San Don\u00e0, distrutta durante la grande guerra.\nDurante la grande guerra i soldati italiani che combattevano lungo il fronte del Piave vi allestirono un deposito di munizioni.\nI resti costituiscono un sito archeologico tutelato in base al d. lgs. 42/2004."}
{"id": "2677174", "revid": "122246", "url": "https://it.wikipedia.org/wiki?curid=2677174", "title": "Riccardo Fenili", "text": "Gioca nel ruolo di Schiacciatore nell'Olympia Volley Massa.\nCarriera.\nRiccardo Fenili ha iniziato la sua carriera da professionista nella massima serie, la A1, nel Toscana Firenze. Ha cambiato molto spesso squadra, militando anche nelle realt\u00e0 pi\u00f9 forti del panorama pallavolistico italiano, tra le quali il Volley Gonzaga Milano e il Pallavolo Parma.\nAll'attivit\u00e0 da pallavolista indoor ha affiancato quello di giocatore di beach volley. \nDetiene il record di vittorie del campionato italiano di beach volley categoria 2x2, con 4 titoli.\nNel 2002 vince in coppia con Fabio Galli, nel 2006 in coppia con Andrea Tomatis, nel 2007 con Giorgio Domenghini e nel 2011 in coppia con Riccardo Giumelli.\nLaureato all'Universit\u00e0 di Pisa, svolge l'attivit\u00e0 di podologo a Viareggio."}
{"id": "2677177", "revid": "220256", "url": "https://it.wikipedia.org/wiki?curid=2677177", "title": "Neuropsicopatologia", "text": ""}
{"id": "2677178", "revid": "1305772", "url": "https://it.wikipedia.org/wiki?curid=2677178", "title": "Temperatura cinetica media", "text": "La temperatura cinetica media (sigla MKT, dall'inglese \"Mean kinetic temperature\") \u00e8 una grandezza che serve a esprimere l'effetto di una variazione di temperatura fluttuante durante un transitorio.\nLa temperatura cinetica media \u00e8 molto usata nell'industria farmaceutica e in quella alimentare.\nL'equazione, che deriva dall'Equazione di Arrhenius fu pubblicata da J.D. Haynes nel 1971 su Journal of Pharmaceutical Sciences n.60 pag.927.\nLa temperatura cinetica media pu\u00f2 essere espressa come:\ndove:\nEsempio.\nAbbiamo un frigorifero che lavora alla temperatura di \"set-point\" di +5 \u00b0C. I limiti di lavoro sono +2 \u00b0C (limite inferiore) e +8 \u00b0C (limite superiore).\nCampionando ogni minuto ottengo:\nMKT: 6,3 \u00b0C\nMedia aritmetica: 5,9 \u00b0C\nApplicando l'equazione su citata di Svante Arrhenius, come si pu\u00f2 notare l'MKT \u00e8 pi\u00f9 alto e quindi pi\u00f9 sensibile agli sbalzi di temperatura rispetto alle normale media aritmetica. Per gli studi di stabilit\u00e0 si parla di tempi decisamente pi\u00f9 lunghi ma che per ovvi motivi di spazio non simuliamo. La differenza per\u00f2 tra i due parametri rimane considerevole. Data la formula di natura esponenziale, non \u00e8 raccomandabile utilizzarla per valori al di sotto dello zero.\n\u00c8 accettato dalla FDA (Food and Drug Administration) e dall'EMEA (Agenzia europea per i medicinali)."}
{"id": "2677181", "revid": "1371684", "url": "https://it.wikipedia.org/wiki?curid=2677181", "title": "Ballan 1998", "text": "Questa voce raccoglie le informazioni riguardanti la Ballan nelle competizioni ufficiali della stagione 1998."}
{"id": "2677192", "revid": "1543377", "url": "https://it.wikipedia.org/wiki?curid=2677192", "title": "Jean Carmignac", "text": "Biografia e studi.\nPresbitero dell'arcidiocesi di Parigi, esegeta, studioso dei testi biblici e traduttore dei Manoscritti del Mar Morto, segu\u00ec il corso degli studi nel Seminario Francese di Roma e presso il Pontificio Istituto Biblico. Invitato all'\u00c9cole biblique et arch\u00e9ologique fran\u00e7aise di Gerusalemme nel 1954, venne in contatto con i manoscritti della comunit\u00e0 essena di Qumran presso il Mar Morto, dei quali divenne uno specialista. Fu uno dei pi\u00f9 grandi esperti del linguaggio dei rotoli del Mar Morto che studi\u00f2 per anni accumulando conoscenze importanti nella lingua ebraica/aramaica del periodo inter-testamentario. Pubblic\u00f2 alcune traduzioni dei rotoli.\nNel 1958 fond\u00f2 e diresse fino al termine della sua vita la \"Revue de Qumran\", rivista sui testi di Qumran, coadiuvato da \u00c9mile Puech a partire dal 1976.\nIn base ad un approfondito studio linguistico dei vangeli sinottici, durato circa vent'anni, divenne un assertore della loro primigenia stesura in lingua ebraica e non in greco come ci sono pervenuti e, quindi, della loro datazione attorno all'anno 50. Carmignac present\u00f2 questa sua tesi nel 1984, nel libro \"La naissance des Evangiles Synoptiques\".\nLe tesi che Carmignac presenta in questo libro:"}
{"id": "2677193", "revid": "767487", "url": "https://it.wikipedia.org/wiki?curid=2677193", "title": "Lo strizzacervelli", "text": "Lo strizzacervelli (\"The Couch Trip\") \u00e8 un film del 1988 diretto da Michael Ritchie.\nTrama.\nGeorge Maitlin, uno psichiatra che conduce a Los Angeles una rubrica televisiva di grande successo sui problemi esistenziali (soprattutto di natura sessuale), decide di passare con la moglie sei mesi di riposo a Londra. Il suo amico legale (e amante della moglie) trova, dopo accurate ricerche, un valido sostituto nel dottor Lawrence Baird che nell'Illinois dirige una clinica per alienati. Purtroppo, nell'ufficio di Baird risponde per caso John Burns, un lestofante che col\u00e0 \u00e8 riuscito a farsi trasferire dalla prigione e che, spacciandosi per lo psichiatra, arriva, dopo una fortunosa evasione, a Beverly Hills.\nBurns ottiene un grandissimo successo, avvezzo com'\u00e8 al linguaggio medico, nonch\u00e9 dotato di una forte carica di simpatia. Nel frattempo incontra Donald Becker, un sedicente prete di una delle tante chiese americane, che \u00e8 l'unico a capire l'inganno.\nDopo essere divenuti amici, Burns viene smascherato e pertanto inseguito dal legale di Maitlin che gli ha anticipato 200.000 dollari. In fuga \u00e8 anche Becker (al quale Burns ha affidato la chiave di una cassetta deposito con dentro i soldi) ma quest'ultimo, che fra tutti \u00e8 l'unico pazzo autentico, \u00e8 andato a collocarsi con intenti suicidi in cima ad una struttura pubblicitaria nei dintorni di Beverly Hills."}
{"id": "2677196", "revid": "39224", "url": "https://it.wikipedia.org/wiki?curid=2677196", "title": "Ballan (ciclismo)", "text": ""}
{"id": "2677198", "revid": "28203185", "url": "https://it.wikipedia.org/wiki?curid=2677198", "title": "Torre del Caligo", "text": ""}
{"id": "2677200", "revid": "767487", "url": "https://it.wikipedia.org/wiki?curid=2677200", "title": "Redbelt", "text": "Redbelt \u00e8 una pellicola cinematografica del 2008 diretta da David Mamet.\nIl film \u00e8 stato presentato in Italia al Taormina Film Fest 2008 ed \u00e8 uscito nelle sale italiane il 5 settembre 2008.\nTrama.\nMike Terry (Chiwetel Ejiofor) \u00e8 un istruttore di ju-jitsu (stile brasiliano) che gestisce la sua palestra con la moglie Sondra (Alice Braga). Una serie di eventi porta Mike a far la conoscenza dell'attore Chet Frank (Tim Allen) e del promotore di incontri di arti marziali Marty Brown (Ricky Jay); conoscenze, queste, che cambieranno la vita di Mike."}
{"id": "2677201", "revid": "253269", "url": "https://it.wikipedia.org/wiki?curid=2677201", "title": "Daniel Casey", "text": "Carriera.\nFiglio del giornalista e presentatore televisivo Luke Casey, \u00e8 cresciuto a Stockton-on-Tees e ha frequentato il Grey College di Durham, laureandosi in letteratura inglese prima di perseguire una carriera nella recitazione.\nCasey ha iniziato la sua carriera di attore in ambito teatrale, in una produzione itinerante di \"Dead Fish\". \n\u00c8 celebre per aver interpretato il personaggio del sergente Gavin Troy, la spalla originale del DCI Tom Barnaby, per le prime sei stagioni della serie televisiva britannica \"L'ispettore Barnaby\" (1997-2008)\nL'altra serie che gli ha dato notoriet\u00e0 \u00e8 quella della BBC, \"Our Friends in the North\", nei panni di Anthony Cox.\nVita privata.\nSposato nel 2005 con Ellie, ha due figli, Rafferty e Milo. Vive nel Sussex. "}
{"id": "2677211", "revid": "287204", "url": "https://it.wikipedia.org/wiki?curid=2677211", "title": "Storie italiane di violenza e terrorismo", "text": "Storie italiane di violenza e terrorismo \u00e8 un saggio del 1980 del giornalista, scrittore e storico Giampaolo Pansa."}
{"id": "2677216", "revid": "149587", "url": "https://it.wikipedia.org/wiki?curid=2677216", "title": "Status quo (locuzione latina)", "text": ""}
{"id": "2677226", "revid": "838137", "url": "https://it.wikipedia.org/wiki?curid=2677226", "title": "Madelung", "text": ""}
{"id": "2677230", "revid": "287204", "url": "https://it.wikipedia.org/wiki?curid=2677230", "title": "Asin Palacios", "text": ""}
{"id": "2677235", "revid": "97126", "url": "https://it.wikipedia.org/wiki?curid=2677235", "title": "San Saturnino di Cagliari", "text": ""}
{"id": "2677238", "revid": "599013", "url": "https://it.wikipedia.org/wiki?curid=2677238", "title": "Campi Flegrei P\u00e8r'e palummo", "text": "Il Campi Flegrei P\u00e8r'e palummo (in napoletano \"piede di piccione\") o Campi Flegrei Piedirosso \u00e8 un vino DOC la cui produzione \u00e8 consentita nella citt\u00e0 metropolitana di Napoli e che \u00e8 composto dal vitigno omonimo, chiamato anche Piedirosso.\nTipologie.\nLa DOC Campi Flegrei \u00e8 assegnata alle seguenti tipologie di P\u00e8r'e palummo:\nStoria.\nNon si esclude possa essere identificato con l'uva Colombina o con il Falerno Gaurano, lodato da Plinio il Vecchio.\nRappresenta un antico vitigno coltivato nelle province di Napoli, Caserta e Salerno.\nIl suo nome deriva dal colore rosso, come quello del piede del piccione, che il tralcio assume poco prima del periodo della vendemmia.\nProduzione.\nLa produzione \u00e8 consentita per la denominazione Campi Flegrei sul territorio dei comuni di Procida, Pozzuoli, Bacoli, Monte di Procida e Quarto e parte di Marano di Napoli.\n\"Provincia, stagione, volume in ettolitri\""}
{"id": "2677239", "revid": "192916", "url": "https://it.wikipedia.org/wiki?curid=2677239", "title": "Creature di Turok", "text": "Questa \u00e8 una lista completa che include una breve descrizione di tutte creature presenti in Turok che abitano il mondo extraterrestre della Terra Perduta.\n\"Apatosaurus\".\nGli Apatosauri sono giganteschi dinosauri erbivori caratterizzati da un collo lunghissimo, una coda oltremodo lunga terminante in un'affusolata estremit\u00e0 a frusta ed una testa molto piccola e dalla forma allungata. Nel gioco le loro dimensioni sembrano essere ingigantite. Questi giganti buoni si intravedono alcune volte mentre mangiano le piante e si muovono tra gli alberi in lontananza, anche se in un'occasione ne viene visto uno morto che viene divorato dai Raptor, un altro gigantesco esemplare si vede morto in un'arena nella modalit\u00e0 Multiplayer e probabilmente, \u00e8 presente come cadavere anche nel nido del T-rex. Per proteggersi dai predatori, si spostano in piccoli branchi di 2-5 animali, anche se di solito le loro sole dimensioni sono pi\u00f9 che sufficienti a dissuadere i carnivori dall'attaccarli. Sul Pianeta Perduto ne esistono due specie, talmente simili tra loro da essere facilmente distinguibili soltanto per le loro differenti colorazioni: infatti una \u00e8 di colore marrone chiaro, l'altra verde scuro.\n\"Utahraptor\".\nGli Utahraptor sono i predatori che si incontrano pi\u00f9 di frequente in Turok. Sono formidabili saltatori, molto feroci e pericolosi, ma allo stesso tempo estremamente agili e rapidi. L'artiglio a falce sul piede, i denti affilati come rasoi e gli artigli superiori molto appuntiti li rendono dei temibili avversari, e spesso nella stessa area se ne trovano anche dieci o pi\u00f9 esemplari che, all'occasione, si coalizzano contro un obbiettivo comune. Hanno una cresta piumata sulla testa (come i Raptor di Jurassic Park III), e comunicano fra loro con un'ampia gamma di suoni, tra cui ringhi, urla, sbuffi, lamenti, grugniti, brontolii, ruggiti e persino barriti. Diverse femmine depongono le loro uova in un nido comune che proteggono ferocemente dagli intrusi, spesso nascondendosi nei paraggi nel nido, mettendo in atto una difesa collettiva delle uova e dei piccoli, talvolta aiutate anche da un maschio. A dispetto del loro aspetto fisico, sono molto resistenti e potenti, piuttosto difficili da uccidere, ma il modo migliore per abbatterli \u00e8 colpirli nella parte anteriore del corpo con il coltello.\nDi norma sono animali notturni e trascorrono la giornata in luoghi riparati, come tane scavate lungo le pareti rocciose o fra fitti arbusti spinosi, ma se avvertono il pericolo si precipitano fuori dall'ingresso della tana e assalgono tutto ci\u00f2 che trovano all'esterno indipendentemente dalle sue dimensioni: persino Teropodi pi\u00f9 grandi di loro.\nNel gioco, i Raptor hanno tutti strisce scure sul dorso e piume sul capo, ma il corpo si presenta in quattro colorazioni differenti:\n- \"Marrone scuro\";\n- \"Marrone chiaro\";\n- \"Blu scuro\";\n- \"Albini\".\nMolto probabilmente, i Raptor di colore marrone scuro sono maschi, quelli di colore marrone chiaro femmine (alcuni esemplari di questo sesso hanno il dorso verdastro, forse una caratteristica che si perde con la crescita). I Raptor albini (probabilmente degli esemplari con un gene recessivo) vivono nelle caverne sotterranee o negli avamposti abbandonati, da cui escono solo di notte, e presentano anche una sfumatura giallo ocra sul dorso. Di questa variante non si conosce un modo per distinguere i due sessi. Ogni tanto appaiono anche Raptor di colore blu (probabilmente sono vecchi maschi), ma di questo colore ce ne sono davvero pochi.\n\"Compsognathus\".\nI Compsognati sono dinosauri carnivori di taglia modesta, con anatomia e comportamento molto simili a quelli degli uccelli. Di norma non rappresentano un serio pericolo, poich\u00e9 attaccano il giocatore solo se in gruppo o se vengono provocati. Di colore marrone chiaro, si uccidono molto facilmente con il coltello, ma se in gran numero ed intenti ad attaccare possono divenire una seria minaccia, in quanto saltano tutti insieme sul giocatore e lo mordono con i denti piccoli ma affilatissimi, fortunatamente senza provocare danni seri. Non sono particolarmente resistenti, ma molto agili e veloci, capaci di sfuggire anche all'inseguitore pi\u00f9 lesto: una capacit\u00e0, questa, molto utile per sopravvivere nei territori popolati da altri predatori. Si incontrano spesso in piccoli gruppi, di solito mentre sono intenti a ripulire una carcassa o mentre seguono innocuamente il giocatore.\n\"Dilophosaurus\".\nIl Dilofosauro \u00e8 un grosso dinosauro predatore, nonch\u00e9 il pi\u00f9 grosso nemico del gioco a non costituire un boss, essendo lungo circa 6-10 metri. I Dilofosauri sono carnivori molto rari e prevalentemente solitari, anche se a volte cacciano in coppia. Sono molto veloci ed incredibilmente aggressivi, resistenti, potenti e pericolosi, pertanto \u00e8 consigliabile attirarli verso i nemici, i quali saranno decimati da questi terribili dinosauri. Il giocatore potr\u00e0 anche usare pi\u00f9 di un caricatore di arma da fuoco per abbatterli, ma il modo pi\u00f9 semplice \u00e8 accasciarli al suolo con frecce esplosive per poi ucciderli con il coltello, cavando loro l'occhio. Immediatamente riconoscibili per le due grandi creste sulla testa e per le grosse mascelle irte di denti affilati, presentanono di norma una colorazione marrone rosata, ma gli esemplari che vivono nelle aree vulcaniche sono bruno-rossicci.\nLurker.\nI Lurker sono grossi rettili carnivori pesantemente mutati dalla terraformazione del pianeta e dalla tossina di Kane. Molto pericolosi e scattanti, sono quadrupedi straordinariamente agili e veloci, capaci di arrampicarsi e saltare sulle rocce e di scalare gli alberi per tendere agguati grazie ai loro artigli corti ma robusti, simili a dei rampini, e al pollice opponibile. La loro estrema aggressivit\u00e0 e ferocia li rendono temibili avversari per chiunque, e spesso se ne trovano molti nella stessa area, risultando in questo modo molto pericolosi. La loro anatomia \u00e8 alquanto singolare: hanno grosso modo la forma del corpo e le dimensioni di un grande felino, grossa testa da rettile con orecchie esterne e dalla forma appuntita, grandi mascelle con denti affilati, pelle squamosa, lunga coda rigida e quattro dita su ogni zampa. I vari Lurker differiscono molto poco tra loro nella forma del corpo, ma si presentano in tre colorazioni diverse:\n-\"Marrone scuro\";\n-\"Marrone chiaro\";\n-\"Grigio\".\nForse, queste colorazioni distinguono gli esemplari maschi (marrone scuro), le femmine (marrone chiaro e talvolta verdastro) ed individui con una mutazione del pigmento che rende la pelle pi\u00f9 scura del normale (grigio). Tutti i Lurker, inoltre, si mimetizzano anche grazie a strisce e sfumature pi\u00f9 scure che spezzano la figura del loro corpo altrimenti perfettamente riconoscibile.\nMeganisottero.\nIl Meganisottero \u00e8 un'antichissima e gigantesca libellula che sputa un veleno acido e vola con grande rapidit\u00e0. Le due zampe anteriori frontali sono armi letali e affilatissime che vengono usate per colpire ed infilzare brutalmente i nemici e le piccole prede di cui si ciba. La leggera corazza, di color arancio striato di nero, non la rende invincibile, anche se quando attacca in sciami rappresenta uno dei maggiori pericoli del gioco. Anche se la tossina che sputa \u00e8 stata isolata da Kane per i suoi esperimenti, ed \u00e8 quindi in dotazione a buona parte delle creature velenose del Pianeta, durante il gioco il Meganisottero si incontra solo due volte: la prima al posto di guardia, quando un gigantesco sciame aggredisce Shepard e Turok, e la seconda nella base di Kane, quando Turok deve sabotare il generatore, ma tramite un condotto dell'aria ritorna lo stesso sciame. Sembra che sia attratto dal calore, infatti si incontra prima durante l'eruzione di un vulcano e poi sui generatori della stazione di comando, sotto i quali scorre del magma incandescente.\nMiniraptor.\nI Miniraptor sono dei parenti pi\u00f9 piccoli degli Utahraptor e presentano con loro delle sottili ma al contempo sostanziali differenze. Non sono predatori molto forti, ma in compenso sono molto pi\u00f9 agili e cooperativi dei loro cugini pi\u00f9 grandi, e possono rivelarsi estremamente pericolosi nella lotta a dispetto della loro corporatura gracile. Hanno una fitta cresta di piume rossicce su tutta la parte superiore del corpo e sulla testa, mentre le squame sono blu scuro sui fianchi e pi\u00f9 chiare sul ventre. Nonostante la taglia modesta, hanno forti mandibole e artigli lunghi ed affilati capaci di uccidere all'istante il giocatore; tuttavia, assalgono solo se affamati o in branchi numerosi. Molto pi\u00f9 resistenti dei Compsognathus, appaiono raramente nel gioco, ma per prima parte di esso rappresenteranno la principale minaccia.\n\"Parasaurolophus\".\nI Parasaurolofi sono dinosauri erbivori che spesso si muovono in coppie o in piccoli gruppi. Solitamente molto miti, se si sentono minacciati possono per\u00f2 caricare come rinoceronti ed uccidere tutto ci\u00f2 che travolgono, dai Raptor ai soldati MG; tuttavia, spesso attaccano indirettamente, poich\u00e9 si spaventano con facilit\u00e0, non appena odono degli spari o avvistano un predatore. Di colore tra il marrone verdognolo ed il nerastro, sono piuttosto resistenti e robusti, alquanto difficili da uccidere, ma se lasciati in pace essi continueranno a brucare tranquillamente senza infastidire nessuno. Sono diffusi in molti ambienti diversi, e rappresentano la preda preferita per molti dei grandi predatori della Terra Perduta.\n\"Pteranodon\".\nQuesto grande rettile volante si intravede spesso volare su fossati e dirupi. Non si viene mai a stretto contatto con lui, ma probabilmente non si tratta di un animale particolarmente pericoloso.\nSerpente marino.\nUna mostruosa e gigantesca creatura marina capace di uccidere ogni essere vivente che gli capiti a tiro, che in un'occasione funge da boss. Immensamente pi\u00f9 grande del Tyrannosaurus rex e molto pericoloso, ricorda molto una gigantesca murena dotata di formidabili mascelle simili a quelle del \"Dunkleosteus\", e l'arma pi\u00f9 efficace per abbatterlo \u00e8 il lanciafiamme ESUS Fireblade, ma \u00e8 totalmente inutile colpirlo con le armi da fuoco tradizionali, alle quali \u00e8 invulnerabile. Vive nel mare sotterraneo, fra le grotte salate; quando l'alta marea arriva, l'acqua alta crea un bacino marino pieno di cunicoli dove vive il mostro, che emerge per cibarsi di prede terrestri. Con i suoi lunghi tentacoli da polpo pu\u00f2 afferrare e lanciare stalattiti contro gli intrusi o colpirli e gettarli a terra.\nSoldier Bug.\nSono giganteschi Scorpioni ricreati in laboratorio, allo scopo di essere usati come un'arma biologica. Considerati un fallimento dagli scienziati di Kane, si rivelano invece ottimi combattenti molto resistenti alle comuni armi da fuoco o manuali, perendo solo sotto equipaggiamenti pesanti. Attaccano sempre in grandi gruppi e passano il giorno nelle caverne sotterranee, anche se la notte si avventurano al loro esterno, poich\u00e9 hanno paura della luce. Quando assaltano in gruppo, l'arma pi\u00f9 efficace contro di loro \u00e8 il lanciafiamme ESUS fireblade poich\u00e9, oltre a danneggiarli, li spaventa facendoli indietreggiare. Possono sfondare il terreno in qualsiasi momento ed emergere pesantemente in superficie. Le possenti zampe possono schiacciare il giocatore, mentre le forti mandibole lo possono dilaniare.\nIl Soldier Bug ha ottenuto questo nome quando sono stati documentati i loro spostamenti: questi Scorpioni vivono in colonie eccezionalmente numerose che si riuniscono negli antri principali delle caverne, un po' come si radunano i soldati MG.\nAll'interno del loro pungiglione \u00e8 presente la tossina elaborata da Kane, il che rende la puntura di un Soldier Bug straordinariamente pericolosa e letale.\nI Soldier Bugs si incontrano per la prima volta nel laboratorio principale, ma la loro presenza si fa sentire molto prima nel livello, dopo la battaglia al luogo dello schianto e nel bosco roccioso sulla via del laboratorio, dove trascinano sotto terra e fanno a pezzi un malcapitato Raptor albino.\nSpitter.\nSono dei Raptor modificati in laboratorio, allo scopo di essere utilizzati come un'arma biologica, ma alcuni esemplari sono fuggiti e sono stati mutati dalla terraformazione del pianeta e dalla tossina sviluppata da Kane. A causa di ci\u00f2, l'organismo del dinosauro \u00e8 pesantemente cambiato, fino a ottenere, perdere e conservare diverse caratteristiche: gli Spitter hanno una gola simile a quella del rospo e sputano un veleno acido e corrosivo, inoltre non hanno piume e posseggono una bassa cresta di spine sul dorso. Comunque, anatomia e comportamento generale sono rimasti molto simili a quelli del Raptor normale.\nSono molto pi\u00f9 rari dei loro parenti, ma sono nettamente pi\u00f9 pericolosi. Come se tutto ci\u00f2 non bastasse, gli Spitter sono molto pi\u00f9 robusti, resistenti e potenti degli altri Raptor del gioco.\nDi colore viola pallido o rossastro sui fianchi e pi\u00f9 scuro sul dorso, fanno la loro prima apparizione quando il giocatore ritorna nella foresta dall'avamposto MG.\nGli Spitter sono dei nemici molto particolari, perch\u00e9 possono colpire da distanze molto elevate, oltre che essere combattenti formidabili nel corpo a corpo, cos\u00ec per non farsi colpire si devono schivare gli sputi velenosi per poi cos\u00ec avvicinarsi abbastanza da ucciderli con il coltello.\n\"Tyrannosaurus rex\".\nIl T-rex \u00e8 il pi\u00f9 grosso dei nemici di Turok nonch\u00e9 il pi\u00f9 grande predatore terrestre della Terra Perduta, anche se non il pi\u00f9 grande predatore del Pianeta in assoluto (titolo, questo, detenuto dal Serpente marino). Serve da boss in un paio di occasioni, mentre in altri momenti lo si vedr\u00e0 in azione contro nemici o alleati del giocatore. La colorazione degli esemplari adulti \u00e8 di un marrone scuro-arancio, mentre i piccoli sono di colore grigio ardesia-verde acqua. L'aggressivit\u00e0 di questo dinosauro \u00e8 straordinariamente elevata, e perfino i neonati sono assetati di sangue. Il gioco contiene un solo Tyrannosaurus adulto, mentre il numero esatto dei giovani \u00e8 indeterminabile; tuttavia, la femmina adulta di T-rex presente nel gioco (soprannominata Mama Scarface) si riconosce per la parte destra della faccia mutilata e scarnificata, pi\u00f9 una grande cicatrice che le attraversa l'occhio anch'esso ferito, non \u00e8 noto in che modo abbia ottenuto le cicatrici, pi\u00f9 tardi, Turok le aggraver\u00e0 la ferita col suo coltello nella loro prima battaglia.\nLe misure stimate per l'adulto di questo dinosauro sono incredibili: 24 metri di lunghezza e circa 9 di altezza ai fianchi per 21 tonnellate di peso, quindi enormemente superiori a quelle di un normale T-rex. Non si sa come abbia raggiunto tali dimensioni (sebbene le femmine di tirannosauro fossero pi\u00f9 grosse dei maschi), probabilmente per l'et\u00e0, una mutazione genetica o altri fattori biologici che ne hanno favorito la crescita. Nel gioco, la Tyrannosaurus rex si incontra raramente, anche se la sua presenza si far\u00e0 sentire in pi\u00f9 livelli, mentre cammina smuovendo le rocce o distruggendo i tronchi, mentre la sua numerosa prole si trova solo nella radura disseminata di cadaveri che \u00e8 il suo nido. Nell'ultimo livello, Mamma Scarface muore durante la battaglia finale contro Turok, che le si aggrappa sulla testa col suo coltello e la uccide piantandole una granata nell'occhio ferito e facendole esplodere la mascella superiore.\nGiganotosaurus.\nIl Giganotosauro \u00e8 un altro grande dinosauro carnivoro, spesso confuso con il T-rex. Molto raro, come per Mama Scarface ha raggiunto dimensioni eccezionali per la sua specie, a causa di una mutazione genetica, rimanendo tuttavia pi\u00f9 piccolo del Tyrannosaurus. Quello che non ha in popolazione, per\u00f2, lo recupera in potenza: infatti questo tipo di dinosauro \u00e8 praticamente invincibile per il giocatore. A differenza del T-rex, questa specie \u00e8 molto pi\u00f9 snella, ha lunghe zampe anteriori con tre dita invece di due ed ha una vista meno acuta. Il colore \u00e8 grigio ardesia, con strisce violacee sulla coda. Si scontra con un numeroso branco di Raptor, e questa lotta che lo distrarr\u00e0 rappresenta per il giocatore il solo modo per sfuggirgli sano e salvo.\nLa sua rarit\u00e0 sembra confermata da un gran numero di resti soprattutto di giovani in cui caratteristiche come il teschio coincidano ad esso, suggerendo che molti sono morti, uccisi a causa della competizione con altri predatori come Utahraptor e T-rex.\nColossus.\nIl Colossus \u00e8 un mostruoso dinosauro carnivoro, che si incontra al inizio del livello Sangue Amaro, vicino al relitto del elicottero. Sebbene il dinosauro vivo non \u00e8 visto nel gioco, alcuni resti del suo scheletro si possono vedere in 2 livelli. Il suo teschio ha un incredibile somiglianza con quello di un Tyrannosaurus rex, sia per la forma che per i denti. \u00c8 in assoluto il pi\u00f9 grande dinosauro carnivoro nel gioco, ma \u00e8 probabile che le sue dimensioni nel gigantesche siano dovute molto probabilmente da qualche sperimentazioni dei soldati MG, visto le sue grosse dimensioni, trattandosi quindi di un mutante. Il dinosauro si incontra anche nel livello Madre Superiora nel nido di Mama Scarface dove si pu\u00f2 vedere una piccola parte della sua gabbia toracica, facendo intendere che ce ne possano esserne altri esemplari, per\u00f2 va detto che il dinosauro \u00e8 cos\u00ec gigante che le ossa siano dello stesso visto in Sangue amaro poich\u00e9 non si trovavano insieme al teschio e in quanto un secondo cranio non \u00e8 stato visto.\nEcosistema completo.\nL'atmosfera e la superficie stessa del Pianeta Perduto sono stati prodotti artificialimente, creati cio\u00e8 dagli scienziati della Mendel Gruman tramite un intenso processo di terraformazione, che ha come scopo quello di rende il mondo alieno simile in tutto e per tutto alla Terra del Mesozoico. A causa di questo, l'intera superficie del Pianeta viene costantemente colpita da violenti terremoti e da forti eruzioni vulcaniche che rendono la crosta molto irregolare e rocciosa, visibilmente alterata nonostante la fitta vegetazione che la ricopre per buona parte.\nL'ecosistema alieno \u00e8 stato anch'esso creato artificialmente da un meccanismo di evoluzione accelerata, dalla clonazione di animali estinti e, in misura minore, dagli esperimenti condotti da Kane sulle creature allo scopo di creare nuove specie da utilizzare come arma biologica. La maggior parte della Terra Perduta \u00e8 ricoperta da una fitta e lussureggiante foresta tropicale, costituita in prevalenza da piante risalenti al Mesozoico, che cresce rigogliosa grazie al calore e all'umidit\u00e0: tra le piante, infatti, figurano infatti felci, liane, palme, cicadacee e moltissime altre specie tipiche dei tropici. Oltre a queste foreste, l'ambiente include radure ricoperte da piante erbacee, zone vulcaniche, aree paludose, l'arida Valle Mortale, caverne scavate dai fiumi sotterranei o dal mare ed i loro omologhi artificiali, le basi MG abbandonate.\nAnche la fauna \u00e8 molto variegata: i mammiferi, qualora siano presenti, scarseggiano a causa della predazione da parte di Compsognathus e Miniraptor, e non ci sono molte tracce di essi. Delle specie di uccelli tropicali ed alcuni rettili e anfibi popolano la giungla, ma le specie predominanti e maggiormente diffuse sul Pianeta restano i dinosauri. Abbondante anche la popolazione di artropodi, in particolare di insetti. Oltre alle specie tipicamente della preistoria terrestre vi sono anche creature molto diverse, che hanno subito mutazioni durante processo di terraformazione o perch\u00e9 esposte alla tossina che gli scienziati al servizio di Kane hanno isolato nel tentativo creare l'arma biologica definitiva.\nL'ecosistema sembra essere in genere alterato, ma la cosa che salta maggiormente all'occhio \u00e8 che i predatori sono apparentemente pi\u00f9 numerosi delle prede, sia come numero che come variet\u00e0. Una spiegazione possibile di ci\u00f2 \u00e8 che l'ecosistema sia saturo di predatori solo in apparenza: \u00e8 infatti possibile che i carnivori si appostino in gran numero nei pressi dei sentieri battuti dal giocatore perch\u00e9 anche gli animali di cui si cibano li usano per i loro spostamenti, oppure perch\u00e9 in cerca di prede facili, come i Soldati MG o gli animali che essi uccidono. Questa teoria verrebbe confermata dai numerosi cadaveri umani ed animali che sovente si incontrano lungo i sentieri, e dal fatto che carnivori relativamente rari come gli Spitter si incontrino spesso nei paraggi degli avamposti, probabilmente perch\u00e9 in cerca di cibo."}
{"id": "2677240", "revid": "1318658", "url": "https://it.wikipedia.org/wiki?curid=2677240", "title": "Philadelphia 76ers 1979-1980", "text": "La stagione 1979-80 dei Philadelphia 76ers fu la 31\u00aa nella NBA per la franchigia.\nI Philadelphia 76ers arrivarono secondi nella \"Atlantic Division\" della \"Eastern Conference\" con un record di 59-23. Nei play-off vinsero il primo turno con i Washington Bullets (2-0), la semifinale di conference con gli Atlanta Hawks (4-1), la finale di conference con i Boston Celtics (4-1), perdendo poi la finale NBA con i Los Angeles Lakers (4-2)."}
{"id": "2677241", "revid": "830939", "url": "https://it.wikipedia.org/wiki?curid=2677241", "title": "Jim Parker (compositore)", "text": "Ha composto vari brani per film e serie televisive tra le quali Fortune e sfortune della famosa Moll Flanders, Tom Jones e L'ispettore Barnaby.\nBiografia.\nEgli ha vinto il British Academy of Film and Television Arts 4 volte per le sue musiche."}
{"id": "2677242", "revid": "287204", "url": "https://it.wikipedia.org/wiki?curid=2677242", "title": "Fatjon Sefa", "text": "Carriera.\nClub.\nHa iniziato a giocare da professionista con la maglia della squadra della sua citt\u00e0 il Lushnja.\nStatistiche.\nPresenze e reti nei club.\n\"Statistiche aggiornate al 22 maggio 2015.\""}
{"id": "2677243", "revid": "287204", "url": "https://it.wikipedia.org/wiki?curid=2677243", "title": "Milwaukee Bucks 1977-1978", "text": "La stagione 1977-78 dei Milwaukee Bucks fu la 10\u00aa nella NBA per la franchigia.\nI Milwaukee Bucks arrivarono secondi nella \"Midwest Division\" della \"Western Conference\" con un record di 44-38. Nei play-off vinsero il primo turno con i Phoenix Suns (2-0), perdendo poi la semifinale di conference con i Denver Nuggets (4-3)."}
{"id": "2677250", "revid": "1983214", "url": "https://it.wikipedia.org/wiki?curid=2677250", "title": "\u00c9variste L\u00e9vi-Proven\u00e7al", "text": "Origini.\n\u00c9variste L\u00e9vi-Proven\u00e7al era d'origine ebraica. I L\u00e9vi-Proven\u00e7al provenivano da Algeri, all'epoca della cosiddetta Algeria francese, ma la famiglia era originaria del sud della Francia, della Provenza (o come spesso preferiscono dire i francesi, il Midi,) che la famiglia lasci\u00f2 alla fine del XV secolo (verso il 1480): dopo un lungo soggiorno in Italia i L\u00e9vi-Proven\u00e7al si stabilirono nel Maghreb, forse verso l'anno 1600. Nel XIX secolo li si ritrova ad Algeri.\nLo studioso.\n\u00c9variste L\u00e9vi-Proven\u00e7al, considerato come il capofila dell'islamistica storica francese, divenne Direttore dell'\u00ab Institut d'\u00e9tudes islamiques \u00bb d'Algeri. Specialista della Spagna musulmana, le sue ricerche e le sue scoperte completano il quadro delle conoscenze orientalistiche del paese musulmano di al-Andalus in et\u00e0 medievale.\nDiresse anche la rivista \"Cahiers de l'Orient Contemporain\", edito dal Centre d'Etude de l'Orient Contemporain de l'Institut d'Etudes Islamiques de l'Universit\u00e0 di Parigi, che aveva adottato la medesima fortunata formula della rivista italiana \"Oriente Moderno\"."}
{"id": "2677255", "revid": "115592775", "url": "https://it.wikipedia.org/wiki?curid=2677255", "title": "Spettrometria di massa tandem", "text": "In spettrometria di massa si indicano con spettrometria di massa tandem (o MS-MS o MSn) le tecniche di riframmentazioni successive effettuate su ioni-frammenti gi\u00e0 analizzati. Si tratta in pratica di ripetere pi\u00f9 volte la frammentazione e l'analisi sugli stessi ioni. \u00c8 utile accoppiare questa tecnica con tecniche di ionizzazione soft, che danno cio\u00e8 poca frammentazione, soprattutto con quelle tecniche che danno unicamente lo ione molecolare.\nMetodi di analisi di MS-MS.\nI metodi di analisi di spettrometria di massa tandem sono:\nConfigurazioni strumentali.\nAlcune delle configurazioni strumentali usate per la spettrometria di massa tandem sono:\nAlcuni analizzatori non hanno bisogno, invece, di essere accoppiati ad altri funzionando sia da analizzatore che da camera di collisione:\nSi pu\u00f2 distinguere tra spettroscopia \"nello spazio\" e \"nel tempo\". Gli analizzatori che trattengono gli ioni e funzionano quindi sia da analizzatori che da camera di collisione funzionano \"nel tempo\" perch\u00e9 le frammentazioni avvengono in tempi diversi ma nello stesso luogo, gli accoppiamenti tra analizzatori che non intrappolano gli ioni avvengono \"nello spazio\" perch\u00e9 le frammentazioni avvengono in luoghi diversi."}
{"id": "2677256", "revid": "287204", "url": "https://it.wikipedia.org/wiki?curid=2677256", "title": "Milwaukee Bucks 1978-1979", "text": "La stagione 1978-79 dei Milwaukee Bucks fu l'11\u00aa nella NBA per la franchigia.\nI Milwaukee Bucks arrivarono terzi nella \"Midwest Division\" della \"Western Conference\" con un record di 38-44, non qualificandosi per i play-off."}
{"id": "2677260", "revid": "767487", "url": "https://it.wikipedia.org/wiki?curid=2677260", "title": "Shapeshifters", "text": "Gli Shapeshifters sono un duo britannico di musica house composto da Simon Marlin and Max Reich.\nSono principalmente conosciuti per il singolo \"Lola's Theme\", al numero 1 della classifica discografica britannica nel luglio 2004.\nNegli Stati Uniti il duo \u00e8 noto come \"Shape:UK\" per via dell'omonimia con i Shape Shifters, collettivo hip hop losangelino."}
{"id": "2677261", "revid": "1305772", "url": "https://it.wikipedia.org/wiki?curid=2677261", "title": "Kadi-Keni", "text": "Kadi-Keni indica "}
{"id": "2677263", "revid": "599013", "url": "https://it.wikipedia.org/wiki?curid=2677263", "title": "Del Beshore", "text": "Carriera.\nPlaymaker di carnagione bianca, esce nel 1978 dalla California University of Pennsylvania. Nello stesso anno debutta in NBA grazie all'apparizione con i Milwaukee Bucks, mentre gioca per il resto della stagione con i Fresno Stars nella lega Western Basketball Association. Torna in NBA un anno dopo, quando viene ingaggiato dai Chicago Bulls con cui mette a segno 3,6 punti in 12,8 minuti di media a partita.\nNel 1980 approda in Italia dove disputa due campionati di Serie A2 con il Basket Rimini sponsorizzato \"Sacramora\", tornei in cui realizza rispettivamente 19,3 e 16,6 punti di media. Dopo un anno di inattivit\u00e0 per problemi fisici, si accorda con i Wyoming Wildcatters franchigia della lega CBA. Ha poi una parentesi nel 1988 con i Fresno Flames, formazione appartenente alla lega minore World Basketball League."}
{"id": "2677264", "revid": "287204", "url": "https://it.wikipedia.org/wiki?curid=2677264", "title": "Milwaukee Bucks 1979-1980", "text": "La stagione 1979-80 dei Milwaukee Bucks fu la 12\u00aa nella NBA per la franchigia.\nI Milwaukee Bucks vinsero la \"Midwest Division\" della \"Western Conference\" con un record di 49-33. Nei play-off persero la semifinale di conference con i Seattle SuperSonics (4-3)."}
{"id": "2677274", "revid": "1543377", "url": "https://it.wikipedia.org/wiki?curid=2677274", "title": "Milwaukee Bucks 1980-1981", "text": "La stagione 1980-81 dei Milwaukee Bucks fu la 13\u00aa nella NBA per la franchigia.\nI Milwaukee Bucks vinsero la \"Central Division\" della \"Eastern Conference\" con un record di 60-22. Nei play-off persero la semifinale di conference con i Philadelphia 76ers (4-3)."}
{"id": "2677275", "revid": "125081548", "url": "https://it.wikipedia.org/wiki?curid=2677275", "title": "Una donna a Berlino", "text": "Una donna a Berlino (in tedesco \"Eine Frau in Berlin\"; in inglese \"A woman in Berlin\") \u00e8 un resoconto scritto del periodo che va dal 20 aprile al 22 giugno del 1945 a Berlino.\nSei mesi dopo l'autrice riport\u00f2 gli appunti in 121 fogli dattiloscritti. Abitava nella stessa zona dei fatti Kurt Wilhelm Marek il quale, dopo aver scoperto l'esistenza del diario, impieg\u00f2 altri sei mesi per farselo consegnare e altri cinque anni per convincere l'autrice di pubblicarlo negli Stati Uniti nel 1954.\nSu richiesta dell'autrice, l'opera fu pubblicata anonima. Il libro dettaglia le esperienze vissute durante l'occupazione della citt\u00e0 da parte dell'Armata Rossa in particolare descrive gli stupri subiti da lei e dalle donne del suo caseggiato. Situazioni che furono confermate anche da Marek, suo vicino di casa. Soltanto dopo la sua morte (2001) \u00e8 stata identificata come la giornalista Marta Hillers. \nContenuti.\nIl diario, insieme alle esperienze personali dell'autrice, descrive l'occupazione di Berlino da parte dei sovietici alla fine della seconda guerra mondiale, ponendosi come un documento storico fondamentale per la ricostruzione di quei momenti. L'opera, inoltre, mette in luce molti degli orrori con cui la protagonista si trov\u00f2 a convivere e la lotta degli abitanti di Berlino per sopravvivere alla catastrofe. Si tratta di una cronaca agghiacciante e senza omissioni di quel che \u00e8 stato definito \"lo stupro di Berlino\".\nRiassunto del libro.\n\u00c8 la cronaca di un\u2019anonima narratrice, giovane trentenne \u00ab \"pallida biondina [...] impiegata in una casa editrice fino alla settimana scorsa\",\u00bb in realt\u00e0 ora \u00e8 noto che l\u2019autrice Marta Hillers aveva 34 anni ma era mora di capelli.\nIl racconto inizia nel mese di aprile 1945 a Berlino durante l\u2019ultima fase della guerra. La citt\u00e0 \u00e8 costantemente sotto i colpi dell\u2019artiglieria sovietica e la narratrice vive in un attico al quarto piano che apparteneva a un ex collega ma che glielo aveva lasciato perch\u00e9 lui era al fronte. Il suo appartamento era gi\u00e0 stato bombardato e distrutto. Descrive la sua vita quotidiana e il problema legato al poco cibo proveniente dalle carte annonarie. Tutta la prima parte riguarda il cibo, la fame, l\u2019assenza della corrente, dell\u2019acqua, del gas e il problema delle finestre senza vetri. \nTutti i berlinesi passano il loro tempo rintanati o nei rifugi antiaerei dei seminterrati, o nascosti nei loro appartamenti. Quando le persone escono \u00e8 solo per fare la fila per il cibo, per prendere l'acqua alla fontana. L'autrice partecipa alla razzia di cibo presso la vicina caserma della Milizia popolare nazista. All'inizio descrive (\u00ab\"Niente di importante. Solo scarabocchi personali, tanto per far qualcosa\"\u00bb) il tempo trascorso nel rifugio del suo seminterrato. La narratrice conosce cos\u00ec i suoi compagni \u00ab\"abitanti delle caverne\" \u00bb e il cameratismo che li si sviluppa nelle lunghe ore passate assieme. \nTutte le donne presenti parlano dei racconti che circolano sulle violenze che i \"rossi\" avrebbero gi\u00e0 fatto sulle donne, tutti fanno riferimento alla propaganda del regime nazista. Per scaramanzia circolavano nel rifugio \u00ab\" storielle di ogni genere. La signora W. esclama: \"Meglio un russo sulla pancia che un americano sopra la testa\"...\"\u00bb.\nDopo una serie di bombardamenti il suo attico, che si trova al quarto piano, risulta non abitabile e quindi \"la vedova di un farmacista\" le permette di vivere con lei nell'appartamento al primo piano.\nQuando l'esercito sovietico raggiunge il loro quartiere i soldati si accampano appena fuori del caseggiato e l'autrice annota che questi passano i loro tempo a confrontare tra loro gli orologi e le biciclette rubate. \nIl giorno dopo (27 aprile) i soldati iniziano ad entrare negli edifici e nei rifugi antiaerei del seminterrati chiedendo di avere degli alcolici ed iniziano a puntare, scegliere, le donne per stuprarle, all'inizio sembrava che scegliessero solo quelle giovani e in carne, poi generalizzarono... La narratrice, che conosce un po\u2019 di russo, cerca, come una sorta di traduttore e mediatore, di proteggere le donne nel suo seminterrato dagli attacchi dei singoli soldati. Si d\u00e0 da fare e cerca di convincere i soldati a non violentarle. Va anche alla ricerca, con altre donne, di un comandante per far fermare gli stupri, ma inutilmente. \nLa sera due uomini fuori dal seminterrato riescono, dopo averla presa e rinchiusa in un locale, a violentarla, uno dopo l'altro subendo anche lo scherno di altri soldati sopraggiunti nella stanza, compresa una soldatessa. \nMolte famiglie terrorizzate nascondono disperatamente le loro giovani figlie per preservarle dalla verginit\u00e0, ma non sempre ci riescono. Riporta inoltre racconti raccapriccianti di altri stupri. \nPetka.\nLa stessa sera quattro soldati russi irrompono nell'appartamento della vedova e uno, Petka, violenta ancora una volta la narratrice per tutta la notte, subendo da parte dell'energumeno anche una melensa \u00ab\"chiacchierata da Romeo innamorato\"\u00bb. Secondo lui voleva esprimergli la sua \"simpatia\" e la volont\u00e0 di ritornare anche il giorno dopo, considerandola una sua conquista.\nQuello stesso giorno l'inquilino della vedova, il signor Pauli, arriva e si stabilisce nella sua camera. Un uomo che si mette subito a letto perch\u00e9 afferma di essere ammalato e bisognoso di cure per delle forti nevralgie. La presenza maschile \u00e8 ben accettata dalla vedova perch\u00e9, secondo lei, avrebbe offerto una certa protezione in quanto lo fa apparire come suo marito. Presenza maschile che non servir\u00e0 un granch\u00e9 perch\u00e9 sar\u00e0 stuprata anche lei qualche giorno dopo da un giovanissimo soldato polacco, il quale\nUn umiliante complimento che ritorner\u00e0 pi\u00f9 volte nel racconto come elemento di sdrammatizzazione della situazione subita. \nIl vecchio.\nLa sera dopo un altro soldato russo, descritto come \"vecchio\", entra nell'appartamento e stupra - ancora una volta per un\u2019intera notte - la narratrice in modo particolarmente umiliante arrivando ad aprirle la bocca per sputarci dentro e gettarle un mezzo pacchetto di sigarette sul letto come pagamento.\nQuesta ulteriore esperienza di stupro crea una sorta di punto di svolta per l'autrice, che decide - dopo aver vomitato e pianto per l'ennesima volta - che doveva usare il suo cervello per uscire da quella situazione. Decide cos\u00ec che bisognava... \u00abPoi ho detto ad alta voce \"Maledizione!. Ho deciso. Chiarissimo: qui dentro deve venire un lupo che tenga lontano altri lupi. Un Ufficiale, il pi\u00f9 in alto possibile, un comandante, un generale, quello che riesco a trovare.\"\u00bb e si dirige all'esterno del caseggiato per trovare qualche russo di rango superiore rendendosi disponibile ad una relazione sessuale esclusiva, in modo di non essere stuprata ogni giorno, in modo casuale, da uomini diversi. In strada incontra Anatol, un tenente Ucraino. Flirta brevemente con lui e accettano di incontrarsi a casa sua alle sette di sera.\nIl tenente Anatol.\nQuella sera Petka arriva con altri soldati suoi amici e occupano l\u2019appartamento. Petka e i suoi amici scioccano la vedova e la diarista per i loro volgari atteggiamenti (poggiano il cibo direttamente sul tavolo, gettano le ossa sul pavimento e sputano per terra). Nonostante le preoccupazioni dell'autrice che il soldato Petka potesse scontrarsi con il tenente Anatol per lei, annota che quando arriva Anatol scopre che anche il tenente \u00e8 a suo agio in quella occupazione dell\u2019appartamento e che il suo grado significa molto poco per i soldati sovietici dell\u2019Armata Rossa. \nNei giorni successivi, Anatol viene a fare sesso con la narratrice e si forma cos\u00ec una specie di \"tab\u00f9\" tra i soldati in quanto prendono atto che lei \u00e8 reclamata solo dal tenente Anatol. Rimane il fatto che i suoi uomini vanno e vengono a loro piacimento e l'appartamento della vedova \u00e8 considerato come \"il ristorante per uomini di Anatol\" ma \u00e8 un ristorante dove loro portano anche molto cibo e beneficiano della protezione degli uomini di Anatol contro altri soldati. \nLa protagonista descrive anche soldati russi istruiti e rispettosi, come Andrei con il quale ha molte conversazioni su politica, fascismo e cos\u00ec via. Petka ritorna una sera completamente ubriaco e, in un accesso di rabbia contro la donna perch\u00e9 a disposizione solo del tenente, cerca di farle del male. Ma a causa del suo stato la vedova e la protagonista riescono a spingerlo, dopo una furiosa scenata, fuori dall'appartamento. \nIl brutale \"biondo pallido\".\nTra i molti visitatori russi dell'appartamento si inserisce un altro tenente. \u00c8 descritto come un biondo pallido con una gamba zoppa con una chiara antipatia per la protagonista perch\u00e9 protetta da Anatol. Una sera entra nella sua camera e la stupra in modo violento e animalesco (\u00ab\"si...come i cani...\"\u00bb) per una lunghissima tragica notte. Quasi una vendetta per protezione del tenente Anatol, suo pari grado.\nIl Maggiore.\nNei giorni successivi arriva un Maggiore dell'Armata rossa, un comandante del tenente Anatol. Dopo aver conversato e bevuto champagne con la diarista (la vedova e il signor Pauli), chiede se lui \u00e8 di suo gradimento. La protagonista \u00e8 cosciente che non ha altra scelta e accetta il rapporto con il Maggiore. Quest'ultimo non lo chiama stupro perch\u00e9 il rapporto \u00e8 consensuale. Riflette cos\u00ec sul suo ruolo se \u00e8 o meno (vista la drammatica situazione), \"una puttana\". Il Maggiore \u00e8 molto simpatico, condivide la sua vita di caserma con lei, portando molto cibo e scorte per tutta la \"famiglia\", comprese molte candele, un lusso visto che non c\u2019\u00e8 la luce.\nAlla fine Berlino si arrende completamente e i soldati dell'Armata rossa lasciano il quartiere, compreso il Maggiore.\nPrimi lavori.\nL'autrice riprende alcuni contatti, va a trovare la sua amica Gisella e nei giorni di fine maggio giugno svolge, su richiesta del Municipio, un lavoro di interprete con un alto Ufficiale nell'ispezione delle filiali delle banche della citt\u00e0. \nL\u2019ufficiale \u00e8 colto (parla anche il francese) e sensibile e sembra essere interessato a lei. La vedova e Pauli sono interessati, dopo la partenza del Maggiore, affinch\u00e9 lei si renda disponibile anche a questa nuova relazione sperando cos\u00ec nell'arrivo di nuovo cibo, ma la storia non si concretizza. \nDopo di questo episodio Pauli induce la vedova ad allontanare dall'appartamento la narratrice perch\u00e9 mangiava senza contribuire con del nuovo cibo.\nIn citt\u00e0 inizia la ricostruzione e le donne tedesche sono comandate dagli occupanti a lavorare per spostare le macerie e selezionare dello zinco in una fabbrica vicina.\nDopo un paio di giorni in fabbrica la narratrice viene scelta per fare il bucato ai soldati russi e per giorni lava, con altre donne, instancabilmente (per 12 ore) i vestiti e la biancheria intima dei soldati mentre sono costantemente prese in giro e umiliate dagli stessi. \nUna volta che questo lavoro finisce l'autrice scopre, tramite un amico pubblicista, che un ungherese sta pianificando di iniziare a stampare una nuova rivista. Lavora cos\u00ec, con l'ungherese e altri suoi soci, alla progettazione di nuovi prodotti editoriali.\nGerd.\nA met\u00e0 giugno 1945 Gerd, ovvero il fidanzato che la diarista aveva prima della guerra, ritorna nell'appartamento. Lei gli mostra gli appunti del diario e lui non solo non vuole capire ma si scontra subito con lei per via del suo cambiamento di mentalit\u00e0 e per il suo atteggiamento rispetto agli stupri. \nLa cronaca del drammatico diario termina con la curatrice che rimugina sulla sua relazione con Gerd.\nI silenzi sugli stupri in Germania.\nMarta Hillers, che di professione era una giornalista, ha divulgato un aspetto della storia che le donne tedesche avevano imparato a tacere e rimuovere, e i loro uomini, di ritorno dal fronte, a rifiutare. Dello stupro di Berlino non si \u00e8 parlato nella Germania Est perch\u00e9, facendo parte del blocco comunista, bisognava difendere e rafforzare il mito dell'eroismo dell'Armata Rossa, mentre nella Germania Ovest l'oblio \u00e8 stato dettato dall'angoscia, la vergogna e i sensi di colpa.\nLe reazioni dei media tedeschi.\nLo scrittore tedesco Kurt Wilhelm Marek, il cui pseudonimo \u00e8 C. W. Ceram, fu responsabile dell'inizio della circolazione di quest'opera in America nel 1954. Marta Hillers \u00e8 stata descritta dai \"media\" tedeschi come \u00abuna pubblicista a tempo perso del Terzo Reich\u00bb.\nNel 2013 \u00e8 stato pubblicata in Germania una biografia di Marta Hillers con una particolare analisi sulla veridicit\u00e0 storica (confermata) del suo drammatico diario personale.\nGli stupri dei Sovietici come arma da guerra.\nSecondo Antony Beevor la versione ufficiale dei fatti sostiene che l'Armata Rossa avesse a sua disposizione due settimane per saccheggiare e violentare a Berlino. In realt\u00e0, il 3 agosto 1945, dunque tre mesi dopo la resa della capitale tedesca, il maresciallo \u017bukov diram\u00f2 un ordine molto duro per cercare di controllare il degenerare dei fenomeni di \u00ab\"rapina, atti di violenza fisica ed episodi scandalosi\"\u00bb. L'espressione \"episodi scandalosi\" designa nel lessico epurato della burocrazia militare la violenza sessuale.\nSecondo i due principali ospedali di Berlino, il numero delle donne stuprate varia tra 95.000 e 130.000. Secondo la testimonianza di un medico, su 100.000 donne violentate almeno 10.000 sarebbero morte, quasi tutte suicide. Le donne tedesche violentate durante la seconda guerra mondiale furono nel complesso 2.000.000 di cui 1.400.000 in Prussia orientale, Pomerania e Slesia, dove l'esercito dell'URSS violent\u00f2 con maggiore brutalit\u00e0.\nA Berlino le donne impararono presto a sparire durante quelle che sono state definite \"le ore di caccia\". I berlinesi ricordano che siccome tutti i vetri delle finestre erano andati distrutti in seguito agli spostamenti d'aria delle esplosioni, ogni notte si sentivano le urla delle vittime.\nTraduzioni e rappresentazioni.\nIn italiano il testo della Hillers \u00e8 stato pubblicato col titolo \"Una donna a Berlino. Diario aprile-giugno 1945\", prima da Mondadori poi da Einaudi. L'introduzione di Hans Magnus Enzensberger \u00e8 stata scritta appositamente per la nuova edizione italiana.\nL'edizione inglese \u00e8 stata curata dallo storico e autore di best seller Antony Beevor che ha firmato la prefazione al testo.\nTra le pi\u00f9 recenti rielaborazioni si segnala quella di Janice Muller e Meredith Penman che hanno adattato il diario per una rappresentazione teatrale tenuta dalla Splinter Theatre Company al \"The old Fitzroy Theatre\" a Woollomooloo, in Australia (agosto 2009).\nFilm.\nUn film tratto dal libro \u00e8 stato realizzato nel 2008, \"Una donna a Berlino\" (\"Anonyma - Eine Frau in Berlin\"), diretto da Max F\u00e4rberb\u00f6ck. Dopo essere stata violentata da diversi brutali soldati sovietici, e non avendo ottenuto alcun successo dalla denuncia dei fatti alle autorit\u00e0 sovietiche, la protagonista si offre a un ufficiale russo che in cambio le garantisce protezione dall'essere violentata da altri.\nUn analogo diario di una italiana a Berlino.\nI diari tenuti dai civili durante la guerra hanno rappresentato alcune delle fonti pi\u00f9 preziose per ricostruire i fatti della guerra visti da una prospettiva pi\u00f9 intima e pi\u00f9 distaccata dal potere.\nMaria Assunta Alexandroff Bassi \u00e8 un'italiana che, per una serie di casi fortuiti, si \u00e8 trovata a vivere gli anni di guerra a Berlino. Di questa durissima esperienza, che ha segnato in maniera indelebile la sua giovinezza, la donna ha raccontato in un libro, \"Danza sull'abisso\", nel quale fotografa Berlino dal 1934 al 1945. Anche questa donna \u00e8 stata costretta a fare i conti con un'atrocit\u00e0 che ha marchiato a fuoco la sua adolescenza dagli 11 ai 20 anni.\nIl resoconto di Maria Assunta si arresta un paio di mesi prima l'inizio della battaglia di Berlino. La scrittrice, infatti, nel febbraio 1945 lascia la Germania per raggiungere Venezia. Durante questo difficile viaggio, dal treno piombato che la riporta in Italia, si trova ad assistere al bombardamento di Dresda.\nBibliografia.\nSulle memorie femminili e non solo dell'assedio di Berlino si vedano:\n\"Eva Reuss citata in Schwerin, Frauen im Krieg-Briefe, p.\u00a0166.\""}
{"id": "2677277", "revid": "287204", "url": "https://it.wikipedia.org/wiki?curid=2677277", "title": "Milwaukee Bucks 1981-1982", "text": "La stagione 1981-82 dei Milwaukee Bucks fu la 14\u00aa nella NBA per la franchigia.\nI Milwaukee Bucks vinsero la \"Central Division\" della \"Eastern Conference\" con un record di 55-27. Nei play-off persero la semifinale di conference con i Philadelphia 76ers (4-2)."}
{"id": "2677280", "revid": "287204", "url": "https://it.wikipedia.org/wiki?curid=2677280", "title": "Guarigione dei due ciechi", "text": "La guarigione dei due ciechi \u00e8 un miracolo compiuto da Ges\u00f9 descritto solo nel Vangelo di Matteo ().\nSi colloca a Cafarnao subito dopo la Risurrezione della figlia di Giairo, raccontata nello stesso capitolo. Uscendo dalla casa di Giairo, Ges\u00f9 \u00e8 scorto da due ciechi che lo seguono gridando: \u00abFiglio di Davide, abbi piet\u00e0 di noi\u00bb. Entrato in casa sua, Cristo viene attorniato dai due infermi e domanda loro se lo ritengono capace di un simile prodigio. Di fronte alla loro fermezza, pone le mani sui loro occhi e restituisce a ciascuno la vista come premio per la loro fede. A miracolo compiuto, Ges\u00f9 vieta loro di diffondere informazioni sul miracolo ma i due, incuranti, ne diffondono la fama in tutta la Galilea."}
{"id": "2677282", "revid": "287204", "url": "https://it.wikipedia.org/wiki?curid=2677282", "title": "Milwaukee Bucks 1982-1983", "text": "La stagione 1982-83 dei Milwaukee Bucks fu la 15\u00aa nella NBA per la franchigia.\nI Milwaukee Bucks vinsero la \"Central Division\" della \"Eastern Conference\" con un record di 51-31. Nei play-off vinsero la semifinale di conference con i Boston Celtics (4-0), perdendo poi la semifinale di conference con i Philadelphia 76ers (4-1)."}
{"id": "2677285", "revid": "28204237", "url": "https://it.wikipedia.org/wiki?curid=2677285", "title": "Quartiere di Istanbul", "text": ""}
{"id": "2677286", "revid": "287204", "url": "https://it.wikipedia.org/wiki?curid=2677286", "title": "Los Angeles Clippers 1998-1999", "text": "La stagione 1998-99 dei Los Angeles Clippers fu la 29\u00aa nella NBA per la franchigia.\nI Los Angeles Clippers arrivarono settimi nella \"Pacific Division\" della \"Western Conference\" con un record di 9-41, non qualificandosi per i play-off."}
{"id": "2677290", "revid": "28204271", "url": "https://it.wikipedia.org/wiki?curid=2677290", "title": "Patrimonio universale dell'umanit\u00e0", "text": ""}
{"id": "2677295", "revid": "287204", "url": "https://it.wikipedia.org/wiki?curid=2677295", "title": "Los Angeles Clippers 1999-2000", "text": "La stagione 1999-2000 dei Los Angeles Clippers fu la 30\u00aa nella NBA per la franchigia.\nI Los Angeles Clippers arrivarono settimi nella \"Pacific Division\" della \"Western Conference\" con un record di 15-67, non qualificandosi per i play-off."}
{"id": "2677298", "revid": "287204", "url": "https://it.wikipedia.org/wiki?curid=2677298", "title": "Los Angeles Clippers 2000-2001", "text": "La stagione 2000-01 dei Los Angeles Clippers fu la 31\u00aa nella NBA per la franchigia.\nI Los Angeles Clippers arrivarono sesti nella \"Pacific Division\" della \"Western Conference\" con un record di 31-51, non qualificandosi per i play-off."}
{"id": "2677300", "revid": "287204", "url": "https://it.wikipedia.org/wiki?curid=2677300", "title": "Los Angeles Clippers 2001-2002", "text": "La stagione 2001-02 dei Los Angeles Clippers fu la 32\u00aa nella NBA per la franchigia.\nI Los Angeles Clippers arrivarono quinti nella \"Pacific Division\" della \"Western Conference\" con un record di 39-43, non qualificandosi per i play-off."}
{"id": "2677301", "revid": "287204", "url": "https://it.wikipedia.org/wiki?curid=2677301", "title": "Los Angeles Clippers 2002-2003", "text": "La stagione 2002-03 dei Los Angeles Clippers fu la 33\u00aa nella NBA per la franchigia.\nI Los Angeles Clippers arrivarono settimi nella \"Pacific Division\" della \"Western Conference\" con un record di 27-55, non qualificandosi per i play-off."}
{"id": "2677306", "revid": "390364", "url": "https://it.wikipedia.org/wiki?curid=2677306", "title": "Strade blu. Un viaggio dentro l'America", "text": ""}
{"id": "2677307", "revid": "1305772", "url": "https://it.wikipedia.org/wiki?curid=2677307", "title": "Patriarcato greco", "text": "Patriarcato greco indica"}
{"id": "2677310", "revid": "287204", "url": "https://it.wikipedia.org/wiki?curid=2677310", "title": "Los Angeles Clippers 2003-2004", "text": "La stagione 2003-04 dei Los Angeles Clippers fu la 34\u00aa nella NBA per la franchigia.\nI Los Angeles Clippers arrivarono settimi nella \"Pacific Division\" della \"Western Conference\" con un record di 28-54, non qualificandosi per i play-off."}
{"id": "2677315", "revid": "599013", "url": "https://it.wikipedia.org/wiki?curid=2677315", "title": "Koyama", "text": ""}
{"id": "2677316", "revid": "287204", "url": "https://it.wikipedia.org/wiki?curid=2677316", "title": "Los Angeles Clippers 2004-2005", "text": "La stagione 2004-05 dei Los Angeles Clippers fu la 35\u00aa nella NBA per la franchigia.\nI Los Angeles Clippers arrivarono terzi nella \"Pacific Division\" della \"Western Conference\" con un record di 37-45, non qualificandosi per i play-off."}
{"id": "2677320", "revid": "62748", "url": "https://it.wikipedia.org/wiki?curid=2677320", "title": "Patriarca greco ortodosso", "text": ""}
{"id": "2677326", "revid": "26415", "url": "https://it.wikipedia.org/wiki?curid=2677326", "title": "Ferrovie del sud-est", "text": ""}
{"id": "2677327", "revid": "1564499", "url": "https://it.wikipedia.org/wiki?curid=2677327", "title": "Dialetto jerbi", "text": "Il dialetto jerbi (eddwi jjerbi in berbero, \ufeb7\ufee0\ufea4\u0629 shelha in arabo) \u00e8 un dialetto berbero parlato nell'isola tunisina di Gerba. Glottolog lo classifica all'interno della lingua nefusi. \nUn tempo diffuso in tutta l'isola, il dialetto \u00e8 oggi ancora parlato solo in pochi centri: principalmente a Guellala e Ouirsighen (pressoch\u00e9 la totalit\u00e0 della popolazione), Adjim e Sedouikech (parzialmente), nonch\u00e9 all'interno di piccoli gruppi o famiglie isolate in altre localit\u00e0 minori. Sembrano non esistere pi\u00f9 parlanti monolingui, il che implica che, in mancanza di politiche linguistiche adeguate, il jerbi \u00e8 destinato a sparire nel giro di poche generazioni.\nFonetica e fonologia.\nConsonanti.\nDal punto di vista della fonetica, il jerbi \u00e8 in una posizione intermedia tra i parlari \"a tendenza spirante\" (come il cabilo o la tashawit), che presentano delle fricative al posto delle occlusive, e quelli in cui invece i suoni occlusivi sono sempre mantenuti (come la tashelhit e il tuareg). A Jerba infatti si verifica un fenomeno analogo a quello delle \"begadkefat\" dell'ebraico: le occlusive passano a fricative solo dopo vocale, ma si mantengono occlusive in principio di parola e dopo consonante.\nVocali.\nPer quanto riguarda il vocalismo, il jerbi si differenzia dalla maggior parte delle altre variet\u00e0 di berbero del Nord (che di solito possiedono solo tre fonemi vocalici), dal momento che oltre alle tre vocali \"cardinali\" (// - // - //) anche // \u00e8 fonologico, almeno in certi contesti. Questo fatto fa s\u00ec che anche in jerbi, come in tuareg, i temi di aoristo e di compiuto delle radici cosiddette \"a vocalismo zero\" siano differenti (mentre nella maggior parte delle altre lingue berbere essi sono coincidenti).\nPer esempio, per il verbo ' \"lavorare\" il tema di aoristo \u00e8 , senza alcuna vocale fonologica, e le forme coniugate sono realizzate con delle sillabe che contengono ' non fonologico, in posizione di volta in volta mutevole a seconda del contesto ( \"(egli) lavorer\u00e0\" ma \"lavorer\u00f2\"); viceversa, il tema di compiuto \u00e8 contenente un fonema \"\", la cui posizione resta fissa per tutto il paradigma ( \"ha lavorato\", \"ho lavorato\")."}
{"id": "2677329", "revid": "287204", "url": "https://it.wikipedia.org/wiki?curid=2677329", "title": "Los Angeles Clippers 2005-2006", "text": "La stagione 2005-06 dei Los Angeles Clippers fu la 36\u00aa nella NBA per la franchigia.\nI Los Angeles Clippers arrivarono secondi nella \"Pacific Division\" della \"Western Conference\" con un record di 47-35. Nei play-off vinsero il primo turno con i Denver Nuggets (4-1), perdendo poi la semifinale di conference con i Phoenix Suns (4-3)."}
{"id": "2677330", "revid": "125634397", "url": "https://it.wikipedia.org/wiki?curid=2677330", "title": "Wigan Athletic Football Club", "text": "Il Wigan Athletic Football Club, noto semplicemente come Wigan, \u00e8 una societ\u00e0 calcistica inglese con sede nella citt\u00e0 di Wigan, nella contea di Greater Manchester, militante in Football League One, la terza divisione del campionato inglese di calcio. \nFondato nel 1932, il club venne ammesso alla Football League nel 1978. Dal 1999 disputa le proprie partite casalinghe al DW Stadium, impianto da 25.138 posti a sedere, mentre in precedenza era di scena allo Springfield Park. \nIl Wigan ha militato in Premier League (massima divisione inglese) dal 2005 al 2013. Nel suo palmar\u00e8s spiccano le vittorie di una FA Cup (2012-2013) e due Football League Trophy (1984-1985 e 1998-1999), oltre che sei titoli di divisioni inferiori. Nella stagione 2013-2014 la squadra ha partecipato all'Europa League per la prima volta nella sua storia, venendo eliminata nella fase a gironi.\nStoria.\nGli inizi.\nIl Wigan Athletic nacque nel 1932 sulle ceneri del Wigan Borough, squadra che per circa un decennio aveva militato nella Third Division, prima del fallimento. L'Athletic ne conserv\u00f2 il campo da gioco fino al 1999.\nNei primi anni, nonostante fosse una squadra non professionistica, cio\u00e8 non appartenente alla Football League, si mise in mostra nella FA Cup. Nel 1934-1935, al primo turno, segn\u00f2 il record tuttora esistente di una squadra dilettantesca contro una professionista, battendo il Carlisle United con il punteggio di 6-1.\nNel 1950 sfior\u00f2 l'elezione fra i professionisti della Football League, perdendo solo di un voto a favore dello Scunthorpe United.\nNella stagione 1953-1954 fu stabilito il record di spettatori fra due squadre di dilettanti in FA Cup: si contarono infatti 27.526 spettatori nella gara giocata contro l'Hereford United.\nNegli anni settanta il Wigan fu tra i fondatori della Northern Premier League, che attualmente rappresenta il settimo livello di serie calcistiche in Inghilterra. Riusc\u00ec a conquistare l'elezione alla Football League al 34\u00b0 tentativo, nel 1978, ai danni del Southport. Il primo anno in Fourth Division fu positivo, grazie al sesto posto finale.\nL'attesa per la promozione dur\u00f2 solo due anni, anche se la scalata alla Premier League cominci\u00f2 nel 1995, quando il miliardario locale David Whelan rilev\u00f2 il club con l'ambizioso progetto di portarlo ai vertici del calcio inglese. Vi riusc\u00ec con le promozioni in Second Division nel 1997, vincendo il campionato, e sfiorando quella in First Division con i play-off del 1999. Dopo tre anni di sconfitte ai play-off, finalmente fu conquistata la promozione con la vittoria del campionato nel 2003.\nL'esordio in Premier League.\nLa stagione 2004-2005 si concluse con la conquista della promozione in Premier League, la prima nella storia del club, grazie al secondo posto in Football League Championship (seconda divisione inglese) ottenuto alle spalle del Sunderland.\nNella stagione 2005-2006 il Wigan esord\u00ec in Premier League con una sconfitta per 0-1, maturata all'ultimo minuto, contro i campioni in carica del Chelsea. La squadra, allenata da Paul Jewell, super\u00f2 le aspettative di tutti, concludendo il campionato con un notevole decimo posto (miglior risultato di sempre nella storia del club) e con il raggiungimento della finale di League Cup, poi persa per 0-4 contro il Manchester United.\nNella stagione 2006-2007 i \"Latics\" incontrarono molte pi\u00f9 difficolt\u00e0: riuscirono a salvarsi soltanto all'ultima giornata, espugnando in dieci uomini il campo dello Sheffield United (2-1) nello scontro diretto, chiudendo cos\u00ec il campionato al 17\u00ba posto grazie ad una miglior differenza reti rispetto a quella dei \"Blades\". Al termine dell'annata il tecnico Paul Jewell rassegn\u00f2 le sue dimissioni dopo sei anni e venne sostituito da Chris Hutchings. Nelle due stagioni successive il Wigan si piazz\u00f2, rispettivamente, al 14\u00b0 e all'11\u00ba posto. Nell'estate del 2009 venne ingaggiato come allenatore lo spagnolo Roberto Mart\u00ednez, che riusc\u00ec a condurre la squadra ad altre tre salvezze consecutive.\nLa storica vittoria in FA Cup e la retrocessione in Championship.\nIl 13 aprile 2013, allo stadio di Wembley, il Wigan sconfisse il Millwall per 2-0 in semifinale di FA Cup, raggiungendo cos\u00ec la finale della competizione per la prima volta nella sua storia. L'11 maggio, contro il Manchester City allenato da Roberto Mancini, i \"Latics\" si imposero a sorpresa per 1-0, grazie alla rete decisiva di Ben Watson al 91\u00ba minuto di gioco. Il Wigan, oltre a conquistare il suo primo trofeo in 81 anni di storia, ottenne cos\u00ec la qualificazione all'Europa League della stagione successiva. Tuttavia, tre giorni pi\u00f9 tardi, la squadra di Mart\u00ednez retrocesse aritmeticamente in Football League Championship, a causa della sconfitta per 1-4 sul campo dell'Arsenal. La squadra salut\u00f2 la Premier League il 19 maggio, pareggiando per 2-2 contro l'Aston Villa al DW Stadium.\nFootball League Championship e l'esordio in Europa League.\nLa stagione 2013-2014 vide l'arrivo in panchina di Uwe R\u00f6sler al posto di Roberto Martinez, che invece pass\u00f2 alla guida dell'Everton. In Europa League il Wigan fu eliminato nella fase a gironi, giungendo ultimo con 5 punti in un gruppo formato da Rubin Kazan, Maribor e Zulte Waregem (fissando in bacheca la prima vittoria europea nella partita interna contro gli sloveni, per 3-1). In campionato, alla fine del girone di andata, i\" Latics\" si trovavano al quattordicesimo posto con 30 punti. Nel ritorno per\u00f2, grazie ad una grande rimonta, la squadra di R\u00f6sler riusc\u00ec a piazzarsi al 5\u00ba posto, qualificandosi cos\u00ec ai play-off, dove fu eliminata dal Queens Park Rangers (pareggio per 0-0 all'andata e sconfitta per 1-2 al ritorno). In FA Cup il Wigan fu nuovamente tra le protagoniste, eliminando ai quarti di finale il favorito Manchester City all'Etihad Stadium (2-1), ma il suo percorso si interruppe contro l'Arsenal in semifinale.\nTra League One e Championship.\nLa stagione 2014-2015 si \u00e8 rivelata molto complicata per il Wigan, costantemente invischiato nella lotta per non retrocedere. Il 13 novembre 2014, in seguito ai risultati negativi di inizio campionato, R\u00f6sler \u00e8 stato esonerato e sostituito dall'ex allenatore del Cardiff City, Malky Mackay. Sotto la guida del tecnico scozzese per\u00f2 le cose non sono migliorate (solo cinque vittorie in 24 partite), tanto che i \"Latics\" sono precipitati al penultimo posto in classifica a cinque giornate dalla fine. Il 6 aprile 2015 Mackay \u00e8 stato sollevato dall'incarico ed il controllo della squadra \u00e8 passato al capitano Gary Caldwell, che ha quindi assunto il ruolo di giocatore-allenatore per il finale di stagione. Il 28 aprile, in seguito alla vittoria del Rotherham United contro il Reading, il Wigan \u00e8 retrocesso in Football League One (terza divisione inglese).\nNella stagione 2015-2016 il Wigan ha vinto il campionato di terza divisione con 87 punti, due in pi\u00f9 del Burton Albion secondo in classifica, facendo cos\u00ec ritorno in Football League Championship dopo un solo anno di assenza. Una nuova retrocessione \u00e8 stata per\u00f2 immediata: nell'annata 2016-2017 la squadra \u00e8 infatti giunta al penultimo posto in Championship ed \u00e8 tornata in terza serie. La militanza in terza serie \u00e8 durata, nuovamente, una stagione: nella Football League One 2017-2018 il Wigan ha concluso al primo posto con 98 punti (due in pi\u00f9 del Blackburn Rovers) ed \u00e8 ritornato subito in Championship. \nNella stagione 2018-2019 i \"Latics\" centrano la salvezza, mentre nella stagione seguente la squadra subisce una penalizzazione di 12 punti in classifica al termine del campionato (a causa dell'entrata in amministrazione controllata della societ\u00e0) retrocedendo nuovamente in League One a causa del penultimo posto in classifica. Va comunque citata la clamorosa vittoria per 8-0 ottenuta il 14 luglio 2020 in casa contro l', arrivato poi ultimo in campionato; si tratta della prima volta nella storia del calcio inglese in cui una squadra ha terminato il primo tempo con sette reti di vantaggio (7-0 il primo parziale di gara, 8-0 il finale).\nNella stagione 2020-2021 il Wigan evita la seconda retrocessione consecutiva ottenendo la salvezza alla penultima giornata.\nOrganico.\nRosa 2021-2022.\n\"Aggiornata al 10 febbraio 2022.\"\nRosa 2020-2021.\n\"Aggiornata al 25 febbraio 2021.\""}
{"id": "2677332", "revid": "62748", "url": "https://it.wikipedia.org/wiki?curid=2677332", "title": "Patriarca greco", "text": ""}
{"id": "2677333", "revid": "287204", "url": "https://it.wikipedia.org/wiki?curid=2677333", "title": "Los Angeles Clippers 2006-2007", "text": "La stagione 2006-07 dei Los Angeles Clippers fu la 37\u00aa nella NBA per la franchigia.\nI Los Angeles Clippers arrivarono quarti nella \"Pacific Division\" della \"Western Conference\" con un record di 40-42, non qualificandosi per i play-off."}
{"id": "2677334", "revid": "599013", "url": "https://it.wikipedia.org/wiki?curid=2677334", "title": "Emma Galli", "text": "Biografia.\nFin da piccola dimostr\u00f2 un'innata propensione per l'arte e dopo le scuole primarie presso le \"Suore Cittadine di Nostra Signora di Sion\" a Trieste si diplom\u00f2 all'istituto magistrale e subito dopo prosegu\u00ec gli studi presso la \"Kunstgeweberschule\" di Monaco di Baviera, dove conobbe profondamente l'espressionismo tedesco, ma rest\u00f2 incantata dalle tinte tenui e pastose dell'ultimo impressionismo. Nel 1928 si iscrisse all'Istituto d'Arte di Firenze nel quale apprese, dal prof. Lunardi, lo studio del nudo e dell'anatomia umana e rimarr\u00e0 nel capoluogo toscano fino a tutto il 1929. Subito dopo la morte del padre, Giovanni, (a met\u00e0 degli anni trenta del XX secolo) si trasfer\u00ec con la madre, Paola Foerg, a Gorizia, prima in via Dante e poi in via Marconi, dove dimorer\u00e0 fino alla morte, avvenuta nel giorno di Natale del 1982. Emma Gallovich, il cui cognome fu italianizzato in Galli con decreto prefettizio del 1929, entra a pieno titolo nella storia dell'arte goriziana, triestina e italiana; il suo corpus conta pi\u00f9 di ottocento opere tra ritratti, tele naturalistiche, pale d'altare (se ne contano almeno quattrocento), matite su cartone, dislocate in gran parte d'Italia. I suoi dipinti (in maggior parte olii su tela o tavoletta) e ritratti trovano spazio nei palazzi delle istituzioni: Municipio, Palazzo Arcivescovile, Palazzo della Prefettura, Biblioteca Statale e Civica, nella quasi totalit\u00e0 delle chiese cittadine e di tutta la provincia, nonch\u00e9 di quelle della Valle dell'Isonzo (oggi Slovenia). Il suo lavoro \u00e8 ben visibile in numerose citt\u00e0 italiane, oltre alla gi\u00e0 citata Trieste citt\u00e0 d'origine, anche a Udine, Lodi, Bergamo, Mantova, Roma e Palermo. Suoi ritratti sono presenti anche in Canada presso l'Universit\u00e0 di Montr\u00e9al. In pi\u00f9 di sessant'anni di lavoro Emma Galli ha dato prova di una rara seriet\u00e0 professionale, senza esibizionismi, con fedelt\u00e0 alle proprie convinzioni, e si attesta a buon diritto nell'ambito della storia dell'arte come un'esponente attendibile e qualificata di un clima e di una cultura ben definita.\nNel marzo del 2012 la citt\u00e0 di Gorizia gli ha dedicato una scalinata nella zona centrale della citt\u00e0, proprio nei pressi del primo studio pittorico e della casa in cui viveva con la madre."}
{"id": "2677335", "revid": "290351", "url": "https://it.wikipedia.org/wiki?curid=2677335", "title": "Jeff Perry", "text": "\u00c8 conosciuto principalmente per aver recitato in importanti serie televisive, come \"Nash Bridges\", dove interpreta l'ispettore di polizia Harvey Leek, \"Prison Break\", dove interpreta Terrence Steadman, \"Grey's Anatomy\", dove interpreta Thatcher Grey, il padre di Meredith Grey, e soprattutto \"Scandal\", dove interpreta Cyrus Beene, il Capo dello Staff della Casa Bianca.\nBiografia.\nJeff Perry nasce ad Highland Park in Illinois, figlio di un professore della Highland Park High School. Ancora giovane la sua sorella maggiore Jo lo port\u00f2 a fare un provino al Ravinia Festival, dove l'American Conservatory Theater lo prese per interpretare una parte nell'opera teatrale di Luigi Pirandello \"Sei personaggi in cerca d'autore\".\n\u00c8 uno dei co-fondatori della Steppenwolf Theatre Company di Chicago. Lui e i suoi compagni di scuola Gary Sinise e Terry Kinney fondarono questa compagnia teatrale in una cantina di una chiesa cittadina. Da allora \u00e8 cresciuta molto, diventando una compagnia teatrale nazionale che include tra gli altri John Malkovich, John Mahoney e Joan Allen. Perry rimane ancora adesso un Direttore Artistico ed Esecutivo insieme ai co-fondatori Kinney e Sinise.\nDopo aver passato quasi vent'anni a recitare con la sua compagnia teatrale, nel 1987 and\u00f2 a Los Angeles dove inizi\u00f2 la sua carriera di attore televisivo e cinematografico. Perry \u00e8 molto conosciuto per aver recitato nel ruolo dell'ispettore di polizia Harvey Leek nella serie televisiva poliziesca \"Nash Bridges\", accanto a Don Johnson. Sempre in ambito poliziesco recita come superiore di Kevin Bacon nel thriller \"Sex Crimes - Giochi pericolosi\" (1998). Le sue apparizioni comprendono film e serie televisive importanti, tra le quali vanno ricordate \"Rischiose abitudini\" (1990), \"My So-Called Life\" (1994), \"West Wing - Tutti gli uomini del Presidente\" (1999), \"The Practice - Professione avvocati\" (2003), \"La macchia umana\", \"Lost\" (2005), \"Cold Case\" (2006), \"Raines\" (2007) e alcuni episodi di \"Grey's Anatomy\", come padre di Meredith e Lexie Grey. Ha inoltre recitato in alcuni episodi di \"Prison Break\" sostituendo John Billingsley nel ruolo di Terrence Steadman. Attualmente recita in uno dei ruoli principali del political drama \"Scandal\", dove interpreta Cyrus Beene, Capo del Gabinetto della Casa Bianca.\nPerry ha recitato anche in parecchie produzioni teatrali. Queste includono anche \"Time of your Life\" (a San Francisco e Seattle), \"Grapes of Wrath\" (Broadway e Londra) e \"The Caretaker\" (Broadway). Attualmente \u00e8 il protagonista a Broadway nella commedia di Tracy Letts \"August: Osage County\", che era stata originariamente creata allo Steppenwolf Theatre di Chicago.\nVita privata.\n\u00c8 stato sposato con l'attrice Laurie Metcalf con cui nel 1984 ha avuto una figlia, l'attrice Zoe Perry, ma successivamente hanno divorziato. Attualmente \u00e8 sposato con la direttrice del casting di \"Grey's Anatomy\" Linda Lowy, dalla quale ha avuto un'altra figlia di nome Leah.\nDoppiatori italiani.\nNelle versioni in italiano dei suoi film, Jeff Perry \u00e8 stato doppiato da:"}
{"id": "2677336", "revid": "287204", "url": "https://it.wikipedia.org/wiki?curid=2677336", "title": "Oyama (disambigua)", "text": ""}
{"id": "2677338", "revid": "28204816", "url": "https://it.wikipedia.org/wiki?curid=2677338", "title": "Colonia genovese", "text": ""}
{"id": "2677341", "revid": "287204", "url": "https://it.wikipedia.org/wiki?curid=2677341", "title": "Los Angeles Clippers 2007-2008", "text": "La stagione 2007-08 dei Los Angeles Clippers fu la 38\u00aa nella NBA per la franchigia.\nI Los Angeles Clippers arrivarono quinti nella \"Pacific Division\" della \"Western Conference\" con un record di 23-59, non qualificandosi per i play-off."}
{"id": "2677342", "revid": "599013", "url": "https://it.wikipedia.org/wiki?curid=2677342", "title": "Trigger (manga)", "text": "Trigger \u00e8 il primo lavoro, o come lo definisce l'autore stesso, \"il debutto come mangaka\", di Seishi Kishimoto. Il manga \"Trigger\" \u00e8 in realt\u00e0 solo un insieme di 32 tavole dello stesso formato di \"666 Satan\" e l'unica presentazione che l'autore ne d\u00e0 si trova sul sesto numero di 666 Satan inserito su quel numero come materiale extra. Essendo il lavoro antecedente a quello di 666 Satan si possono notare molte somiglianze tra i personaggi e le ambientazioni dei due lavori.\nTrama.\nLa storia di Trigger \u00e8 ambientata nella \"Repubblica di Stea\"; quest'ultima \u00e8 appena uscita da una guerra di proporzioni mondiali, durata 10 anni, che ha ridotto il pianeta ad un deserto infinito cancellando il verde che era presente.\nDurante questa guerra entrambe le fazioni, una \u00e8 la Repubblica di Stea mentre l'altra \u00e8 sconosciuta, hanno fatto uso di veicoli bellici pilotati da persone scelte dall'esercito: queste persone sono i \"Trigger\". Alla fine la guerra \u00e8 stata vinta dalla Repubblica di Stea grazie ad un veicolo di ultima generazione, il gauntlet.\nIn questo mondo vive il protagonista, Sig, insieme al suo caro amico, Tarik, che \u00e8 per lui come un padre; Sig \u00e8 orfano e insieme a Tarik si sostentano facendosi pagare dalla gente per distruggere i veicoli bellici rimasti dopo la guerra e che dei trigger potrebbero usare per attaccare e distruggere dei villaggi.\nUn giorno, dopo aver distrutto un veicolo ed aver messo in fuga due trigger, Sig e Tarik ritornano al villaggio per pranzare e mentre mangiano Sig nota una coppia, padre e figlio (gli stessi presentati nel settimo numero di 666 Satan), e resta deluso dal comportamento di Tarik da cui vorrebbe essere trattato come un figlio.\nIl mattino dopo un paesano entra nella casa dei due per informare Tarik della presenza di un veicolo corazzato all'esterno della citt\u00e0 ma trova soltanto Sig che dorme poich\u00e9 Tarik era andato via; deluso, Sig decide di trovare Tarik solo per informarlo che non lo seguira pi\u00f9 ma appena lo trova vede che sta combattendo contro un trigger il quale si rivela essere Glock, un subordinato di Tarik durante la guerra e rivela anche che Tarik \u00e8 uno dei trigger leggendari che vinsero la guerra in chiave escatologico/salvifica; deciso pi\u00f9 che mai a uccidere il suo ex-capo Glock spara a Tarik ma i colpi vengono parati da Sig, il quale dopo aver distrutto il veicolo di Glock rivela di essere l'ultima arma della Repubblica di Stea: Sig Gauntlet. La storia finisce con la frase: \u00ab\"Se ci credi di certo accadr\u00e0\"\u00bb."}
{"id": "2677347", "revid": "767487", "url": "https://it.wikipedia.org/wiki?curid=2677347", "title": "Nikolaj Aleksandrovi\u010d Lejkin", "text": "Fu autore di racconti brevi e di alcuni romanzi: \"Stukin e Chrustalnikov\" (1886), \"Il satiro e la ninfa\" (1888), \"Il nostro oltremare\" (1884), che fu vietato in Polonia dalla censura zarista, insieme con tutta la produzione di Lejkin.\nCollabor\u00f2 in diversi periodici e diresse la rivista umoristica \"Oskolki\" (\"\u041e\u0441\u043a\u043e\u043b\u043a\u0438\"), che pubblic\u00f2 molti racconti giovanili di Anton \u010cechov, firmati con lo pseudonimo di \"Anto\u0161a \u010cechont\u00e8\".\nLejkin e \u010cechov.\nCome direttore e redattore capo della rivista \"Oskolki\", che usciva settimanalmente a San Pietroburgo, nell'ottobre 1882 contatt\u00f2 Anton \u010cechov che con il fratello Nicolaj l\u00e0 si trovava. Il redattore era alla ricerca di un collaboratore non troppo esigente in fatto di retribuzione e che stesse bene attento a non indisporre la censura di Alessandro III. A Lejkin servivano racconti brevi sulla vita quotidiana moscovita conditi con un pizzico di umorismo.\n\u010cechov accett\u00f2 di buon grado e per un compenso di otto copeche a riga, ovvero quattro/cinque rubli a racconto lo scrittore inizi\u00f2 la collaborazione sotto lo pseudonimo di Cechont\u00e8 spedendo regolarmente da Mosca articoli che secondo contratto non dovevano superare le 100 righe. Questo impegno fu un fatto importante per la carriera artistica di \u010cechov e fu il primo passo verso la notoriet\u00e0."}
{"id": "2677348", "revid": "287204", "url": "https://it.wikipedia.org/wiki?curid=2677348", "title": "Los Angeles Clippers 2008-2009", "text": "La stagione 2008-09 dei Los Angeles Clippers fu la 39\u00aa nella NBA per la franchigia.\nI Los Angeles Clippers arrivarono quarti nella \"Pacific Division\" della \"Western Conference\" con un record di 19-63, non qualificandosi per i play-off."}
{"id": "2677351", "revid": "22475", "url": "https://it.wikipedia.org/wiki?curid=2677351", "title": "Nikawa", "text": "Nikawa. Diario di bordo di una navigazione attraverso l'America (\"River Horse: The Logbook of a Boat Across America\") \u00e8 un libro di viaggio di William Least Heat-Moon pubblicato nel 1999 (\"River-horse. The logbook of a boat across America\") \u00e8 un libro di viaggio di William Least Heat-Moon. Pubblicato nel 1999, \u00e8 la terza parte della sua\"Trilogia americana\", iniziata con \"Strade blu\" e \"Prateria\". \nTrama.\nIl viaggio negli USA \u00e8 un tema classico della narrazione e delle esperienze di questo autore; questa volta \u00e8 l'esperienza della navigazione \"coast to coast\" degli USA, in un'ideale riproposizione del processo storico di esplorazione dalle praterie americane fino all'Oceano Pacifico. Il viaggio avviene tuttavia attraverso le vie d'acqua principali del sub-continente nord americano piuttosto che sulla terraferma. \nL'autore, partito dalla cittadina di Elizabeth nel New Jersey nell'aprile del 1995 giunge alfine sulla sponda opposta degli USA dopo alcuni mesi di navigazione, seguendo un percorso che si snoda attraverso l'Hudson, il Canale Erie, i Grandi Laghi, i fiumi Allegheny, Ohio, Mississippi, Missouri, Salmon, Snake, Columbia, in una apparentemente improbabile congiunzione ininterrotta di corsi d'acqua (effettivamente il viaggio ha necessitato trasbordi solo per tratti brevissimi per volont\u00e0 dello stesso autore, che ha preferito dove possibile utilizzare imbarcazioni speciali, quali motoscafi a getto, paddleboats e canoe, per attraversare corsi d'acqua minori). La barca utilizzata per la quasi totalit\u00e0 del viaggio \u00e8 stata un'imbarcazione di tipo C-Dory a fondo piatto, derivata dai pescherecci americani del XVIII secolo, simile a quelle impiegate per la pesca delle aragoste (un mezzo estremamente affidabile e maneggevole, adatto per le acque interne)."}
{"id": "2677353", "revid": "124581112", "url": "https://it.wikipedia.org/wiki?curid=2677353", "title": "Manna (gastronomia)", "text": "La manna \u00e8 la linfa estratta dalla corteccia di alcune specie di piante del genere \"Fraxinus\" (frassini), in particolare \"Fraxinus ornus\" (orniello o frassino da manna).\n\u00c8 un prodotto tipico siciliano, come tale \u00e8 riconosciuto e rientra nell'elenco dei prodotti agroalimentari tradizionali (PAT) stilato dal ministero delle politiche agricole e forestali (Mipaaf).\nIl costo \u00e8 elevato ed \u00e8 di circa 190-200 euro al chilo. La manna meno costosa (la manna drogheria che va a contatto con il tronco), costa 100 euro al chilo.\nStoria.\nLa coltivazione del frassino da manna risale presumibilmente alla dominazione islamica (IX-XI secolo d.C.); il pi\u00f9 antico documento che menziona la manna risale al 1080 in un diploma del vescovo di Messina. Leandro Alberti, nella sua \u00ab\"Descrittione di tutta Italia\"\u00bb del 1577, parla della manna che veniva raccolta nella citt\u00e0 di Thuri Sibarite. Nel 1505 Piero Del Riccio-Baldi, insigne umanista (Firenze 1465 \u2013 ivi 1507), nel suo \u00ab\"De honesta disciplina\"\u00bb dice: \"Ai nostri tempi \u00e8 molto stimata quella che chiamano la manna calabrese\". La Sicilia divenne la maggiore produttrice nella seconda met\u00e0 dell'Ottocento.\nOggigiorno la coltivazione \u00e8 limitata a poche zone della Sicilia, precisamente solo al territorio di Pollina e Castelbuono, con una superficie coltivata stimata nel 2002 a circa 3200\u00a0ha; qui c'\u00e8 l'ultima generazione di frassinicoltori che mantiene in vita il prezioso patrimonio colturale e culturale legato al mondo dell'antico mestiere dello \"ntaccalu\u00f2ru\".\nIn alcuni centri fino agli anni '50 la manna costituiva la base dell'economia locale per i frassinicoltori locali. Il fenomeno che ha spinto le nuove generazioni a preferire il lavoro in citt\u00e0, anzich\u00e9 l'agricoltura, ha contribuito fortemente all'abbandono della coltura della manna.\nLa produzione della manna offre tuttavia un buon reddito rispetto al passato (ogni chilo ha un costo superiore a 200 euro, e il prezzo \u00e8 sempre in crescita).\nCondizioni pedoclimatiche.\nLe aree in cui il frassino da manna viene (o veniva) coltivato fanno parte dell'assai pi\u00f9 ampio areale naturale della specie (descritto nella voce \"Fraxinus ornus\"). Si tratta di zone comprese nella fascia altimetrica fra 200 e 800 m, a clima mediterraneo-arido (non a caso il frassino \u00e8 pianta xerofita - si adatta bene alla siccit\u00e0), su suoli calcarei o argillosi.\nLe produzioni migliori sono indicate per terreni calcari-arenacei esposti a sud-est.\nSpecie utilizzate.\nSono circa 70 le specie di frassini riconosciute in tutto il mondo, ma soltanto 3 sono quelle presenti nella flora italiana: \"Fraxinus excelsior\" L. - \"Fraxinus ornus\" L. - \"Fraxinus angustifolia\" Vahl., tutte potenzialmente produttrici di manna.\n\"Nota. Per informazioni pi\u00f9 complete sulle caratteristiche di questi frassini, si devono consultare le voci apposite.\"\nFrassino maggiore.\nIl \"Fraxinus excelsior\", detto comunemente frassino maggiore, \u00e8 un albero alto fino a 40 metri con chioma dapprima ovale e in seguito arrotondata, e con fusto diritto e slanciato. La corteccia nelle piante giovani \u00e8 verde-olivastra e liscia, mentre nelle piante adulte, diviene finemente e densamente fessurata. Le foglie opposte, caduche, sono composte da 7-15 foglioline aventi la lamina di forma lanceolata ed il margine seghettato. I fiori, riuniti in infiorescenze a forma di \"pannocchia\", compaiono prima delle foglie e fioriscono da marzo ad aprile. Il frutto secco e alato (samara) contiene un solo seme.\nQuesta specie nell'Italia meridionale vive a quote elevate ed in Sicilia \u00e8 presente solo sulle Madonie. Il clima non sufficientemente caldo e arido non permette di far rapprendere la manna.\nOrniello.\nIl \"Fraxinus ornus\", detto comunemente orniello o amolleo, \u00e8 un albero spesso ridotto a cespuglio che pu\u00f2 raggiungere al massimo i 10 m d'altezza. Il sistema radicale \u00e8 fittonante ed arriva fino a notevole profondit\u00e0; il tronco pi\u00f9 o meno eretto ha una forma cilindrica con una corteccia grigio-verdastra e liscia anche nelle piante adulte. Le gemme sono di colore grigio cenere e si distinguono in terminali e laterali: le prime di forma ovale, allungate ed appuntite mentre le seconde pi\u00f9 piccole ed ovato- acute.&lt;br&gt; \nLe foglie sono opposte e imparipennate composte da 7-9 foglioline lanceolate o ellittiche; i fiori di colore biancastro, profumati e riuniti in pannocchie, si sviluppano contemporaneamente alle foglie dei rami dell'anno precedente e sono ermafroditi; la fioritura avviene in aprile-maggio.&lt;br&gt; \nIl frutto \u00e8 una samara bislunga lanceolata con una lunghezza di 2\u20133\u00a0cm.\nQuesta \u00e8 la specie tipicamente utilizzata per la produzione della manna.\nOssifillo.\nIl \"Fraxinus angustifolia\", chiamato volgarmente ossifillo, \u00e8 un albero alto che pu\u00f2 superare i 20 m con foglie opposte, imparipennate costituite da 5-13 foglioline strette, lanceolate e dentellate. I fiori che si sviluppano prima delle foglie sono riuniti in pannocchie ascellari e fioriscono a fine inverno; il frutto \u00e8 una samara di 2\u2013 4\u00a0cm.\nIn Sicilia, oltre alla specie tipica, \u00e8 presente la sottospecie \"oxycarpa\" che si differenzia per la pubescenza nella parte prossimale della pagina inferiore delle foglioline.\nLa variet\u00e0 pi\u00f9 diffusa sui territori di Castelbuono e Pollina \u00e8 il \"verdello\", per le sue ottime caratteristiche di produttivit\u00e0, precocit\u00e0 e qualit\u00e0 del prodotto.\nRaccolta e classificazione.\nLa manna \u00e8 riconosciuta come Presidio Slow Food ed \u00e8 per questo motivo che assieme ai frassinicoltori \u00e8 stato redatto un disciplinare di produzione che ne garantisce la qualit\u00e0 e la provenienza.\nLa manna \u00e8 la linfa estratta dalla corteccia opportunamente incisa.\nSi riduce sempre di pi\u00f9 il numero dei coltivatori; ormai quasi solo gli anziani sanno come coltivare e praticare le incisioni sulla corteccia del tronco del frassino con un particolare coltello chiamato \"mannaruolo\".\nDalle piccole incisioni trasversali create con gesti precisi, sgorga lentamente un succo inizialmente di colore ceruleo e di sapore amaro (\"lagrima\"), che a contatto con l'aria rapidamente si schiarisce e assume un sapore dolce. Condensandosi, forma cannoli e stalattiti di colore bianco e profumati.\nL'operazione di raccolta si pratica ogni settimana con l\"'archetto\", la \"paletta\" e la \"scatola\" (particolari arnesi per la raccolta della manna)\nLa manna \u00e8 classificata in base alla modalit\u00e0 di raccolta:\nLa categoria pi\u00f9 pregiata \u00e8 la manna cannolo, in quanto povera di impurit\u00e0. Negli anni ottanta il pollinese Giuseppe Onofrio Giambelluca ha messo a punto un nuovo sistema di raccolta, al fine di aumentarne la qualit\u00e0 e quantit\u00e0. Questo sistema prevede l'uso di fili di nylon legati ad una piccola lamina d'acciaio posta subito sotto l'incisione; la linfa scorre lungo i fili e solidifica formando cannoli di lunghezza considerevole, che si possono raccogliere ogni due giorni, contrariamente al metodo tradizionale che prevedeva la raccolta settimanale. Il metodo \u00e8 stato condiviso con gli altri produttori ed oggi rappresenta lo \"stato dell'arte\" nella produzione della manna.\nLa produzione viene messa ad asciugare (\"stinnitura\") per le prime 24-36 ore all'ombra, per togliere e ripulire i cannoli e le stalattiti dalle impurit\u00e0; successivamente in pieno sole sugli stenditoi o \"stinnituri\" per circa una settimana, fino a quando il prodotto raggiunge il giusto tenore d'umidit\u00e0 (circa il 9%). Infine, selezionata con cura, viene riposta in appositi contenitori in legno e conservata in ambiente asciutto.\nL'arte di incidere.\nDi solito la prima incisione ricade nella seconda-terza decade di luglio. In questo periodo si pratica la \"scalzatura\" (o \"squasatura\") che consiste nell'asportare la terra attorno al tronco fino a mettere a nudo la parte superiore delle radici pi\u00f9 grosse; cos\u00ec facendo si agevola la pianta ad entrare in una condizione di stress idrico indispensabile ai fini della produzione.\nPer individuare il momento idoneo per la prima incisione, il frassinicoltore fa un esame per verificare la maturit\u00e0 della pianta controllando che il terreno sia completamente asciutto e si stacchi dalle radici, che le foglie virino dal verde intenso ad un verde tendente al giallo; inoltre per verificare l'effettivo stato di stress dell'albero si saggia con mano il grado d'appassimento del fogliame.\nQuando la pianta \u00e8 pronta, si pratica la prima incisione con il \"mannaruolu\"; l'incisione avviene trasversalmente alla base del tronco a partire da 5\u201310\u00a0cm dal suolo. Le incisioni (\"ntacche\") vengono effettuate ogni mattina a distanza di circa 2-3 centimetri dal solco precedente. La prima incisione incomincia nella seconda met\u00e0 di luglio e si termina alla fine di settembre, se le condizioni meteorologiche lo permettono.\nComposizione.\nLa composizione chimica della manna \u00e8 molto complessa e dipende da diversi fattori tra cui: qualit\u00e0, zona di provenienza, l'et\u00e0 del frassino e la sua esposizione, l'andamento stagionale e molti altri fattori.\nLa manna in media contiene il 40-60% di mannitolo o mannite (C6H14O6), 8-10% d'umidit\u00e0, 3-5% glucosio e fruttosio, 12-16% manninotriosio, 6-12% manninotetrosio, 1-3% elementi minerali, 0,5%-0,1% resina e altre sostanze in quantit\u00e0 minori (vitamine, enzimi, mucillagini, pectine, tannini).\nUso.\nUsi officinali e medicinali.\nLa manna \u00e8 in primo luogo un lassativo leggero esente da controindicazioni, particolarmente adatto alla primissima infanzia, alle persone molto anziane debilitate e convalescenti (viene somministrata generalmente nel latte, o come decotto di manna, che \u00e8 un blando purgante). \u00c8 anche un cosmetico naturale, e ha una benefica azione sull'apparato respiratorio, infatti si comporta da fluidificante, emolliente e sedativo della tosse; \u00e8 inoltre un dolcificante naturale a basso contenuto di glucosio e fruttosio, utilizzabile come dolcificante per diabetici.\nLa manna possiede numerose virt\u00f9 terapeutiche ed \u00e8 innocua e priva di azioni secondarie rilevanti, cosa che tra l'altro la rende particolarmente raccomandabile in pediatria: \u00e8 indicata nei casi d'indigestione e ipertensione, ha propriet\u00e0 bechiche e anticatarrali, \u00e8 sedativo della tosse e calmante nelle bronchiti; pezzetti di manna sciolti in bocca lentamente hanno propriet\u00e0 espettoranti. Infine, pu\u00f2 essere usata come collirio nelle congestioni oculari.\nAltri usi.\nRicette a uso farmacologico:"}
{"id": "2677354", "revid": "287204", "url": "https://it.wikipedia.org/wiki?curid=2677354", "title": "Dallas Mavericks 2002-2003", "text": "La stagione 2002-2003 dei Dallas Mavericks fu la 23\u00aa nella NBA per la franchigia.\nI Dallas Mavericks vinsero la \"Midwest Division\" della \"Western Conference\" con un record di 60-22. Nei play-off vinsero il primo turno con i Portland Trail Blazers (4-3), la semifinale di conference con i Sacramento Kings (4-3), perdendo poi la finale di conference con i San Antonio Spurs (4-2)."}
{"id": "2677360", "revid": "287204", "url": "https://it.wikipedia.org/wiki?curid=2677360", "title": "Dallas Mavericks 2003-2004", "text": "La stagione 2003-2004 dei Dallas Mavericks fu la 24\u00aa nella NBA per la franchigia.\nI Dallas Mavericks arrivarono terzi nella \"Midwest Division\" della \"Western Conference\" con un record di 52-30. Nei play-off persero al primo turno con i Sacramento Kings (4-1)."}
{"id": "2677362", "revid": "287204", "url": "https://it.wikipedia.org/wiki?curid=2677362", "title": "Dallas Mavericks 2004-2005", "text": "La stagione 2004-2005 dei Dallas Mavericks fu la 25\u00aa nella NBA per la franchigia.\nI Dallas Mavericks arrivarono secondi nella \"Southwest Division\" della \"Western Conference\" con un record di 58-24. Nei play-off vinsero il primo turno con gli Houston Rockets (4-3), perdendo poi la semifinale di conference con i Phoenix Suns (4-2)."}
{"id": "2677364", "revid": "1318658", "url": "https://it.wikipedia.org/wiki?curid=2677364", "title": "Dallas Mavericks 2005-2006", "text": "La stagione 2005-2006 dei Dallas Mavericks fu la 26\u00aa nella NBA per la franchigia.\nI Dallas Mavericks arrivarono secondi nella \"Southwest Division\" della \"Western Conference\" con un record di 60-22. Nei play-off vinsero il primo turno con i Memphis Grizzlies (4-0), la semifinale di conference con i San Antonio Spurs (4-3), la finale di conference con i Phoenix Suns (4-2), perdendo poi la finale NBA con i Miami Heat (4-2)."}
{"id": "2677367", "revid": "305248", "url": "https://it.wikipedia.org/wiki?curid=2677367", "title": "Knight mate chess", "text": ""}
{"id": "2677371", "revid": "11959", "url": "https://it.wikipedia.org/wiki?curid=2677371", "title": "Great Harry", "text": ""}
{"id": "2677373", "revid": "287204", "url": "https://it.wikipedia.org/wiki?curid=2677373", "title": "Jose Barea", "text": ""}
{"id": "2677374", "revid": "287204", "url": "https://it.wikipedia.org/wiki?curid=2677374", "title": "Dallas Mavericks 2006-2007", "text": "La stagione 2006-2007 dei Dallas Mavericks fu la 27\u00aa nella NBA per la franchigia.\nI Dallas Mavericks vinsero la \"Southwest Division\" della \"Western Conference\" con un record di 67-15. Nei play-off persero al primo turno con i Golden State Warriors (4-2)."}
{"id": "2677375", "revid": "767487", "url": "https://it.wikipedia.org/wiki?curid=2677375", "title": "I Will Remember", "text": "I Will Remember \u00e8 una canzone della rock band Toto, primo singolo estratto dall'album Tambu.\nInformazioni.\nScritto da Steve Lukather, questo pezzo \u00e8 uno degli pochi dei Toto a non contenere parti di chitarra: nel brano, infatti, Steve suona la tastiera.\nIl singolo arriva sessantaquattresimo nella Official Singles Chart e ottantaduesimo nella MegaCharts, e si conferma uno dei brani pi\u00f9 ascoltati e di successo della band, godendo tra il 1995 e il 1996 di ampi passaggi in radio.\nIl brano segna anche l'esordio alla batteria di Simon Phillips.\nVideoclip.\nIl video ripercorre una normale giornata in ufficio, focalizzandosi su un impiegato in particolare, che appare tormentato dai ricordi della sua ex-fidanzata. Nel corso del video decide di affrontare il trauma, e per quanto doloroso possa essere, accettare l'avvenuta fine della relazione.\nIl protagonista \u00e8 interpretato da Miguel Ferrer. Inoltre compare nel video Edward James Olmos, famoso per aver interpretato il \"Tenente Martin Castillo\" in Miami Vice e \"Gaff\" in Blade Runner.\nVerso la fine, viene mostrata Jenny Douglas McRae, che per l'album Tambu fu ingaggiata per ricoprire le parti della voce secondaria.\nIl B-side Blackeye.\nLa canzone che appare sul b-side \u00e8 \"Blackeye\", un brano di quasi quattro minuti interamente cantato da Jenny Douglas-McRae.\nEsso verr\u00e0 riproposto come bonus track nelle versioni giapponesi e americane di Tambu."}
{"id": "2677376", "revid": "287204", "url": "https://it.wikipedia.org/wiki?curid=2677376", "title": "Dallas Mavericks 2007-2008", "text": "La stagione 2007-2008 dei Dallas Mavericks fu la 28\u00aa nella NBA per la franchigia.\nI Dallas Mavericks arrivarono quarti nella \"Southwest Division\" della \"Western Conference\" con un record di 51-31. Nei play-off persero al primo turno con i New Orleans Hornets (4-1)."}
{"id": "2677378", "revid": "2043462", "url": "https://it.wikipedia.org/wiki?curid=2677378", "title": "Ordine di San Pietro di Cettigne", "text": "L'Ordine di San Pietro di Cettigne (in montenegrino: \"\u041e\u0440\u0434\u0435\u043d \u0421\u0432\u0435\u0442\u043e\u0433 \u041f\u0435\u0442\u0440\u0430\", Orden Svetog Petra) \u00e8 il primo ordine dinastico della casata dei Petrovi\u0107-Njego\u0161.\nStoria.\nL'Ordine venne introdotto dall'allora principe Nicola I del Montenegro nel 1869, anche se la leggenda lo vuole addirittura risalente al tempo del principe-vescovo (\"Vladika\") Pietro II Petrovi\u0107-Njego\u0161.\nL'Ordine veniva concesso essenzialmente ai membri della famiglia dei Petrovi\u0107-Njego\u0161, ma anche a cittadini stranieri di rilievo ed agli altri capi di stato stranieri o a principi e principesse di case reali non montenegrine.\nL'Ordine trae il proprio nome dal santo patrono della chiesa ortodossa montenegrina, il principe-vescovo (\"Vladika\") Pietro di Cettigne, la persona che effettivamente ridiede piena indipendenza al Montenegro contribuendo alla fondazione del moderno stato.\nCon l'assorbimento del Montenegro nel nuovo stato della Jugoslavia (1918), l'ordine ha comunque continuato ad essere conferito come onorificenza privata in quanto ordine di collazione familiare e non statale.\nGradi.\nL'Ordine comprende la sola classe di Cavaliere/Dama."}
{"id": "2677380", "revid": "149587", "url": "https://it.wikipedia.org/wiki?curid=2677380", "title": "Ordine di San Pietro di Cetinje", "text": ""}
{"id": "2677381", "revid": "287204", "url": "https://it.wikipedia.org/wiki?curid=2677381", "title": "Dallas Mavericks 2008-2009", "text": "La stagione 2008-2009 dei Dallas Mavericks fu la 29\u00aa nella NBA per la franchigia.\nI Dallas Mavericks arrivarono terzi nella \"Southwest Division\" della \"Western Conference\" con un record di 50-32. Nei play-off vinsero il primo turno con i San Antonio Spurs (4-1), perdendo poi la semifinale di conference con i Denver Nuggets (4-1)."}
{"id": "2677382", "revid": "287204", "url": "https://it.wikipedia.org/wiki?curid=2677382", "title": "Charlotte Hornets 1999-2000", "text": "La stagione 1999-2000 dei Charlotte Hornets fu la 12\u00aa nella NBA per la franchigia.\nI Charlotte Hornets arrivarono secondi nella \"Central Division\" della \"Eastern Conference\" con un record di 49-33. Nei play-off persero al primo turno con i Philadelphia 76ers (3-1)."}
{"id": "2677384", "revid": "287204", "url": "https://it.wikipedia.org/wiki?curid=2677384", "title": "Lingue dene-ienisseiane", "text": "Le lingue dene-ienisseiane sono una famiglia linguistica composta dalle lingue ienisseiane della Siberia centrale e le lingue na-dene dell'America settentrionale. Questa famiglia \u00e8 di recente costituzione in quanto emersa a seguiti di studi effettuati in questi ultimi anni come indicato di seguito.\nStoria.\nNel 2008 il professor Edward Vajda, della Western Washington University ha presentato i risultati di uno studio durato 10 anni in cui ha dimostrato che la lingua ket, facente parte delle lingue ienisseiane della Siberia centrale, e le lingue na-dene hanno un antenato in comune.\nLo studio, basato sulla consolidata metodologia linguistica comparativa, \u00e8 stato presentato in un Simposium internazionale tenutosi nel febbraio 2008 a Fairbanks e Anchorage, in Alaska. I risultati dello studio sono stati favorevolmente accolti e condivisi da molti eminenti linguisti presenti al simposium, tra cui Michael Krauss, Jeff Leer, James Kari, e Heinrich Werner, nonch\u00e9 una serie di altri linguisti eminenti, come Bernard Comrie, Johanna Nichols, Victor Golla, Michael Fortescue, Eric Hamp, come indicato nel documento finale redatto alla conclusione del simposium stesso.\nUn'ulteriore conclusione illustrata nel suddetto documento finale \u00e8 che la lingua haida, spesso considerata parte della famiglia ienisseiana, non \u00e8 invece ad esse relativa e va pertanto considerata come lingua isolata.\nClassificazione.\nIn accordo con le risultanze sopra esposte la classificazione delle lingue Den\u00e9-ienisseiane \u00e8 al momento la seguente:"}
{"id": "2677388", "revid": "144796", "url": "https://it.wikipedia.org/wiki?curid=2677388", "title": "Pietro II Petrovi\u0107-Njego\u0161", "text": ""}
{"id": "2677389", "revid": "1048993", "url": "https://it.wikipedia.org/wiki?curid=2677389", "title": "Cesare Lanza", "text": "Nel corso della sua attivit\u00e0, ha assunto e lanciato alcuni giornalisti che sono diventati grandi firme: Massimo Donelli, Ferruccio de Bortoli (al \"Corriere d'Informazione\"), Gian Antonio Stella, Gigi Moncalvo e Edoardo Raspelli.\nBiografia.\nIn giovane et\u00e0 si trasferisce con la famiglia a Genova, dove il padre lavora come funzionario di banca. Pubblica il suo primo articolo nel 1956, a quattordici anni, sul \"Corriere Mercantile\", poi collabora con \"Il Nuovo Cittadino\", quotidiano cattolico genovese. Entrato in contrasto con la famiglia, che gli vuole imporre l'assunzione di un impiego in banca, uno zio risolve la situazione portandolo con s\u00e9 a Cosenza. Qui Lanza frequenta il liceo classico Bernardino Telesio e scrive come corrispondente per il quotidiano romano \"Il Tempo\". La sua firma diventa conosciuta in citt\u00e0; ottiene dal preside del liceo l'autorizzazione a entrare e uscire dall'istituto in deroga all'orario scolastico. Dopo la maturit\u00e0 ritorna a Genova. Scrive per il quotidiano sportivo \"Tuttosport\" e successivamente per \"La Gazzetta dello Sport\".\nNel 1965 viene chiamato al \"Corriere dello Sport\" dal direttore Antonio Ghirelli e si trasferisce a Roma. Si sposa nella capitale con una ragazza di Cosenza. Nell'autunno del 1969 ritorna a Genova, dove \u00e8 assunto da Piero Ottone come caposervizio allo sport nel quotidiano \"Il Secolo XIX\". Nel 1973 fa il suo primo scoop: raccoglie per il settimanale rizzoliano \"Il Mondo\" le esplosive dichiarazioni di Indro Montanelli contro il \"Corriere della Sera\" e la direttrice editoriale, Giulia Maria Crespi. Pubblicata il 18 ottobre 1973, l'intervista causa l'allontanamento dello stesso Montanelli da via Solferino. Nello stesso anno Alessandro Perrone succede ad Ottone alla guida del quotidiano genovese. Il nuovo direttore nomina Lanza (nel frattempo diventato caporedattore) suo vice e gli affida la conduzione del quotidiano. Successivamente, dal 1975 al 1976, Lanza dirige il \"Corriere d'Informazione\". \u00c8 la sua prima direzione. Nel 1976 viene nominato direttore de \"Il Secolo XIX\".\nNel 1978 passa a \"Il Lavoro\" e l'anno successivo dirige il settimanale \"Contro\". Dal 1982 al 1986 \u00e8 ancora direttore de \"Il Lavoro\", poi del milanese \"La Notte\" (1989-1991) e della torinese \"Gazzetta del Piemonte\" nel 1991. A partire dagli anni novanta il suo lavoro si concentra in televisione, come autore di vari programmi e in video, come opinionista. Nel maggio del 2007 ha fondato una rivista di attualit\u00e0 e cultura, \u201cL'attimo fuggente\u201d, \u201cluogo di riferimento e di aggregazione per persone di mente libera\u201d. Ha pubblicato diversi romanzi: il pi\u00f9 noto \u00e8 \"Nen\u00e8\", vincitore del Premio Sila 1976, dal quale \u00e8 stato tratto il \"film omonimo\", diretto da Salvatore Samperi; il pi\u00f9 recente, nel 2008, \"Caldo argento\". \u00c8 considerato tra i maggiori esperti italiani di gioco d'azzardo: sull'argomento Lanza ha pubblicato numerosi libri.\nAutore di \"Domenica in\" dall'edizione del 1999, svolge questa mansione per sette anni consecutivi. Dall'incontro con Paolo Bonolis inizia un sodalizio che lo porta a lavorare, oltre che per il contenitore domenicale, anche per il Festival di Sanremo 2005. Lanza ha dedicato a Bonolis anche un libro. Nel 2005 trasloca con Bonolis dalla Rai a Mediaset, nella stagione 2006/2007 \u00e8 anche capo progetto della nuova \"Buona Domenica\", che raccoglie l'eredit\u00e0 di Maurizio Costanzo ed \u00e8 affidata alla conduzione di Paola Perego.\nNel 2007 ha scritto, prodotto e diretto il suo primo film da regista, \"La perfezionista\". Si definisce un liberale assoluto. Nel 2008 ha fondato a Roma Studio 254, un'accademia di spettacolo e comunicazione, allo scopo di scovare nuovi talenti.\nNella stagione televisiva 2008-2009 Lanza \u00e8 capo-progetto del talk-show di Canale 5 \"Questa domenica\", e autore del reality \"La talpa\" e \"La fattoria\", entrambi condotti da Paola Perego. Sempre nel 2009 \u00e8 autore della 59\u00aa edizione del Festival di Sanremo, condotta da Paolo Bonolis. Nell'autunno del 2009 Lanza scrive la sua prima piece teatrale \u201cVox Populi - La Berlusconeide\u201d. Definito un antidramma, lo show in scena al teatro dei Comici per dieci giornate, . Nella stagione 2009-2010 \u00e8 tra gli autori della 60\u00aa edizione del \u201cFestival di Sanremo, condotto da Antonella Clerici.\nNel 2010 fonda \"Socrate 2000 - Ritorno al merito\", un movimento di opinione aperto a tutti coloro che pensano che in Italia sia indispensabile rilanciare il valore della meritocrazia..\nNel marzo 2011 crea e conduce la trasmissione economica \"Il Gotha - Pagelle e classifiche del mondo economico\" nella quale propone valutazioni dei manager e dei responsabili della comunicazione delle principali aziende e societ\u00e0 presenti in Italia. La trasmissione \u00e8 visibile anche su YouTube.\nNella stagione 2011-2012 \u00e8 impegnato nella realizzazione del programma \"Socrate\", andato in onda in prima serata su Rai 1 il 7 febbraio 2012."}
{"id": "2677390", "revid": "339392", "url": "https://it.wikipedia.org/wiki?curid=2677390", "title": "Siberia centrale", "text": ""}
{"id": "2677393", "revid": "110157", "url": "https://it.wikipedia.org/wiki?curid=2677393", "title": "Straight to Hell (singolo)", "text": "Straight to Hell \u00e8 un brano dei Clash, presente nel loro album \"Combat Rock\". \u00c8 stato pubblicato assieme a \"Should I Stay or Should I Go\" (un \"double A-side single\") il 17 settembre 1982 come 12 pollici e come 45 giri. L'ultimo (il 45 giri) fu pubblicato come \"picture disc\".\nIl brano.\nCome in altri brani dei Clash, il testo di \"Straight to Hell\" parla di ingiustizia. La prima strofa si riferisce alla chiusura delle acciaierie nel nord dell'Inghilterra e all'alienazione subita dagli immigrati, nonostante i loro tentativi di integrarsi nella societ\u00e0 britannica. La seconda strofa si concentra sull'abbandono dei bambini durante la guerra del Vietnam. La terza strofa mette a confronto il sogno americano visto attraverso gli occhi di un bambino americano-asiatico con una visione distopica della realt\u00e0 americana. L'ultima strofa parla della difficile situazione degli immigrati in tutto il mondo. Per i temi trattati nel brano, la canzone \u00e8 diventata uno dei brani pi\u00f9 significativi nella storia dei Clash.\nLa canzone, la cui versione integrale raggiunge la durata di 7 minuti (questa versione pu\u00f2 essere trovata sul box set \"Clash on Broadway\" o sul bootleg \"Rat Patrol from Fort Bragg\"), presenta parti suonate con il violino, cosa che la distingue dalla maggior parte degli altri brani dei Clash."}
{"id": "2677397", "revid": "599013", "url": "https://it.wikipedia.org/wiki?curid=2677397", "title": "Derek Hood", "text": ""}
{"id": "2677398", "revid": "1573940", "url": "https://it.wikipedia.org/wiki?curid=2677398", "title": "Episodi di Shin Chan (1995)", "text": "Questi sono gli episodi mandati in onda nel 1995 della serie anime Shin Chan. Alcuni di questi episodi, quelli che nella lista presentano il titolo italiano, sono arrivati in Italia.\nOgni episodio \u00e8 diviso in mini-episodi della durata di circa 10 minuti l'uno."}
{"id": "2677399", "revid": "729019", "url": "https://it.wikipedia.org/wiki?curid=2677399", "title": "Pensare Oltre", "text": "Pensare oltre \u00e8 una onlus con sede a Milano, che dal 2010 \u00e8 subentrata alla campagna Perch\u00e9 non accada \"mantenendone la mission\".\nPerch\u00e9 non accada era una controversa campagna culturale e sociale che dichiarava come scopo quello di modificare ci\u00f2 che definiva \"la dilagante ed erronea tendenza a identificare arbitrariamente i comportamenti e le difficolt\u00e0 umane come malattie o disturbi\". La campagna prende spunto dalla Sindrome da deficit di attenzione e iperattivit\u00e0 (ADHD) che, secondo i promotori, \u00e8 \"un esempio di una degenerazione culturale che porta ad accettare come scienza solo ci\u00f2 che si adegua ai criteri della stessa\".\nNasce nel 2006 per iniziativa di (in ordine alfabetico): Comitato dei Cittadini per i Diritti Umani (organizzazione legata a Scientology), ASVI onlus (Agenzia per lo svilupp del no profit), Cesvic (Centro per lo sviluppo e la cooparazionwe), World Dance Alliance.\nNel 2009, di questi quattro promotori gli ultimi due non risultano pi\u00f9 presenti, mentre l'Asviv era passata tra i sostenitori. Erano al loro posto subentrati tra i promotori altri soggetti: \"GESEF\" (Associazione Nazionale Genitori separati dai Figli), \"Croce Giallo Azzurra - Volontari del soccorso-protezione civile\" (associazione anch'essa legata a Scientology), \"Primum Non Nocere\" \"Onlus\" e l'associazione \"Istituto di Ricerca di Clinica Psicanalitica \"Scienza della Parola\"\".\nLe cinque associazioni avevano pari diritti e doveri, fra loro \u00e8 stato siglato un accordo che stabilisce ogni dettaglio operativo e impedisce ogni possibile abuso strategico, ideologico o di \"copertura\" a favore di qualsivoglia estranea entit\u00e0 politica, religiosa o altro, sia all'interno che all'esterno.\nNel 2010 la campagna d\u00e0 origine alla onlus Pensare Oltre.\nScopi.\nLa campagna nasce con lo scopo di fornire gli strumenti di valutazione affinch\u00e9 ciascuno possa valutare in modo informato e responsabile se alcuni comportamenti siano o meno specifiche malattie e propone una visione dell'individuo che esprime un elogio della differenza e anche l'apprezzamento dell'infinita complessit\u00e0 umana.\n\"Perch\u00e9 non accada\" punta su un assunto positivo e propositivo sostenendo e promuovendo gli elementi fondamentali della formazione di ogni essere umano e civilt\u00e0: arte, cultura, sport e contatto con la natura che costituiscono la vera ricchezza del vivere, in un percorso verso un \"Rinascimento dell'infanzia\".\nDal testo informativo edito dalla campagna e distribuito in modo massiccio, si evince che due le cose che chiedeva la campagna \"perch\u00e9 non accada\": \nSostenitori esterni.\nLa campagna \"perch\u00e9 non accada\" ha tra i suoi sostenitori numerose personalit\u00e0. Alcuni sono fumettisti: Bruno Bozzetto, autore e animatore, che ha creato per la campagna il video-manifesto; Silver, autore di \"Lupo Alberto\"; Mario Gomboli, autore di \"Diabolik\"; Massimo Bonfatti, illustratore di \"Cattivik\"; Giorgio Cavazzano, autore di \"Martin Myst\u00e8re\"; Ferruccio Alessandri, autore e illustratore; Leonardo Cemak, autore e illustratore; Silvia Jacovitti, figlia del grande Benito Jacovitti; i fratelli di Andrea Pazienza, testimoni dell'eredit\u00e0 del grande Paz; Ro Marcenaro, autore di \"l'asino\" e altri; Luca Enoch, autore di \"Gea\"; Giovanni Gualdoni, sceneggiatore di \"Dylan Dog\"; Fabio Celoni, illustratore di \"Dylan Dog\"; Alfredo Castelli, autore di \"Omino Bufo\" e altri; Alfio Buscaglia, autore de \"I Mostri\".\nAltri personaggi che sostengono la campagna sono: Claudio Abbado, Giovanni Allevi, Cecilia Chailly, Flavio Cucchi, Gustavo Dudamel, Giorgio Gaslini, Andrea Lucchesini, Ennio Morricone, Fabio Vacchi, Fabio Armiliato, Daniela Dess\u00ec, Sonia Dorigo, Mirella Freni, Cecilia Gasdia, Raffaele Paganini, Luciana Savignano, Claudio Baglioni, Angelo Branduardi, Bruno Lauzi, Milva, Annalisa Minetti, Mogol, Anna Oxa, i Pooh, Ennio Rega, Enrico Ruggeri, Simon Luca, Yuri Ckecki, Manuela Di Centa, Alberto Tomba, Virginio Ferrari, Umberto Pellizzari, Alex Zanardi, Luca Barbareschi, Giorgio Faletti, Virna Lisi, Sophia Loren, Mariangela Melato, Sofia Milos (\"CSI Miami\"), Maurizio Nichetti, Elena Sofia Ricci, Michel Altieri, Manuel Frattini, Gabriele La Porta (Direttore Rai Notte), Carlo Nardello (Direttore Marketing RAI), Lamberto Puggelli, Gabriele Salvatores, Luisa Spinatelli, Lina Wertm\u00fcller, Diego Dalla Palma, Randi Ingerman, Giorgio Celiberti, Eugenio Galli, Giulio Menossi (top ten world mosaicist), Antonio Dal Monte, Giovanni Bonadonna, Iginio Straffi (creatore delle Winx).\nPatrocini.\nElenco dei patrocini alla campagna e alle conferenze presentate: Regione Piemonte; Provincia di Torino, Provincia di Asti, Provincia di Imperia, Provincia di Udine, Comune di Roma, Comune di Talmassons, Comune di Bignasco, Comune di Taggia, Comune di Piossasco, Comune di Verona, Comune di Pozzuoli, Citt\u00e0 di Lucca, Citt\u00e0 di Moncalieri, Codacons, Rotary Club Milano Scala, RAI segretariato sociale, Lucca Comics &amp; Games, Badminton Federazione Italiana, Confesercenti di Pordenone.\nDirezione.\nIl taglio culturale della campagna e tutti i suoi contenuti sono affidati unicamente alla sua \"direzione Scientifico-Culturale\", che era costituita da 7 membri:\nRisultati ottenuti.\nA seguito della campagna nel 2007 il Consiglio Regionale della Regione Piemonte ha approvato all'unanimit\u00e0 la legge n. 21 del 6 novembre: \u201cNorme in materia di uso di sostanze psicotrope su bambini e adolescenti\u201d che tutela i bambini dalla somministrazione di test psicopatologici nelle scuole con conseguenti diagnosi e cure.\nLa stessa legge \u00e8 stata approvata anche dalla Provincia Autonoma di Trento.\nIl 4 dicembre 2009 la campagna \"perch\u00e9 non accada\" ha presentato il libro-fumetto \"Disturb\" presso la sede italiana del Parlamento Europeo a Roma nell'ambito della conferenza \"Psicofarmaci e minori, tra abuso e disinformazione\" nell'ambito della quale sono stati presentati i gravi effetti collaterali relativi all'assunzione di psicofarmaci. \"Distub\" ha come scopo di spiegare in modo semplice tematiche complesse.\nLe iniziative di \"perch\u00e9 non accada\".\nAttraverso i progetti editoriali \"perch\u00e9 non accada\" ha perseguito lo scopo di informare milioni di persone su queste tematiche partecipando ad importanti iniziative come la partecipazione alla manifestazione \"Lucca Comics and Games 2008 e 2009\" con l'obiettivo di fornire gli strumenti alle persone per fare scelte consapevoli.\nNel 2006, anno in cui nasce la campagna, sono state distribuite centinaia di migliaia di copie di un opuscolo intitolato \u00abPerch\u00e9 non accada anche in Italia\u00bb. L'opuscolo \u00e8 il manifesto della campagna, anch'esso realizzato grazie al lavoro e alla sensibilit\u00e0 dei grandi artisti. Nel 2006 \u00e8 stato presentato un evento di sensibilizzazione sulla tematica al \"Teatro alla Scala\" di Milano e nel 2007 il Gran Gal\u00e0 presso il \"Teatro dell'Opera di Roma\" con il patrocinio del Comune di Roma al quale sono intervenuti Giovanni Allevi, Daniela Dess\u00ec, Manuel Frattini, Giorgio Gaslini, Mogol, Raffaele Paganini, Pooh, Ron, Luciana Savignano e altri ancora.\nBruno Bozzetto, disegnatore e sceneggiatore, ha realizzato a sostegno dell'iniziativa il video dal titolo \"Il bello della differenza\".\nCritiche.\nLe polemiche e il legame con Scientology.\nLa campagna \"perch\u00e9 non accada\" \u00e8 oggetto di polemiche in relazione al timore che essa possa costituire un mezzo per fare proselitismo in favore di Scientology. Tale timore si fonda sul fatto che uno dei cinque membri del Comitato Promotore \u00e8 il Comitato dei Cittadini per i Diritti Umani (CCDU) e perch\u00e9 tra i promotori \u00e8 presente anche il Dr. Elia Roberto Cestari, direttore scientifico della campagna, scientologo e presidente del Comitato dei Cittadini per i Diritti Umani, nonch\u00e9 ex membro del comitato scientifico della campagna \"gi\u00f9 le mani dai bambini\". Timori di strumentalizzazioni erano anche stati espressi in seno allo stesso comitato \"gi\u00f9 le mani dai bambini\" sia in occasione delle dimissioni di Cestari poco prima che fosse discussa la sua richiesta di espulsione sia quando fu chiesto al comitato di partecipare alla campagna \"perch\u00e9 non accada\".\nIl comitato promotore della campagna \"perch\u00e9 non accada\" si dissocia ufficialmente da ogni tentativo di strumentalizzare la campagna e in data 24 novembre 2009 ha dichiarato: \"Non essendo in grado di controbattere alla argomentazioni scientifiche e culturali della campagna, alcuni cercano di farla apparire in modo distorto, nel tentativo di svilirne i contenuti e l'operato\".\nAltre critiche.\nL'opuscolo \"PsiCosa? PsiCome? ...PsiChi?\" \u00e8 stato criticato sotto diversi aspetti, ad esempio in esso si d\u00e0 l'impressione che psichiatri e psicologi possano fare una diagnosi sulla sola base di un test, cosa che invece \u00e8 assolutamente errata (la diagnosi di DSA si fa solo raccogliendo una vasta pluralit\u00e0 di elementi).\nL'apneista Umberto Pellizzari ha ritirato la propria adesione dopo aver ricevuto informazioni pi\u00f9 complete sulle affermazioni della campagna e sulle posizioni del Ccdu (il suo nome risulta tuttavia ancora sul sito).\nIl GESEF ha collaborato, nel 2009, alla mostra del CCDU denominata \"\"."}
{"id": "2677402", "revid": "599013", "url": "https://it.wikipedia.org/wiki?curid=2677402", "title": "Boet van Dulmen", "text": "Carriera.\nLe sue prime presenze nelle gare del motomondiale risalgono alla stagione 1974 con una MZ nella classe 250, ma ottenne i suoi primi punti iridati in classe 350 guidando una Yamaha nel GP di Finlandia del 1975.\nDopo aver gareggiato la stagione successiva sempre nella classe 350, affiancandola per\u00f2 a partecipazioni anche nella classe inferiore e in quella superiore, dal motomondiale 1977 si dedica pressoch\u00e9 completamente alle competizioni della classe 500, classe in cui sar\u00e0 presente nelle classifiche sino al 1986.\nIn totale ha vinto un gran premio nel 1979 (sempre nel GP di Finlandia dove aveva ottenuto anche i suoi primi punti) e ottenuto 4 piazzamenti sul podio.\nAi suoi risultati in campo internazionale vanno aggiunti anche quattro titoli nazionali nei campionati olandesi di velocit\u00e0.\n\u00c8 deceduto il 16 settembre 2021 in un incidente stradale alla guida di una bicicletta."}
{"id": "2677409", "revid": "79968", "url": "https://it.wikipedia.org/wiki?curid=2677409", "title": "Ordine militare del Sangue di Ges\u00f9 Cristo", "text": "LOrdine militare del Sangue di Ges\u00f9 Cristo (o Ordine del Redentore) fu un ordine cavalleresco del Ducato di Mantova.\nStoria.\nL'Ordine venne istituito a Mantova il 25 maggio 1608 dal duca Vincenzo I Gonzaga, con la divisa: \"Domine probasti me\", o: \"Nihil hoc triste recepto\" nel giorno seguente all'entrata a Mantova degli sposi Francesco IV Gonzaga e Margherita di Savoia. In realt\u00e0 l'idea della fondazione di un ordine cavalleresco era gi\u00e0 maturata nella mente del duca l'anno precedente, ma egli decise di far sanzionare ecclesiasticamente l'ordine dal pontefice Paolo V e perci\u00f2 le pratiche si protrassero sino all'anno successivo.\nJean Hermant d\u00e0, all'interno delle proprie opere, alcuni accenni relativi a tale ordine e lo ricondurrebbe alla reliquia del sangue di Ges\u00f9 conservata presso la Basilica di Sant'Andrea di Mantova. L'ordine infatti ebbe sede nella basilica, dove, dietro l'altare dell'Immacolata, venne ricavata la Sagrestia dei Cavalieri, luogo dove si riunivano.\nI cavalieri giuravano di difendere con le armi la dignit\u00e0 del Papa, la religione cattolica, l'onore delle dame, delle vedove e degli orfani.\nGradi.\nL'Ordine aveva l'unica classe di Cavaliere (che nel corso del secolo di vita dell'onorificenza furono circa 100) che erano limitati a 20 membri, oltre al Gran Maestro, la cui carica coincideva con la persona del duca.\nInsegne.\nLa medaglia dell'Ordine era composta da una croce decussata a smalto rosso scuro bordata di bianco ed accollata tra le braccia da aquile nere. Al centro si trovava un medaglione a smalti raffigurante due putti che sostengono un ostensorio nel quale \u00e8 conservato il Preziosissimo Sangue di Cristo venerato a Mantova.\nIl nastro era rosso bordato di bianco ai lati. Il collare doveva essere restituito alla congregazione dopo la morte del cavaliere insignito.\nLa veste dell'ordine consisteva in un fastoso abito rosso ed in una gorgiera da cerimonia. Essa veniva usata sia in occasione dell'incoronazioni dei nuovi duchi di Mantova, sia nelle cerimonie religiose riguardanti l'Ordine. La veste si completava con un anello a smalto nero con inscritto in oro il motto \"NIHIL HOC TRISTE RECEPTO\".\nInsigniti.\nFurono insigniti 104 cavalieri."}
{"id": "2677411", "revid": "1318658", "url": "https://it.wikipedia.org/wiki?curid=2677411", "title": "Vocale posteriore semichiusa non arrotondata", "text": "La vocale posteriore semichiusa non arrotondata \u00e8 un suono vocalico presente in alcune lingue. \nIl suo simbolo nell'alfabeto fonetico internazionale \u00e8 , chiamato \"corna d\u2019ariete\", e si distingue dal simbolo della consonante fricativa velare sonora, che ha un tratto discendente e nessun uncino sugli apici. \nPrima del 1989, il simbolo per questo suono era , che si differenzia per la parte superiore piatta.\nOccorrenze.\nIn italiano.\nIn italiano standard tale fono non \u00e8 presente.\nIn cinese.\nIn cinese tale fono \u00e8 presente per esempio nella parola \u559d (\"h\u0113\") .\nIn estone.\nIn estone tale fono \u00e8 reso con la grafia ed \u00e8 presente per esempio nella parola \"k\u00f5rv\" .\nIn thailandese.\nIn thailandese tale fono viene rappresentato in 3 maniere diverse a seconda che sia troncato, breve o lungo.\nVocale posteriore media non arrotondata.\nAlcune lingue presentano una vocale posteriore media non arrotondata, distinta sia dalla vocale semichiusa che quella semiaperta. Tuttavia, dato che non si conosce nessuna lingua che distingua tutte e tre le vocali, non c'\u00e8 alcun simbolo IPA separato per la media, e si usa generalmente o, per precisare, si modifica con il simbolo diacritico .\nOccorrenze.\nIn italiano.\nIn italiano tale fono non \u00e8 presente.\nIn bulgaro.\nIn bulgaro tale fono \u00e8 reso con la grafia ed \u00e8 presente per esempio nella parola \"\u043f\u044a\u0442\" \"via, strada\" .\nIn danese.\nIn danese tale fono \u00e8 un allofono di /\u0250/ che in tale lingua \u00e8 reso con la grafia . Si ritrova ad esempio in \"laeger\" \"medico, medici\" .\nIn cinese.\nIn cinese tale fono \u00e8 presente nel dialetto shanghainese, dove tra i locutori pi\u00f9 giovani tende a una dittongazione con /\u026f\u031e\u0308/, formando [\u0264\u031e\u026f\u031e\u0308]. In ogni caso si pu\u00f2 riscontrare nell'ideogramma \u6e20 \"fosso\" .\nIn vietnamita.\nIn vietnamita tale fono \u00e8 un allofono di /\u0264/ nei dialetti di Hanoi. \u00c8 presente ad esempio nella parola \"t\u00f4\" \"foglio\" ."}
{"id": "2677417", "revid": "31886", "url": "https://it.wikipedia.org/wiki?curid=2677417", "title": "Vocale posteriore semichiusa arrotondata", "text": "La vocale posteriore semichiusa arrotondata \u00e8 un suono vocalico usato in alcune lingue. Il suo simbolo nell'Alfabeto fonetico internazionale \u00e8 , e l'equivalente simbolo X-SAMPA \u00e8 o.\nOccorrenze.\nIn italiano.\nIn italiano tale fono \u00e8 reso con la grafia o ed \u00e8 presente per esempio nella parola \"dono . \u00c8 conosciuto come la O chiusa\" in italiano.\nIn francese.\nIn francese tale fono \u00e8 presente per esempio nella parola \"r\u00e9seau\" \"rete\" .\nIn inglese.\nIn alcune variet\u00e0 dell'inglese tale fono \u00e8 presente. Per esempio:\nIn tedesco.\nIn tedesco tale fono \u00e8 presente per esempio nella parola \"Kohl\" \"cavolo\" .\nVocale posteriore media arrotondata.\nMolte lingue come lo spagnolo e il giapponese hanno una vocale posteriore media arrotondata. Comunque, poich\u00e9 nessuna lingua distingue tra una vocale media e una vocale semichiusa o semiaperta, non c'\u00e8 un simbolo IPA per rappresentare la vocale media, e si usa generalmente . Se c'\u00e8 bisogno di precisione, si pu\u00f2 aggiungere un diacritico abbassante: .\nOccorrenze.\nPer semplicit\u00e0 il diacritico abbassante \u00e8 omesso nelle seguenti trascrizioni.\nIn italiano.\nIn italiano standard questo fono ricorre dopo accentati, specialmente in fine di frase, es. . L'uso di un vocoide completamente chiuso [o] in tali parole \u00e8 da considerarsi non-standard, soprattutto se impiegato massicciamente, e caratteristico di varie zone del Nord (per es. Brianza) e del Centro (per es. Lazio; tipicamente romano).\nIn giapponese.\nIn giapponese tale fono \u00e8 presente per esempio nella parola \u65e5\u672c (\"nihon\", 'Giappone') .\nIn rumeno.\nIn rumeno tale fono \u00e8 reso con la grafia ed \u00e8 presente per esempio nella parola \"copil\" \"bambino\" .\nIn spagnolo.\nIn spagnolo tale fono \u00e8 reso con la grafia ed \u00e8 presente per esempio nella parola \"todo\" \"tutto\" ."}
{"id": "2677424", "revid": "2139820", "url": "https://it.wikipedia.org/wiki?curid=2677424", "title": "Antone", "text": "L'antone o scuro (dal longobardo \"skur\", \u2018riparo\u2019) \u00e8 un particolare tipo di schermo per infissi. Insieme alla persiana forma l'insieme delle imposte.\nL'antone \u00e8 un dispositivo complementare al serramento, con un'anta costituita da una superficie continua, formata da elementi posti verticalmente e collegati tra loro.\nPi\u00f9 genericamente, pu\u00f2 essere considerato uno schermo, ossia una parte integrata o integrabile nell'infisso che serve a coprire l'esterno di una finestra, proteggendola da luce, freddo, ecc.\nIl materiale utilizzato comprende solitamente solo legno massello o una combinazione di legno massello e pannelli in multistrato pantografato per esterno. Recentemente anche in alluminio e in PVC.\nA differenza della persiana, lo scuro \u00e8 costituito da un unico pezzo di legno o pi\u00f9 pezzi uniti tra loro senza che la luce filtri da alcuna fessura. Occasionalmente possono trovarsi figure intagliate al centro o incise sulla superficie ma si tratta perlopi\u00f9 di elementi decorativi senza una reale utilit\u00e0.\nL'antone pu\u00f2 essere realizzato:\nL'antone pu\u00f2 essere montato:\nL'antone o scuro si deve distinguere dallo \"scuretto\", che \u00e8 un infisso, generalmente pi\u00f9 piccolo e leggero, con la medesima funzione di oscuramento dalla luce, ma posizionato al di dentro della finestra.\nGli scuri nelle regioni italiane.\nGli scuri sono diffusi in Italia soprattutto nelle regioni nordorientali, come elemento di architettura popolare. Ogni provincia ha un suo stile particolare (per esempio vicentino, veronese, padovano, mantovano, cremonese).\nNel Nord-Ovest, in Liguria, in Toscana e in tutto il centro-sud sono invece pi\u00f9 frequenti le persiane, sebbene talvolta possano trovarsi anche scuri, specie nelle costruzioni rurali, come segno di \"rusticit\u00e0\"."}
{"id": "2677425", "revid": "200568", "url": "https://it.wikipedia.org/wiki?curid=2677425", "title": "Vocale centrale semichiusa arrotondata", "text": "La vocale centrale semichiusa arrotondata \u00e8 un suono vocalico usato in alcune lingue. Il simbolo dell'alfabeto fonetico internazionale (IPA) che rappresenta questo suono \u00e8 , e l'equivalente simbolo X-SAMPA \u00e8 8. Il simbolo IPA \u00e8 una o minuscola barrata e non va confuso con la theta (), che identifica la consonante fricativa dentale sorda. \nAl simbolo di questa vocale pu\u00f2 talvolta essere aggiunto un simbolo diacritico () per indicare la vocale centrale media arrotondata.\nIl carattere viene usato anche in alfabeti derivati da quello latino come il Janalif, ma \u00e8 assegnato ad un suono differente; il carattere \u00e8 inoltre lo stesso che la lettera cirillica \u04e8. Il codice Unicode \u00e8 U+0277"}
{"id": "2677431", "revid": "76963", "url": "https://it.wikipedia.org/wiki?curid=2677431", "title": "David Santillana", "text": " \nBiografia.\nFiglio primogenito di Moses e di Nunes Martinez, la famiglia paterna, di lontana origine iberica e discendente dalla comunit\u00e0 sefardita livornese, era stanziata da pi\u00f9 generazioni in Tunisia. Fu uno dei massimi studiosi di diritto islamico, specialmente della scuola giuridica malikita e sciafeita. Nel 1899 elabor\u00f2 con successo un \"Avant-projet\" per un futuro codice civile e commerciale tunisino, che poi (malgrado la sua origine ebraica) serv\u00ec nel 1906 alla effettiva stesura di quest'ultimo. Suo figlio era lo storico Giorgio De Santillana. \nCos\u00ec come Ignazio Guidi nell'anno accademico 1908-1909, e Carlo Alfonso Nallino e Gerardo Meloni nell'A.A. 1909-1910, tenne corsi (in lingua araba) di diritto islamico, specialmente di orientamento malikita e sciafeita, nonch\u00e9 di Storia della filosofia greca nell'Universit\u00e0 Egiziana del Cairo (all'epoca \"Universit\u00e0 khediviale del Cairo\").\nNel 1913 venne nominato professore della neonata cattedra di \"Diritto musulmano\", all'Universit\u00e0 di Roma.\nCon Ignazio Guidi cur\u00f2 la traduzione dall'arabo del \"Mukhta\u1e63ar\" (Compendio) del malikita Khalil ibn Ishaq e scrisse i due volumi delle \"Istituzioni di diritto malikita, con riferimento anche al sistema sciafiita\", editi dall'Istituto per l'Oriente di Roma nel 1926.\nNel 1920 fu nominato Socio corrispondente dell'Accademia Nazionale dei Lincei.\nTra i suoi allievi va ricordato Antonio d'Emilia, maestro a sua volta di Francesco Castro; suo figlio Giorgio fu docente di \"Storia della scienza\" nel Massachusetts Institute of Technology di Cambridge (Massachusetts, USA).\nLa sua attivit\u00e0 non fu solo accademica, dal momento che esercit\u00f2 con successo l'avvocatura, sia in Italia, sia nel Regno Unito."}
{"id": "2677432", "revid": "413500", "url": "https://it.wikipedia.org/wiki?curid=2677432", "title": "Santa Lucia di Montereale", "text": ""}
{"id": "2677438", "revid": "2055319", "url": "https://it.wikipedia.org/wiki?curid=2677438", "title": "Vocale anteriore aperta non arrotondata", "text": "La vocale anteriore aperta non arrotondata \u00e8 un suono vocalico usato in alcune lingue. Il suo simbolo nell'Alfabeto fonetico internazionale \u00e8 , e l'equivalente simbolo X-SAMPA \u00e8 a. \nQuesto simbolo \u00e8 spesso usato per rappresentare una vocale centrale aperta non arrotondata. Poich\u00e9 in nessuna lingua \u00e8 presente una distinzione tra una vocale centrale aperta e una vocale anteriore aperta, un simbolo diverso non \u00e8 necessario. Se ce n'\u00e8 bisogno, si pu\u00f2 specificare la vocale centrale con il diacritico di centralizzazione, .\nOccorrenze.\nIn italiano.\nIn italiano tale fono \u00e8 centrale e non anteriore, ed \u00e8 rappresentato con la grafia ed \u00e8 presente per esempio nella parola \"carta\" .\nIn francese.\nIn francese tale fono \u00e8 rappresentato con la grafia ed \u00e8 presente per esempio nella parola \"patte\" \"zampa\" .\nIn inglese.\nIn inglese britannico tale fono \u00e8 rappresentato con la grafia (il vice-versa non \u00e8 necessariamente vero) ed \u00e8 presente per esempio nella parola \"cat\" \"gatto\" .\nIn spagnolo.\nIn spagnolo tale fono \u00e8 rappresentato con la grafia ed \u00e8 presente per esempio nella parola \"casa\" \"casa\" .\nIn tedesco.\nIn tedesco tale fono \u00e8 rappresentato con la grafia ed \u00e8 presente per esempio nella parola \"Rat\" \"consiglio\" .\nIn ungherese.\nIn ungherese tale fono \u00e8 reso con la grafia ed \u00e8 presente per esempio nella parola \"k\u00e1ka\" \"giunco\" ."}
{"id": "2677443", "revid": "729019", "url": "https://it.wikipedia.org/wiki?curid=2677443", "title": "Ictus (metrica)", "text": "L'ictus (latino \"ictus\", \"icere\", 'colpire', 'percuotere') \u00e8, nella metrica classica, l'atto del battere il piede, la mano o la bacchetta del direttore d'orchestra per scandire e quindi avviare il ritmo poetico.\nCi giunge da Orazio la testimonianza di quanto detto sopra nella sua opera \"Carmina\" dove scrive: \u00ab\"Lesbium servate pedem meique|pollicis ictum\"\u00bb (\"rispettate questo ritmo di Lesbo al battito della mia mano\").\nSe in epoca classica l\"'ictus\" (colpo) corrispondeva alla battuta d'avvio data dalla bacchetta o da un equivalente appartenente al corpo umano, a partire dal II secolo l'ictus inizi\u00f2 ad essere collegato alla voce e ad indicare l'arsi, cio\u00e8 il tempo forte e accentato.\nNella metrica moderna, si usa quest'ultima accezione per distinguere l'accento metrico da quello grammaticale che non necessariamente coincidono."}
{"id": "2677445", "revid": "196390", "url": "https://it.wikipedia.org/wiki?curid=2677445", "title": "Chiesa di Saint-Trophime", "text": ""}
{"id": "2677446", "revid": "486946", "url": "https://it.wikipedia.org/wiki?curid=2677446", "title": "Wembley Stadium (vecchio)", "text": ""}
{"id": "2677451", "revid": "1803", "url": "https://it.wikipedia.org/wiki?curid=2677451", "title": "Grido di guerra", "text": ""}
{"id": "2677457", "revid": "196390", "url": "https://it.wikipedia.org/wiki?curid=2677457", "title": "Chiesa di Saint-B\u00e9nigne", "text": ""}
{"id": "2677460", "revid": "1573940", "url": "https://it.wikipedia.org/wiki?curid=2677460", "title": "Skanda Pur\u0101\u1e47a", "text": "Lo Skanda Purana \u00e8 il pi\u00f9 vasto tra i diciotto Pur\u0101\u1e47a principali, i \"Mah\u0101 Pur\u0101\u1e47a\". Il testo \u00e8 dedicato principalmente alla vita e alle opere di Karttikeya (chiamato anche Skanda o Murugan), figlio di Shiva e Parvati. Contiene anche una serie di leggende su Shiva, e sui luoghi santi a lui collegati. Questo Mahapurana \u00e8 stato recitato da Skanda, ed \u00e8 disponibile in documenti separati, a volte troppo frammentati. \nContenuti.\nTradizionalmente l'intero corpo dei testi, che sono considerati parte dello Skanda Purana, si raggruppa in due modi. Secondo un uso, questi sarebbero riuniti in sei sa\u1e43hit\u0101, ognuno dei quali consiste in molti khanda. Secondo l'altra tradizione invece, i testi andrebbero raggruppati in sette khanda. Le edizioni attualmente reperibili del libro sono pubblicate dalla Bangabesi Press di Calcutta, dalla Shri Venkateshvara Press di Bombay, e dalla N.K. Press di Lucknow; ognuna di queste edizioni segue la seconda categorizzazione. I sette khanda sono: \"Mahe\u015bvara\", \"Vi\u1e63\u1e47u\" o \"Vai\u1e63\u1e47ava\", \"Brahma\", \"K\u0101\u015b\u012b\", \"\u0100vantya\", \"N\u0101gara\" e \"Prabh\u0101sa\". Nel periodo 1999-2003 \u00e8 stata pubblicata una traduzione inglese del testo dalla Motilal Banarsidass di Nuova Delhi, composta da venti volumi. Anche tale versione segue la seconda categorizzazione."}
{"id": "2677462", "revid": "2120603", "url": "https://it.wikipedia.org/wiki?curid=2677462", "title": "Ordine di Michele il Coraggioso", "text": "L'Ordine di Michele il Coraggioso \u00e8 un ordine cavalleresco della Romania, gi\u00e0 parte del sistema di onorificenze del Regno di Romania.\nStoria.\nL'Ordine venne istituito da re Ferdinando I di Romania il 26 settembre 1916, durante le prime fasi della campagna rumena della Prima guerra mondiale, e venne nuovamente concesso durante la Seconda guerra mondiale come ordine militare.\nL'onorificenza, che veniva concessa singolarmente o per reparti militari, prendeva il proprio nome da Michele il Coraggioso (\"Mihai Viteazul\"), principe di Valacchia della fine del XVI secolo.\nDalla fine della monarchia rumena nel 1947 l'Ordine \u00e8 stato soppresso. \u00c8 stato ripristinato nel 2000 come onorificenza in tempo di guerra, ma pu\u00f2 essere concessa anche in tempo di pace a militari che hanno partecipato ad operazioni ad alto rischio nell'ambito di una forza multinazionale.\nClassi.\nL'Ordine dispone delle seguenti di benemerenza:\nInsegne.\nIl \"nastro\" \u00e8 rosso scuro con due strisce dorate sui bordi.\nInsigniti notabili.\nDurante la Seconda Guerra mondiale molte di queste decorazioni vennero concesse a membri dell'Asse, alleato con la Romania:"}
{"id": "2677463", "revid": "599013", "url": "https://it.wikipedia.org/wiki?curid=2677463", "title": "Cees van Dongen", "text": "Carriera.\nLe sue prime presenza negli albi d'oro del motomondiale risalgono al motomondiale 1961, anno in cui termin\u00f2 al tredicesimo posto il GP di casa in 125.\nSar\u00e0 quella la categoria in cui da quel momento garegger\u00e0 per molte stagioni; nella maggior parte dei casi utilizzer\u00e0 motociclette Kreidler.\nNel motomondiale 1967 comincia a guadagnare i primi punti iridati anche nella classe 125 in sella ad una Honda per poi passare, nel 1969, alla guida di una Suzuki; sar\u00e0 quest'anno quello che vede arrivare il suo primo e unico successo in un gran premio, il GP di Spagna. Anche per il resto della stagione guadagner\u00e0 buoni risultati, tanto da arrivare al 3\u00ba posto finale nella classifica generale.\nPi\u00f9 sporadiche le sue apparizioni in 250, classe nella quale raccolse punti solo nella stagione 1970, in sella ad una Yamaha.\nIn ambito nazionale ha vinto per 14 volte il titolo di campione olandese. Le sue ultime apparizioni a livello iridato furono nel 1980, all'et\u00e0 di 48 anni. \u00c8 morto a 79 anni nel 2011."}
{"id": "2677464", "revid": "124103483", "url": "https://it.wikipedia.org/wiki?curid=2677464", "title": "Volfango De Biasi", "text": "Biografia.\nDopo la laurea in Lettere moderne alla Sapienza - Universit\u00e0 di Roma (tesi sugli archetipi junghiani nel cinema noir), studia recitazione fra Parigi e Los Angeles. Inizia la propria carriera nel mondo del cinema dirigendo un segmento del film a episodi \"Esercizi di stile\", del 1996, intitolato \"Senza uscita\". Dopo aver diretto alcuni cortometraggi, video musicali e documentari tra cui \"Matti per il calcio\" nel 2004, nel 2007 dirige il film con Nicolas Vaporidis e Cristiana Capotondi, \"Come tu mi vuoi\". Nel 2008 scrive e dirige il documentario \"Solo amore\". Nel 2009, dirige nuovamente Nicolas Vaporidis nel film \"Iago\". Nel 2010 \u00e8 sceneggiatore del pluripremiato \"Venti sigarette\". Nel 2012 scrive \"Colpi di fulmine\" e nel 2013 \"Colpi di fortuna\" per la regia di Neri Parenti, entrambi vincitori del Biglietto d'oro. Tra il 2014 e il 2016 scrive e dirige una trilogia natalizia: \"Un Natale stupefacente\", \"Natale col boss\", candidato al Nastro d'argento per la migliore commedia 2015 e \"Natale a Londra - Dio salvi la Regina\" tutti con Lillo &amp; Greg. Nel 2016 presenta alla Festa del Cinema di Roma \"Crazy for Football\" e con lo stesso vince il David di Donatello e la Menzione Speciale al Nastro d'argento per il miglior documentario 2017; nel 2021 diriger\u00e0 l'omonimo film per la Rai con protagonisti Pietro Castellitto, Max Tortora e Massimo Ghini. Nel 2018 scrive e dirige \"Nessuno come noi\" tratto dal romanzo di Luca Bianchini. Nel 2019 scrive e dirige \"L'agenzia dei bugiardi\"\nNel 2004 De Biasi ha anche lavorato come attore nel film \"Movimenti\" e nel 2016 nel mockumentary \"Grazie al Klaus\". Ha insegnato sceneggiatura presso l'universit\u00e0 La Sapienza e l'Istituto Europeo di Design."}
{"id": "2677466", "revid": "767487", "url": "https://it.wikipedia.org/wiki?curid=2677466", "title": "Lawrence Rooke", "text": "Fu tra i fondatori della Royal Society sebbene sia morto prima di poterla vedere ufficialmente costituita. Gli sono stati dedicati i Montes Rook sulla Luna.\nBiografia.\nDiscendente tramite il ramo materno da Lancelot Andrewes, studi\u00f2 all'Eton College e al King's College di Cambridge dove si laure\u00f2 nel 1647. Interrotta per motivi di salute la carriera universitaria, torn\u00f2 nel 1650 come studente al Wadham College di Oxford dove ebbe l'opportunit\u00e0 di lavorare al fianco di John Wilkins e Seth Ward. Dal 1652 ricopr\u00ec il ruolo di professore di astronomia al Gresham College, per poi passare nel 1657 alla cattedra di geometria.\nI suoi studi sulla longitudine e le lune gioviane furono pubblicati postumi. Fu anche l'autore delle istruzioni, apparse in una delle prime pubblicazioni della Royal Society, sulle corrette modalit\u00e0 per le osservazioni celesti per naviganti e viaggiatori."}
{"id": "2677479", "revid": "1543377", "url": "https://it.wikipedia.org/wiki?curid=2677479", "title": "Alfa Romeo 164 Q4 Italdesign Scighera", "text": "L'Alfa Romeo Scighera \u00e8 una concept car realizzata da Italdesign Giugiaro nel 1997. \"Scighera\" \u00e8 una parola del dialetto milanese, che significa \"nebbia\".\nStoria.\nLa Scighera \u00e8 una coup\u00e9 a due posti. Deriva dall'Alfa Romeo 164, e ha la carrozzeria e la struttura del telaio in alluminio e fibra di carbonio. \u00c8 mossa da un motore Alfa Romeo biturbo V6 da 2959 cm\u00b3 di cilindrata, con un'accelerazione da 0 a 100 km/h in 3,7 secondi. Ha una potenza di 400 hp a 7500 giri al minuto che permetteva alla vettura di raggiungere la velocit\u00e0 massima di 299 km/h. Monta un motore centrale con trazione integrale; quest'ultima deriva dall'Alfa Romeo 155. Il cambio \u00e8 a sei rapporti manuale.\nL'Italdesign consider\u00f2 anche la possibilit\u00e0 di una produzione della Scighera su piccola scala, ma gli intenti non ebbero seguito."}
{"id": "2677484", "revid": "196390", "url": "https://it.wikipedia.org/wiki?curid=2677484", "title": "Motore in CC", "text": ""}
{"id": "2677498", "revid": "287204", "url": "https://it.wikipedia.org/wiki?curid=2677498", "title": "Divisione di Nanded", "text": "La divisione di Nanded \u00e8 una divisione dello stato federato indiano del Maharashtra, di 7.424.221 abitanti. Il suo capoluogo \u00e8 Nanded.\nLa divisione di Nanded comprende i distretti di Hingoli, Latur, Nanded e Parbhani. La divisione \u00e8 stata creata il 5 gennaio 2009 separando tali distretti dalla divisione di Aurangabad e la decisione \u00e8 stata presa per diversi motivi: uno \u00e8 che la vecchia divisione era troppo grande, un altro che i territori andati a formare la divisione di Nanded sono molto popolati, quasi cinque milioni di persone considerando l'insieme dei soli distretti di Latur e Nanded, e infine che i capoluoghi di questi distretti si trovano a oltre 200 chilometri da Aurangabad. Come risarcimento per la perdita di questi territori, lo Stato ha garantito al commissario divisionale di Aurangabad un \"risarcimento\" di 1 \"crore\" (dieci milioni) di rupie."}
{"id": "2677500", "revid": "2130303", "url": "https://it.wikipedia.org/wiki?curid=2677500", "title": "Rotonda di Mosta", "text": "La Rotonda di Santa Maria Assunta (conosciuta anche come Rotonda di Mosta) \u00e8 una chiesa della cittadina maltese di Mosta.\nStoria.\nFu costruita nel XIX secolo sul sito di una chiesa precedente, su progetto dall'architetto Giorgio Grognet de Vass\u00e9. La sua cupola \u00e8, con un diametro di 37 metri, la quarta pi\u00f9 grande d'Europa e la nona pi\u00f9 grande del mondo.\nAd ispirare Grognet fu il Pantheon di Roma. La costruzione ebbe inizio nel maggio 1833 e fu completata nel 1860. La chiesa originaria fu lasciata al suo posto, mentre la Rotonda veniva edificata intorno ad essa, permettendo alla popolazione locale di avere un luogo di culto mentre la nuova chiesa era in costruzione.\nDurante la II guerra mondiale, nel corso di un'incursione aerea pomeridiana, una bomba da 200\u00a0kg fu sganciata da un aeromobile della Luftwaffe, trafiggendo la cupola e cadendo fra pi\u00f9 di 300 fedeli in attesa della prima messa serale; l'ordigno tuttavia non esplose. Un modello che la riproduce \u00e8 ora in mostra all'interno della Rotonda, sotto una scritta in maltese che recita \"Il-Miraklu tal-Bomba, 9 ta' April 1942\", che in italiano si traduce ne \"Il Miracolo della Bomba, 9 aprile 1942\" (quest'ultima \u00e8 la data esatta dell'evento).\nUna versione della storia afferma che, dopo l'apertura della bomba, venne accertato che essa era riempita di sabbia anzich\u00e9 del suo carico esplosivo e recava una nota scritta che portava i \"saluti da Pilsen\" da parte dei lavoratori della \u0160koda, fabbrica della Cecoslovacchia occupata dai nazisti (e allora conosciuta come Protettorato di Boemia e Moravia), che avevano sabotato la produzione."}
{"id": "2677501", "revid": "767487", "url": "https://it.wikipedia.org/wiki?curid=2677501", "title": "Il museo dell'innocenza", "text": "Il museo dell'innocenza \u00e8 un romanzo dello scrittore turco premio Nobel Orhan Pamuk.\nTrama.\nIl romanzo racconta la storia d'amore di un ricco giovane, Kemal, che sacrifica tutta la sua vita, dal matrimonio con la precedente ragazza fino alla carriera imprenditoriale, dagli amici alla propria reputazione pubblica, per amore della splendida Fusun.\nTutta l'opera ha come sfondo Istanbul, citt\u00e0 natale dell'autore, con i mutamenti culturali e politici che caratterizzano la Turchia degli anni settanta e ottanta."}
{"id": "2677502", "revid": "116359441", "url": "https://it.wikipedia.org/wiki?curid=2677502", "title": "Pietro Ferreira", "text": "Tenente di fanteria e poi comandante di divisione nella Resistenza, fu insignito della Medaglia d'oro al valor militare alla memoria.\nBiografia.\nPietro Ferreira, nome di battaglia \"Pedro\", allo scoppio della Seconda guerra mondiale si arruol\u00f2 come volontario e frequent\u00f2 la scuola allievi ufficiali di Moncalieri. Ad ottobre 1941 inizi\u00f2 l'Accademia Militare di Modena, al termine della quale, nei primi mesi del 1943, partecip\u00f2 alle operazioni di guerra in Dalmazia come sottotenente di fanteria in servizio permanente effettivo.\nDopo l'armistizio dell'8 settembre 1943, da Spalato si mosse verso il Friuli, entrando nelle formazioni partigiane.\nPass\u00f2 poi in Piemonte, entrando nella brigata di Giustizia e Libert\u00e0 \u00abItalia Libera\u00bb sotto il comando di Tancredi Duccio Galimberti, operando a Cuneo e in Valle Grana. Dalla 1\u00aa Divisione Alpina GL, nelle Valli di Lanzo, si trasfer\u00ec poi in Valle d'Aosta, organizzando, nella valle di Champorcher, le Brigate Mazzini, che furono il nucleo da cui si form\u00f2 la 7\u00aa Divisione Alpina GL che Ferreira comand\u00f2 tra il Canavese e la Valle d'Aosta.\nL'8 agosto 1944 fu catturato dai nazifascisti a Torino, ma riusc\u00ec ad ottenere la libert\u00e0 grazie ad uno scambio di prigionieri.\nIl 31 dicembre 1944 cadde nuovamente in mano nemica a causa di un tranello tesogli a Milano da un finto finanziatore della Resistenza, che lo fece arrestare dai fascisti.\nPortato a Torino, fu processato dal \"Tribunale contro la guerriglia\" il 22 gennaio 1945 e condannato a morte; la fucilazione fu eseguita il 23 gennaio 1945 nel Poligono Nazionale del Martinetto di Torino da un plotone della Guardia Nazionale Repubblicana.\nInsieme a Pietro Ferreira furono fucilati Orazio Barbero, Bruno Cibrario \"Nebiolo\", Dino Del Col, Amerigo Du\u00f2, Enrico Martino, Ulisse Mesi, Luigi Migliavacca, Giovanni Moncalero e Battista Zumaglino.\nGli fu conferita la Medaglia d'oro al valor militare alla memoria."}
{"id": "2677508", "revid": "648716", "url": "https://it.wikipedia.org/wiki?curid=2677508", "title": "38P/Stephan-Oterma", "text": "38P/Stephan-Oterma, indicata anche come cometa Stephan-Oterma, \u00e8 una cometa periodica del Sistema solare, appartenente alla famiglia cometaria di Halley.\nStoria osservativa.\n\u00c8 stata scoperta dall'astronomo J\u00e9r\u00f4me Eug\u00e8ne Coggia il 22 gennaio 1867 dall'Osservatorio di Marsiglia, che pens\u00f2 di aver trovato una nebulosa ancora non classificata. A causa di cattive condizioni atmosferiche non pot\u00e9 continuare le osservazioni che furono riprese da \u00c9douard Stephan due giorni dopo. Stephan not\u00f2 che l'oggetto si era spostato e comunic\u00f2 l'avvenuta scoperta. Poich\u00e9 non menzion\u00f2 nel telegramma il nome di Coggia, alla cometa venne assegnato il suo nome.\nSi segnala inoltre la scoperta indipendente di Ernst Tempel, che individu\u00f2 la cometa il 28 gennaio nei pressi della stella .\nLudwig Becker ne calcol\u00f2 un'orbita definitiva nel 1891 e ne predisse il ritorno tra il 1902 ed il 1912. La cometa, tuttavia, non fu osservata.\nFu riscoperta da Liisi Oterma il 6 novembre 1942. Fred L. Whipple ne calcol\u00f2 un'orbita e propose l'identificazione con la Cometa Stephan del 1867. Tale informazione permise di stimare il periodo orbitale tra i 38,84 e 38,88 anni.\nLa successiva apparizione fu predetta con successo da D. K. Yeomans. La cometa fu recuperata il 13 giugno 1980 da H.-E. Schuster dell'European Southern Observatory.\nOrbita.\nLa Cometa Stephan-Oterma percorre un'orbita con elevata eccentricit\u00e0, inclinata di circa 18\u00b0 rispetto al piano dell'eclittica. L'afelio, esterno all'orbita di Urano, \u00e8 a 20,92\u00a0UA dal Sole; il perielio, prossimo all'orbita di Marte, \u00e8 a 1,57\u00a0UA dal Sole. La cometa completa un'orbita in circa 37,72 anni.\nDurante i ritorni favorevoli, la minima distanza tra la cometa e la Terra, sempre superiore alle 0,5 unit\u00e0 astronomiche, \u00e8 raggiunta in prossimit\u00e0 del perielio. L'orbita percorsa porta la cometa ad avere incontri ravvicinati con i giganti gassosi, Giove, Saturno ed Urano, alcuni dei quali previsti per i prossimi secoli.\nSi prevede che alla cometa sia associato uno sciame meteorico osservabile nei cieli di Marte."}
{"id": "2677510", "revid": "161273", "url": "https://it.wikipedia.org/wiki?curid=2677510", "title": "Cometa Stephan-Oterma", "text": ""}
{"id": "2677513", "revid": "104265", "url": "https://it.wikipedia.org/wiki?curid=2677513", "title": "Albo d'oro del motociclismo", "text": "Termine generico che pu\u00f2 riferirsi all'Albo d'oro di varie competizioni motociclistiche quali:"}
{"id": "2677526", "revid": "287204", "url": "https://it.wikipedia.org/wiki?curid=2677526", "title": "Laccio emostatico di emergenza", "text": ""}
{"id": "2677528", "revid": "219355", "url": "https://it.wikipedia.org/wiki?curid=2677528", "title": "MS-MS", "text": ""}
{"id": "2677529", "revid": "339392", "url": "https://it.wikipedia.org/wiki?curid=2677529", "title": "Emergency tourniquet", "text": ""}
{"id": "2677530", "revid": "219355", "url": "https://it.wikipedia.org/wiki?curid=2677530", "title": "MS tandem", "text": ""}
{"id": "2677531", "revid": "339392", "url": "https://it.wikipedia.org/wiki?curid=2677531", "title": "Laccio emostatico d'emergenza", "text": ""}
{"id": "2677532", "revid": "1305772", "url": "https://it.wikipedia.org/wiki?curid=2677532", "title": "Ranrapalca", "text": "Il Ranrapalca (quechua Ranrapallqa) \u00e8 una montagna della Cordillera Blanca (Ande) alta 6.162 m. \u00c8 situata in Per\u00f9, nel dipartimento di Ancash.\nIl suo nome deriva dalle parole quechua \"ranra\" (terreno pietroso, pietra) e \"pallqa\" (biforcazione, divisione in due). Fa riferimento ai due picchi sommitali che si vedono da alcuni angoli. \u00c8 una delle montagne pi\u00f9 suggestive che si possono vedere da Huaraz.\nLa sua prima salita \u00e8 stata effettuata il 25 giugno 1939 per la cresta nord-est dalla spedizione guidata dal Dr. Hans Kinzl. Sono giunti in cima Walter Brecht, Siegfried Rohrer, Karl Schmid e Hans Schweizer)"}
{"id": "2677533", "revid": "838137", "url": "https://it.wikipedia.org/wiki?curid=2677533", "title": "Pok\u00e9mon - Oltre i cieli dell'avventura", "text": ""}
{"id": "2677534", "revid": "219355", "url": "https://it.wikipedia.org/wiki?curid=2677534", "title": "MS/MS", "text": ""}
{"id": "2677536", "revid": "838137", "url": "https://it.wikipedia.org/wiki?curid=2677536", "title": "Always Pok\u00e9mon", "text": ""}
{"id": "2677543", "revid": "125311311", "url": "https://it.wikipedia.org/wiki?curid=2677543", "title": "Provincia di Bergamo (Lombardo-Veneto)", "text": "La provincia di Bergamo era una provincia del Regno Lombardo-Veneto, istituita nel 1815 ed esistita dal 1816 al 1859.\nCapoluogo era la citt\u00e0 di Bergamo.\nOrgani.\nCome tutte le province del Regno, anche Bergamo era guidata da un Regio Delegato di nomina imperiale, aiutato da un'Imperial Regia Delegazione Provinciale che si occupava dei vari settori dell'amministrazione pubblica. A rappresentare le classi agiate vi era una Congregazione Provinciale nominata dal Governo su proposta della Congregazione Centrale, e composta da tre nobili e tre possidenti della provincia, pi\u00f9 un borghese del capoluogo e pi\u00f9 il Regio Delegato che la presiedeva.\nStoria.\nLa provincia fu creata nel 1816 all'atto della costituzione del Regno Lombardo-Veneto, succedendo al dipartimento del Serio di epoca napoleonica.\nSuddivisione amministrativa all'atto dell'istituzione (1816).\nAll'atto dell'istituzione, la provincia era divisa in 18 distretti:\nPassaggio al Regno di Sardegna (1859).\nNel 1859, in seguito alla seconda guerra d'indipendenza, la Pace di Zurigo dispose l'annessione della Lombardia (esclusa Mantova e gran parte della sua provincia) al Regno di Sardegna.\nIl governo sardo eman\u00f2 il Decreto Rattazzi, che ridisegnava la suddivisione amministrativa del regno. La provincia di Bergamo fu ridotta, con il passaggio della gran parte della Val Camonica alla provincia di Brescia, nella quale costitu\u00ec il circondario di Breno."}
{"id": "2677545", "revid": "287204", "url": "https://it.wikipedia.org/wiki?curid=2677545", "title": "Pok\u00e9mon Advanced", "text": ""}
{"id": "2677549", "revid": "219355", "url": "https://it.wikipedia.org/wiki?curid=2677549", "title": "Tandem mass spectrometry", "text": ""}
{"id": "2677555", "revid": "1543377", "url": "https://it.wikipedia.org/wiki?curid=2677555", "title": "Agenzia nazionale di valutazione del sistema universitario e della ricerca", "text": "L'Agenzia nazionale di valutazione del sistema universitario e della ricerca (in acronimo ANVUR) \u00e8 un ente pubblico della Repubblica Italiana, vigilato dal Ministero dell'istruzione, dell'universit\u00e0 e della ricerca (MIUR). L'ente, istituito nel 2006 con sede a Roma, si occupa della valutazione dell'attivit\u00e0 delle universit\u00e0 in Italia.\nStoria.\nPrima della creazione dell'agenzia, la legge finanziaria per il 1994 (Legge 24 dicembre 1993, n. 537) promulgata durante il governo Ciampi, aveva introdotto la \u201cfunzione valutativa\u201d e disposto la creazione dell\u2019\"Osservatorio per la valutazione del sistema universitario\" quale organo tecnico del Ministero competente (ma composto da esperti esterni) incaricato soprattutto di dare una valutazione a livello centrale delle relazioni dei nuclei di valutazione interna. Nell'idea della creazione dell'Osservatorio si coglie la prima tematizzazione di una questione che risulta fondamentale per il disegno complessivo della valutazione di un sistema universitario, e cio\u00e8 la distinzione di ruoli e di funzioni fra una \u201cvalutazione interna\u201d, o \u201cautovalutazione\u201d nelle singole Universit\u00e0, e una \u201cvalutazione esterna\u201d, in questo caso a opera di un organo di consulenza ministeriale, e la loro reciproca relazione.\nNel febbraio 2006 viene presentato al Senato un disegno di legge d'iniziativa permanente volto a costituire una \u201cAutorit\u00e0 per la valutazione del sistema delle universit\u00e0 e della ricerca\u201d. Primo firmatario della proposta di legge \u00e8 il senatore Luciano Modica, che nella successiva legislatura diviene sottosegretario con delega all'Universit\u00e0. Tuttavia, la proposta di creare un'autorit\u00e0 amministrativa indipendente tale rimase: il nuovo organo centrale di valutazione prese la forma di una agenzia ministeriale.\nIn seguito furono istituiti il Comitato di indirizzo per la valutazione della ricerca (CIVR), nel 1998, e il Comitato nazionale per la valutazione del sistema universitario (CNVSU), nel 1999, quest'ultimo concepito come \u201csuccessore\u201d dell'Osservatorio, e insediato in tale nuova veste il 19 marzo 2000. Anche questi due organismi avevano lo stato giuridico di comitati di esperti (tipicamente professori universitari, peraltro) di nomina ministeriale, e anch'essi erano istituiti per legge. L'ANVUR ha di fatto rimpiazzato questi due enti, assumendo le loro funzioni oltre a un certo numero di compiti ulteriori.\nL'ANVUR \u00e8 stata costituita ai sensi dell'art.2, comma 138, del decreto legge 3 ottobre 2006, n. 262, convertito, con modificazioni, dalla legge 24 novembre 2006, n. 286. Il decreto in parola era collegato alla legge finanziaria per il 2007 (secondo Governo Prodi, con Ministro dell'Universit\u00e0 e della Ricerca Fabio Mussi), e demandava la definizione della struttura e del funzionamento dell'Agenzia ad un regolamento di delegificazione, da emanarsi ai sensi dell'articolo 17, comma 2, della legge 23 agosto 1988, n. 400.\nIl lavoro di redazione del Regolamento, guidato dal Sottosegretario con delega all'Universit\u00e0 Luciano Modica e comprendente alcune consultazioni informali con le parti interessate, condusse alla stesura di una versione preliminare, adottata dal Consiglio dei Ministri il 5 aprile 2007. Il passaggio al Consiglio di Stato e l'acquisizione del parere delle competenti Commissioni parlamentari (tappe previste dall'iter normativo) caratterizzarono, attraverso la considerazione delle osservazioni ivi formulate, la fase di rifinitura del testo, poi approvato dal Consiglio dei Ministri il 28 dicembre 2007. Ottenuta la firma del Presidente della Repubblica il 21 febbraio 2008 e la successiva registrazione da parte della Corte dei Conti il 21 marzo, segu\u00ec la pubblicazione in G.U. il 9 aprile. La situazione politica si era nel frattempo modificata a causa della caduta del Governo e della convocazione di elezioni anticipate.\nCon l'entrata in carica del governo Berlusconi IV, e del nuovo Ministro dell'Istruzione, dell'Universit\u00e0 e della Ricerca Mariastella Gelmini, i diversi orientamenti politici in materia di valutazione del sistema universitario e della ricerca si concretizzarono nella richiesta da parte del Ministro di una modifica del Regolamento dell'Agenzia, sul quale, peraltro, pendeva anche la non piena soddisfazione di una osservazione del Consiglio di Stato in tema di definizione della organizzazione funzionale degli uffici.\nMessa al lavoro una commissione di esperti ed eseguite alcune variazioni, pur non estese, sul testo, il Ministro propose l'adozione del nuovo Regolamento in versione preliminare il 24 luglio 2009. A seguito delle osservazioni del Consiglio di Stato e delle commissioni parlamentari, esso venne poi modificato in via definitiva il 17 dicembre 2009. Dopo la firma del decreto presidenziale il 1\u00ba febbraio 2010 e la registrazione della Corte dei Conti il 13 maggio (con due punti di esclusione), la pubblicazione in G.U. \u00e8 arrivata il 27 maggio; le operazioni di messa in opera dell'Agenzia, in particolare la nomina dei componenti del Consiglio Direttivo, hanno pertanto potuto avere inizio a decorrere dalla sua entrata in vigore, l'11 giugno 2010.\nL'Anvur ha posto la propria candidatura per diventare membro dell'European Association for Quality Assurance in Higher Education, ma dopo i due anni di osservazione la richiesta non \u00e8 stata accettata e attualmente l'Anvur \u00e8 semplicemente affiliata (\"affiliate\") senza diritto di voto.\nCaratteristiche.\nSi tratta di un'agenzia di diritto pubblico dotata di autonomia organizzativa, amministrativa e contabile, anche in deroga alle disposizioni sulla contabilit\u00e0 generale dello Stato, ed opera ai sensi dell'articolo 8, comma 1, del decreto legislativo 30 luglio 1999, n. 300, che attribuisce alle agenzie l'espletamento di attivit\u00e0 a carattere tecnico-operativo di interesse nazionale, in atto esercitate da ministeri ed enti pubblici. Sul modello di queste ultime, l'ANVUR \u00e8 sottoposta alla vigilanza di un ministro (quello dell'Istruzione, dell'Universit\u00e0 e della Ricerca) e al controllo della Corte dei Conti sulla gestione.\nLa relazione illustrativa che ha accompagnato il Regolamento alle Camere ha precisato, peraltro, che l'ANVUR, pur ispirandosi al modello di agenzia delineato dal d.lgs. 30 luglio 1999, n. 300 se ne discosta da un punto di vista strutturale, poich\u00e9 le sue peculiari attivit\u00e0 esigono sia la figura di un presidente, sia di un organo di governo che sia rappresentativo della comunit\u00e0 scientifica, sia di un direttore responsabile dell'organizzazione. La questione era stata oggetto di considerazione da parte del Consiglio di Stato in sede di espressione del parere sul Regolamento adottato dal Governo Prodi, che aveva omesso di inscrivere formalmente l'ANVUR nella cerchia delle agenzie ex d.lgs. 300/1999, ritenendo tale modello inadeguato rispetto ai compiti e al previsto \"modus operandi\" dell'Agenzia stessa.\nOrganizzazione.\nGli organi dell'Agenzia sono il presidente, il consiglio direttivo, il collegio dei revisori dei conti. Il presidente, eletto dal consiglio direttivo con una maggioranza dei due terzi, ha la rappresentanza legale e assicura coordinamento e unitariet\u00e0 delle attivit\u00e0 dell'Agenzia. Il consiglio direttivo determina gli indirizzi della gestione dell'Agenzia e i criteri di valutazione, predispone il programma di attivit\u00e0, approva i bilanci e i rapporti di valutazione, nomina il direttore, su proposta del presidente. \u00c8 composto da 7 membri, anche stranieri, di alta qualificazione ed esperienza nel campo dell'istruzione superiore e delle ricerca, nonch\u00e9 della valutazione di tali attivit\u00e0. \u00c8 inoltre previsto un Comitato consultivo, rappresentativo della pi\u00f9 ampia comunit\u00e0 di riferimento delle attivit\u00e0 dell'Agenzia, i cui membri sono designati da istituzioni e organizzazioni nazionali e internazionali, con il compito di dare pareri e formulare proposte al consiglio direttivo, in particolare sui programmi di attivit\u00e0 e sulla scelta dei criteri e dei metodi di valutazione.\nL'ANVUR \u00e8 organizzata in una direzione generale con a capo il direttore, responsabile dell'organizzazione interna e dell'esecuzione delle delibere del presidente e del consiglio direttivo. \u00c8 articolata in 3 aree:\nEsse sono guidate, ciascuna, da un dirigente di seconda fascia, e possono disporre, globalmente, di un organico di 15 unit\u00e0 di personale non dirigenziale. L'organizzazione \u00e8 ispirata per sommi capi al modello dell'AERES, l'analoga Agenzia francese istituita nel 2007.\nGli organi.\nConsiglio direttivo.\nI componenti del consiglio direttivo sono nominati con decreto del Presidente della Repubblica, su proposta del ministro dell'Istruzione, dell'Universit\u00e0 e della Ricerca, sentite le commissioni parlamentari. Ai fini della proposta, il ministro sceglie fra una rosa di candidati, in numero compreso fra 10 e 15, indicati da un comitato di selezione costituito con proprio decreto. Il comitato di selezione \u00e8 composto da cinque membri di alta qualificazione, designati, uno ciascuno, dal ministro stesso, dal Segretario generale dell'OCSE e dai presidenti dell'Accademia dei Lincei, dell\"'European Research Council\" e del Consiglio nazionale degli studenti universitari. Il comitato di selezione valuta anche le indicazioni di nominativi, con relativi curricula, fornite, sulla base di bandi ad evidenza pubblica in Italia e all'estero, dagli interessati, da istituzioni, accademie, societ\u00e0 scientifiche, da esperti, nonch\u00e9 da istituzioni ed organizzazioni degli studenti e delle parti sociali.\nIl presidente e i componenti del consiglio direttivo restano in carica quattro anni e non possono essere nuovamente nominati. In passato se il presidente o un componente cessava dalla carica prima della scadenza del proprio mandato, il presidente o il componente che veniva nominato in sostituzione restava in carica per la durata residua del mandato. Ora, come stabilito dall'art. 22 del decreto 104/2013 che ha modificato in tal senso le disposizioni della legge istitutiva dell'ANVUR, la durata quadriennale del mandato si applica anche per i componenti eventualmente nominati in sostituzione di altri cessati dalla carica. In sede di prima applicazione del regolamento, previo sorteggio, sono stati individuati due componenti del consiglio direttivo che durano in carica tre anni, e tre componenti che durano in carica quattro anni. Gli altri componenti, tra cui il presidente, durano in carica cinque anni.\nIl Direttore.\nIl direttore \u00e8 assunto con contratto di lavoro di dirigente generale a tempo determinato (da 3 a 5 anni). L'incarico \u00e8 assegnato dopo una selezione effettuata dal consiglio direttivo a seguito di bando pubblico, in base al curriculum dei candidati ed alle risultanze di un colloquio.\nIl profilo professionale deve evidenziare una comprovata esperienza nel campo della direzione e gestione di apparati e risorse, e documentate conoscenze nel campo della valutazione delle attivit\u00e0 del sistema delle universit\u00e0 e della ricerca.\nAttivit\u00e0.\nL'ente valuta la qualit\u00e0 dei processi, i risultati e i prodotti delle attivit\u00e0 di gestione, formazione e ricerca, compreso il trasferimento tecnologico, delle universit\u00e0 e degli enti di ricerca vigilati dal MIUR. A tal fine, sono oggetto di valutazione, tra l'altro:\nNello svolgimento delle sue attivit\u00e0 l'Agenzia utilizza i criteri, i metodi e gli indicatori pi\u00f9 appropriati per ogni tipologia di valutazione, anche in riferimento a diversi ambiti disciplinari, tenendo conto di quelli definiti dalla Commissione indipendente per la valutazione, la trasparenza e l'integrit\u00e0 delle amministrazioni pubbliche, nonch\u00e9 delle esperienze sviluppate e condivise a livello nazionale e internazionale. L'Agenzia svolge, inoltre, funzioni di indirizzo dell'attivit\u00e0 della CONVUI, a eccezione di quelle loro affidate dalle istituzioni di appartenenza, e predispone procedure uniformi per la rilevazione della valutazione dei corsi da parte degli studenti; propone i criteri per la valutazione delle strutture e dei corsi di studio ai fini dell'accreditamento periodico, i requisiti per l'istituzione di nuove universit\u00e0 o nuove sedi, e per l'attivazione dei corsi di studio. Elabora i parametri per l'allocazione dei finanziamenti statali, inclusa la determinazione dei livelli essenziali di prestazione e dei costi unitari riferiti a specifiche tipologie di servizi. Valuta anche l'efficienza dei programmi pubblici di finanziamento e i risultati degli accordi di programma. Infine, l'Agenzia redige un rapporto biennale sullo stato del sistema universitario e della ricerca: il primo di tali rapporti \u00e8 stato reso pubblico nel marzo 2014.\nNel parere reso sullo schema di regolamento adottato dal Governo Prodi, il Consiglio di Stato aveva rilevato la mancata chiarezza della nozione di 'accreditamento periodico'. Anche la VII Commissione della Camera, nel parere approvato, aveva invitato a specificarne il significato. La relazione di accompagnamento dell'attuale regolamento specifica, al riguardo, che l'accreditamento \"\u00abdovr\u00e0 garantire il valore sostanziale dei titoli universitari, superando le problematiche connesse con una concezione soltanto formalistica del valore legale degli stessi\u00bb\".\nTra le attivit\u00e0 condotte da ANVUR figurano:\nCompiti e funzioni.\nIn base alle norme costitutive, l'ANVUR \"\u00absovraintende al sistema pubblico nazionale di valutazione della qualit\u00e0 delle universit\u00e0 e degli enti di ricerca\u00bb\". Si tratta di un ruolo storicamente svolto, fino alla istituzione dell'Agenzia, da altri organismi incaricati della valutazione dei sistema universitario e della ricerca, il CNVSU e il CIVR, ai quali, infatti, l'ANVUR \u00e8 succeduta giuridicamente, secondo l'intenzione, da parte del legislatore, di \"\u00abrazionalizzare\u00bb\" tale sistema di valutazione.\nLa necessit\u00e0 di costituire un'agenzia dotata di autonoma personalit\u00e0 giuridica corrisponde all'esigenza di terziet\u00e0 della valutazione rispetto sia alla sfera politico-amministrativa del Ministero (i predetti comitati non potevano godere di tale indipendenza formale) sia rispetto alle istituzioni valutate. Rimane tuttavia da chiarire quanto la struttura scelta potr\u00e0 essere effettivamente autonoma e \"terza\" nei confronti del Ministero vigilante. Il tipo di soluzione giuridica da adottare e le tradizionali preoccupazioni sulla maggiore o minore \"politicizzazione\" delle scelte, in particolare delle persone che avrebbero ricoperto i ruoli dirigenti della costituenda Agenzia, hanno caratterizzato il dibattito pubblico e le mosse politiche del legislatore. Nella relazione di accompagnamento del Regolamento ora in vigore, si afferma che sono state tenute in debito conto le osservazioni formulate dal Consiglio di Stato e dalla Corte dei Conti nel corso dell\"'iter\" che ha condotto alla precedente versione (quella approvata dal Governo Prodi, ora abrogata), nonch\u00e9, in particolare, i criteri di:\nLa stessa relazione di accompagnamento precisa che, nonostante non vi sia un legame diretto tra Agenzia e finanziamenti statali alle universit\u00e0 e agli enti di ricerca, i risultati della valutazione devono \"\u00abnaturalmente\u00bb\" giocare un ruolo importante nella ripartizione dei fondi statali, in particolare \"\u00abper quella parte destinata a sostenere ed incentivare le situazioni di maggiore qualit\u00e0\u00bb\". L'assegnazione dei finanziamenti statali rimane quindi compito e responsabilit\u00e0 del Ministro, ma l'Agenzia ha l'incarico di proporgli i parametri di ripartizione per le quote del finanziamento che dipendono dalla qualit\u00e0 dei risultati. Questo ruolo di \"ausilio tecnico\" per collegare il finanziamento delle singole istituzioni alla valutazione (specialmente dei risultati della ricerca) sembra essere quello che, nell'immaginario collettivo, ha ottenuto maggiore consenso durante tutta la fase di predisposizione della normativa. Del resto la stessa norma di legge istitutiva dell'ANVUR aveva stabilito che \"\u00abi risultati delle attivit\u00e0 di valutazione dell'ANVUR costituiscono criterio di riferimento per l'allocazione dei finanziamenti statali alle universit\u00e0 e agli enti di ricerca\u00bb\".\nAd essa competono:\nCompiti e funzioni dell'ANVUR sono stati ulteriormente precisati dalla legge 240/2010 (cosiddetta \u201criforma Gelmini\u201d del sistema universitario), in base alla quale all'Agenzia essa spetta, tra l'altro:\nL'ANVUR inoltre propone modalit\u00e0 di accreditamento delle sedi e dei corsi di dottorato di ricerca ed esprime un parere (di fatto vincolante) sulla concessione, o meno, dello stesso ai singoli corsi e sedi (art. 19 c. 1) ed elabora meccanismi di valutazione delle politiche di reclutamento degli atenei (volti all'attribuzione di una quota non superiore al 10 per cento del fondo di funzionamento ordinario) fondati su: la produzione scientifica dei professori e dei ricercatori successiva alla loro presa di servizio ovvero al passaggio a diverso ruolo o fascia nell'ateneo; la percentuale di ricercatori a tempo determinato in servizio che non hanno trascorso l'intero percorso di dottorato e di \"post\"-dottorato, o, nel caso delle facolt\u00e0 di medicina e chirurgia, di scuola di specializzazione, nella medesima universit\u00e0; la percentuale dei professori reclutati da altri atenei; la percentuale dei professori e ricercatori in servizio responsabili scientifici di progetti di ricerca internazionali e comunitari; il grado di internazionalizzazione del corpo docente (art. 5 c. 5).\nAll'ANVUR sono stati infine attribuiti\", \"con l'art. 60 c.2 della legge 98/2013\", \"compiti\" \"di valutazione delle attivit\u00e0 amministrative delle universit\u00e0 e degli enti di ricerca vigilati dal MIUR, in particolare quelli relativi alla valutazione del ciclo della performance precedentemente di competenza della CIVIT, ora ANAC. L'agenzia \u00e8 tenuta a svolgere le funzioni di agenzia nazionale di garanzia della qualit\u00e0 cos\u00ec come previste dagli accordi europei in materia nell'ambito della realizzazione degli spazi europei dell'istruzione superiore e della ricerca, operando in coerenza con le migliori prassi di valutazione dei risultati a livello internazionale e in base ai principi di autonomia, imparzialit\u00e0, professionalit\u00e0, trasparenza e pubblicit\u00e0 degli atti.\nAspetti controversi.\nLe modalit\u00e0 di implementazione delle iniziative di valutazione hanno attirato molte critiche da parte di comunit\u00e0 scientifiche, di blog frequentati da accademici (ad esempio roars.it) e dal massimo organo elettivo di rappresentanza del sistema universitario italiano, il CUN (Consiglio Universitario Nazionale), come riportato in una mozione del predetto organo dell'11 luglio 2012. Le polemiche si sono concentrate anche sull'approccio alla valutazione, considerato a tratti velleitario e sbilanciato sugli aspetti quantitativi, cio\u00e8 troppo legato alla bibliometria. Verso la fine del 2015 sono sorti molti movimenti di protesta contro l'esercizio di valutazione relativo al periodo 2011-2014, in riferimento non solo ai metodi di valutazione, ma spesso collegati anche a rivendicazioni di tipo economico e a richieste di maggiori finanziamenti per il sistema universitario e per il diritto allo studio.\nCronologia dei membri.\nConsiglio direttivo.\nA seguito della nomina dell'apposito \"comitato di selezione\" e la pubblicazione del bando per l'individuazione di una lista di candidati (fra 10 e 15) da sottoporre al Ministro sono giunte al Ministero oltre 300 candidature. Dei 15 selezionati, il Ministro, nel corso del Consiglio dei Ministri del 21 gennaio 2011, ha quindi proposto per la designazione finale 7 candidati:\nLa prevista consultazione delle competenti commissioni parlamentari ha dato esiti favorevoli, e l'insediamento \u00e8 avvenuto il 2 maggio 2011. Presidente dell'Agenzia \u00e8 stato eletto, all'unanimit\u00e0, Stefano Fantoni. Nel maggio 2013 Giuseppe Novelli si \u00e8 dimesso dal Consiglio Direttivo per candidarsi alla carica di rettore dell'universit\u00e0 di Roma \u201cTor Vergata\u201d. Al suo posto \u00e8 stato designato Nazzareno Mandolesi, che per\u00f2 non ha accettato essendo l'incarico incompatibile con quello, che gi\u00e0 deteneva, nel Consiglio di amministrazione dell'Agenzia Spaziale Italiana. Successivamente, l'incarico \u00e8 stato conferito ad Andrea Graziosi (Universit\u00e0 di Napoli \u201cFederico II\u201d), che \u00e8 stato nominato componente del Consiglio Direttivo dell'ANVUR con un decreto emanato nel novembre 2013.\nAttualmente (2019) il Consiglio direttivo \u00e8 cos\u00ec composto:\nPaolo Miccoli PRESIDENTE \nDaniele Checchi COMPONENTE \nRaffaella Rumiati COMPONENTE \nSusanna Terracini COMPONENTE \nFabio Beltram COMPONENTE \nMaria Luisa Meneghetti COMPONENTE\nAntonio Felice Uricchio COMPONENTE"}
{"id": "2677584", "revid": "122960852", "url": "https://it.wikipedia.org/wiki?curid=2677584", "title": "Analizzatore a settore magnetico", "text": "In spettrometria di massa il settore magnetico \u00e8 un analizzatore basato sul fatto che ioni con la stessa carica e massa diversa immersi in un campo magnetico percorreranno una traiettoria con raggi di curvatura differenti.\nIn accoppiamento con il settore elettrostatico forma l'analizzatore a doppia focalizzazione, perci\u00f2 il settore magnetico \u00e8 anche chiamato analizzatore a singola focalizzazione.\nSebbene il settore magnetico sia un analizzatore a bassa risoluzione, l'analizzatore a doppia focalizzazione \u00e8 ad alta risoluzione.\nMeccanismo.\nLa differenza di potenziale alle estremit\u00e0 della camera di ionizzazione (potenziale di accelerazione) \"V\" impartisce agli ioni in uscita dalla camera un'energia cinetica\nL'analizzatore \u00e8 immerso in un campo magnetico di intensit\u00e0 \"H\", sugli ioni in corsa agisce quindi una forza\nche cambia la loro traiettoria in una curva di raggio \"r\" tale per cui\ncombinando le tre equazioni si ottiene la relazione tra il raggio di curvatura e la massa dello ione:\nNormalmente \"H\" e \"r\" dipendono dal tipo e dalle dimensioni del magnete usato e sono quindi mantenuti statici, ci\u00f2 significa che ad ogni valore del potenziale di accelerazione \"V\" solo gli ioni di una data massa \"m\" (trascuriamo le ionizzazioni multiple) andranno a collidere col rivelatore.\nNella pratica, \"V\" viene fatto variare in un intervallo di valori tale da coprire il corrispondente intervallo di \"m\" (corrente ionica totale o \"total ion current, TIC\").\nPer misure ad alta sensibilit\u00e0 atte a rilevare la presenza di uno ione ben preciso \u00e8 anche possibile fissare il valore di \"V\" sul valore corrispondente alla massa desiderata (monitoraggio del singolo ione o \"selected ion monitoring, SIM\")."}
{"id": "2677589", "revid": "2029172", "url": "https://it.wikipedia.org/wiki?curid=2677589", "title": "Porta Volta", "text": "Porta Volta \u00e8 una delle cinque porte pi\u00f9 recenti di Milano, ricavata lungo i bastioni spagnoli, oggi demoliti, per consentire una pi\u00f9 diretta comunicazione fra la citt\u00e0 e il Cimitero monumentale, oltre che con la nuova strada per Como (l'attuale \"via Carlo Farini\"). \nPosta a nord della citt\u00e0, conserva i caselli daziari (1880), sorgendo al centro di \"piazzale Baiamonti\", allo sbocco dei Bastioni di Porta Volta.\nStoria.\nLa porta venne aperta nel 1880 lungo il tracciato delle mura spagnole di Milano, erette nel 1555 per ordine di Ferrante Gonzaga.\nScopo della nuova porta era il collegamento della citt\u00e0 con il nuovo cimitero, edificato nel 1866, e con la nuova strada Comasina (attuale via Carlo Farini) realizzata negli stessi anni in sostituzione della vecchia (attuale Corso Como), troncata dagli impianti ferroviari connessi all'allora stazione centrale.\nLa porta, composta di due caselli daziari inquadranti una cancellata, fu progettata da Cesare Beruto secondo una funzione unicamente daziaria, e quindi come porta \"aperta\", per pressione esercitata da due proprietari terrieri, Molteni e Feltrinelli, che vedevano in questo nuovo accesso una possibilit\u00e0 di valorizzare i propri terreni limitrofi.\nCon l'espansione della citt\u00e0, il piazzale di Porta Volta, noto oggi come piazzale Baiamonti, \u00e8 divenuto un importante snodo di traffico lungo la circonvallazione interna.\nMentre le cancellate sono state rimosse all'inizio del XX secolo, i caselli daziari sono rimasti in funzione fino ad oggi, pur cambiando utilizzo nel corso degli anni. Fino al 1957 la porta \u00e8 stata attraversata dalle tranvie interurbane per Limbiate e per Carate e Giussano; i binari attraversanti la porta sono ancora presenti, seppur troncati dal resto della rete."}
{"id": "2677594", "revid": "219355", "url": "https://it.wikipedia.org/wiki?curid=2677594", "title": "Settore magnetico", "text": ""}
{"id": "2677598", "revid": "125894710", "url": "https://it.wikipedia.org/wiki?curid=2677598", "title": "Il marchio di Kriminal", "text": "Il marchio di Kriminal \u00e8 un film del 1967 diretto da Fernando Cerchio.\nTrama.\nIl bandito Kriminal scopre per caso in un'antica statuetta di porcellana un frammento di mappa relativo al luogo nel quale un famoso fuorilegge, prima di essere giustiziato, era riuscito a nascondere due preziose tele d'autore. Kriminal inizia subito le ricerche per recuperare altre tre statuette, simili a quella in suo possesso, contenenti i frammenti necessari a completare la mappa.\nLe sue indagini hanno esito positivo. Solo una statuetta manca ormai a Kriminal per individuare il luogo dove sono nascosti i quadri. La statuetta \u00e8 per\u00f2 nelle mani di due avventurieri, Mara e Robson, i quali, a loro volta, cercano di strappare a Kriminal i frammenti di mappa da lui recuperati. Un accordo \u00e8 infine raggiunto dai tre: uniranno le loro forze per riportare alla luce i quadri nascosti e divideranno in parti uguali il ricavato.\nKriminal, Mara e Robson partono quindi alla volta di Beirut e, in una zona archeologica della citt\u00e0, rinvengono le preziose tele. Kriminal elimina i due soci, che avevano tentato di impadronirsi dell'intero bottino, e si accinge a far ritorno alla sua base. Tuttavia, l'imprevisto arrivo dell'ispettore Milton, da tempo sulle sue tracce, manda a monte i suoi piani. Nel tentativo di sottrarsi alla cattura, Kriminal precipita con la sua auto in un burrone.\nProduzione.\n\"Il marchio di Kriminal\" \u00e8 il seguito del film \"Kriminal\" (1966), diretto da Umberto Lenzi. Il protagonista Glenn Saxson, pseudonimo di Roel Bos, afferm\u00f2 che la pellicola \u00e8 stata girata a Roma e in una crociera tra Genova, Beirut, Baalbeck, Biblo e Madrid. I titoli di coda attribuiscono la colonna sonora del film a Manuel Parada, ma in realt\u00e0 \u00e8 stata composta da Piero Umiliani. Nando Cicero \u00e8 talvolta accreditato come aiuto regista di Fernando Cerchio mentre Roel Bos afferm\u00f2 che per sua \"informazione Cicero non ebbe nulla a che fare con il film.\"\nAccoglienza.\nIn una recensione contemporanea, il quotidiano \"La Stampa\" fece un breve riassunto della trama del film, affermando che questo era sufficiente a indicare la qualit\u00e0 del film \"che si porta appresso, senza troppo orrore, delitti vari e si conclude in modo spettacolarmente drammatico.\"\nIn una recensione retrospettiva, lo storico di cinema Roberto Curti ha osservato che \"nonostante una seconda parte deludente, che trasforma ancora una volta il film in una banale avventura da diario di viaggio [...] \"Il marchio di Kriminal\" riesce in definitiva a trasmettere in modo migliore rispetto ai suoi predecessori la sensibilit\u00e0 del cupo fumetto ironico di Magnus &amp; Bunker.\""}
{"id": "2677602", "revid": "2033069", "url": "https://it.wikipedia.org/wiki?curid=2677602", "title": "Better Off Ted - Scientificamente pazzi", "text": "Better Off Ted - Scientificamente pazzi (\"Better Off Ted\") \u00e8 una serie televisiva statunitense a camera singola di genere commedia, che ha debuttato il 18 marzo 2009 sulla ABC. Victor Fresco \u00e8 il creatore e anche il produttore esecutivo della serie. \u00c8 prodotta dalla 20th Century Fox Television. Dopo una prima stagione di 13 episodi, \u00e8 stata rinnovata per una seconda stagione di 13 episodi. Nel 2009, la serie \u00e8 stata nominata per il premio Ewwy (assegnato dal magazine \"Entertainment Weekly\") per la miglior serie comica. A causa dei bassi ascolti, la trasmissione della serie \u00e8 stata sospesa all'undicesimo episodio della seconda stagione e cancellata nel maggio successivo. I due episodi mancanti sono stati trasmessi in prima visione sul canale televisivo australiano The Comedy Channel il 17 e il 24 agosto 2010."}
{"id": "2677604", "revid": "126257", "url": "https://it.wikipedia.org/wiki?curid=2677604", "title": "Porta Monforte", "text": "Porta Monforte \u00e8 stata una delle cinque porte pi\u00f9 recenti di Milano, ricavata lungo i bastioni spagnoli, oggi demoliti, per consentire una pi\u00f9 diretta comunicazione fra la citt\u00e0 e il nuovo asse stradale costituito dagli attuali \"Corso Concordia\" e \"Corso Indipendenza\". Posta a est della citt\u00e0, si costituiva di due caselli daziari (1889), demoliti nel 1919. Sorgeva al centro dell'attuale \"Piazza del Tricolore\", allo sbocco di \"Corso Monforte\".\nStoria.\nSorta lungo lo stesso asse della Pusterla di Monforte medievale, fu l'ultima fra le porte di Milano ad essere realizzata, in ottemperanza al Piano Beruto del 1889, che prevedeva un nuovo asse radiale di sviluppo cittadino che prendesse sostanzialmente forma uscendo dal perimetro dei vecchi bastioni spagnoli, proseguendo lungo Corso Concordia e Corso Indipendenza. Fu completata il 24 ottobre 1888.\nLa porta era in origine caratterizzata dalla presenza di due caselli daziari, posti nell'attuale \"Piazza del Tricolore\", uniti da un'elegante cancellata in ferro, interrotta da quattro pilastri anch'essi in ferro, che terminavano con un lampione a gas. Se ne ordin\u00f2 la demolizione nel 1919, in quanto ritenuti \"di ingombro tecnico e prospettico, tanto pi\u00f9 grave in quanto, con l'abolizione della cinta daziaria, costituivano n\u00e9 un monumento architettonico apprezzabile, n\u00e9 una memoria storica interessante\".\nPorta Monforte, a cui non fanno capo direttrici extraurbane, \u00e8 rimasta da sempre uno snodo di importanza decisamente minore. Il piazzale, ornato da giardini, porta oggi il nome di \"Piazza del Tricolore\". Il nome della porta (ereditato dal corso che qui vi sbuca da Piazza San Babila, sarebbe da ricondursi a un fatto storico risalente all'XI secolo. Nel 1028 il vescovo di Milano Ariberto da Intimiano era impegnato nella visita della diocesi suffraganea di Torino: interrogando il capo di un gruppo religioso sospettato di eresia, venne a sapere che gli abitanti di Monforte d'Alba (oggi in Provincia di Cuneo) interpretavano in modo allegorico il dogma trinitario, negavano la necessit\u00e0 dei sacramenti e quindi del clero, molto probabilmente avendo abbracciato la dottrina dei catari. In quello stesso anno pertanto, forze militari alle dipendenze di Ariberto da Intimiano assediarono ed espugnarono il castello di Monforte: la sua popolazione venne deportata a Milano ed invitata ad abiurare la propria fede. Coloro che rifiutarono - la maggior parte - vennero arsi sul rogo. La zona di Milano in cui sarebbero stati imprigionati gli eretici prese dunque il nome dal loro paese di provenienza, dando il nome al futuro Corso Monforte, che a sua volta l'avrebbe passato alla relativa porta."}
{"id": "2677613", "revid": "6923", "url": "https://it.wikipedia.org/wiki?curid=2677613", "title": "European Formula 3000", "text": ""}
{"id": "2677647", "revid": "287204", "url": "https://it.wikipedia.org/wiki?curid=2677647", "title": "1 SGM", "text": " \n1 SGM \u00e8 una suddivisione dell'India, classificata come \"census town\", di 2.493 abitanti, situata nel distretto di Ganganagar, nello stato federato del Rajasthan. In base al numero di abitanti la citt\u00e0 rientra nella classe VI (meno di 5.000 persone).\nGeografia fisica.\nLa citt\u00e0 \u00e8 situata a 29\u00b0 22' 44 N e 73\u00b0 50' 15 E.\nSociet\u00e0.\nEvoluzione demografica.\nAl censimento del 2001 la popolazione di 1 SGM assommava a 2.493 persone, delle quali 1.330 maschi e 1.163 femmine. I bambini di et\u00e0 inferiore o uguale ai sei anni assommavano a 476, dei quali 252 maschi e 224 femmine. Infine, coloro che erano in grado di saper almeno leggere e scrivere erano 1.064, dei quali 686 maschi e 378 femmine."}
{"id": "2677653", "revid": "287204", "url": "https://it.wikipedia.org/wiki?curid=2677653", "title": "3 STR", "text": "3 STR \u00e8 una suddivisione dell'India, classificata come \"census town\", di 10.925 abitanti, situata nel distretto di Ganganagar, nello stato federato del Rajasthan. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 29\u00b0 00' 39 N e 73\u00b0 00' 39 E.\nSociet\u00e0.\nEvoluzione demografica.\nAl censimento del 2001 la popolazione di 3 STR assommava a 10.925 persone, delle quali 5.867 maschi e 5.058 femmine. I bambini di et\u00e0 inferiore o uguale ai sei anni assommavano a 1.789, dei quali 985 maschi e 804 femmine. Infine, coloro che erano in grado di saper almeno leggere e scrivere erano 6.805, dei quali 4.057 maschi e 2.748 femmine."}
{"id": "2677654", "revid": "287204", "url": "https://it.wikipedia.org/wiki?curid=2677654", "title": "Abu Road", "text": " \nAbu Road \u00e8 una suddivisione dell'India, classificata come \"municipality\", di 47.320 abitanti, situata nel distretto di Sirohi, nello stato federato del Rajasthan. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 24\u00b0 28' 60 N e 72\u00b0 46' 60 E e ha un'altitudine di 262 .\nSociet\u00e0.\nEvoluzione demografica.\nAl censimento del 2001 la popolazione di Abu Road assommava a 47.320 persone, delle quali 25.189 maschi e 22.131 femmine. I bambini di et\u00e0 inferiore o uguale ai sei anni assommavano a 7.117, dei quali 3.794 maschi e 3.323 femmine. Infine, coloro che erano in grado di saper almeno leggere e scrivere erano 32.382, dei quali 19.358 maschi e 13.024 femmine."}
{"id": "2677657", "revid": "287204", "url": "https://it.wikipedia.org/wiki?curid=2677657", "title": "Aklera", "text": " \nAklera (o Akera) \u00e8 una suddivisione dell'India, classificata come \"municipality\", di 18.167 abitanti, situata nel distretto di Jhalawar, nello stato federato del Rajasthan. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 24\u00b0 25' 0 N e 76\u00b0 34' 0 E e ha un'altitudine di 308 .\nSociet\u00e0.\nEvoluzione demografica.\nAl censimento del 2001 la popolazione di Aklera assommava a 18.167 persone, delle quali 9.533 maschi e 8.634 femmine. I bambini di et\u00e0 inferiore o uguale ai sei anni assommavano a 3.154, dei quali 1.655 maschi e 1.499 femmine. Infine, coloro che erano in grado di saper almeno leggere e scrivere erano 11.124, dei quali 6.866 maschi e 4.258 femmine."}
{"id": "2677660", "revid": "287204", "url": "https://it.wikipedia.org/wiki?curid=2677660", "title": "Amet", "text": " \nAmet \u00e8 una suddivisione dell'India, classificata come \"municipality\", di 16.669 abitanti, situata nel distretto di Rajsamand, nello stato federato del Rajasthan. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 25\u00b0 18' 0 N e 73\u00b0 55' 60 E e ha un'altitudine di 574 .\nSociet\u00e0.\nEvoluzione demografica.\nAl censimento del 2001 la popolazione di Amet assommava a 16.669 persone, delle quali 8.530 maschi e 8.139 femmine. I bambini di et\u00e0 inferiore o uguale ai sei anni assommavano a 2.518, dei quali 1.347 maschi e 1.171 femmine. Infine, coloro che erano in grado di saper almeno leggere e scrivere erano 11.054, dei quali 6.483 maschi e 4.571 femmine."}
{"id": "2677661", "revid": "287204", "url": "https://it.wikipedia.org/wiki?curid=2677661", "title": "Antah", "text": " \nAntah (o Anta) \u00e8 una suddivisione dell'India, classificata come \"municipality\", di 26.779 abitanti, situata nel distretto di Baran, nello stato federato del Rajasthan. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 25\u00b0 8' 60 N e 76\u00b0 17' 60 E e ha un'altitudine di 252 .\nSociet\u00e0.\nEvoluzione demografica.\nAl censimento del 2001 la popolazione di Antah assommava a 26.779 persone, delle quali 14.050 maschi e 12.729 femmine. I bambini di et\u00e0 inferiore o uguale ai sei anni assommavano a 4.640, dei quali 2.442 maschi e 2.198 femmine. Infine, coloro che erano in grado di saper almeno leggere e scrivere erano 16.210, dei quali 9.994 maschi e 6.216 femmine."}
{"id": "2677663", "revid": "287204", "url": "https://it.wikipedia.org/wiki?curid=2677663", "title": "Anupgarh", "text": " \nAnupgarh \u00e8 una suddivisione dell'India, classificata come \"municipality\", di 29.548 abitanti, situata nel distretto di Ganganagar, nello stato federato del Rajasthan. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 29\u00b0 11' 28 N e 73\u00b0 12' 31 E e ha un'altitudine di 154 .\nSociet\u00e0.\nEvoluzione demografica.\nAl censimento del 2001 la popolazione di Anupgarh assommava a 29.548 persone, delle quali 16.000 maschi e 13.548 femmine. I bambini di et\u00e0 inferiore o uguale ai sei anni assommavano a 4.616, dei quali 2.571 maschi e 2.045 femmine. Infine, coloro che erano in grado di saper almeno leggere e scrivere erano 18.086, dei quali 10.768 maschi e 7.318 femmine."}
{"id": "2677664", "revid": "287204", "url": "https://it.wikipedia.org/wiki?curid=2677664", "title": "Asind", "text": " \nAsind \u00e8 una suddivisione dell'India, classificata come \"municipality\", di 14.118 abitanti, situata nel distretto di Bhilwara, nello stato federato del Rajasthan. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 25\u00b0 43' 60 N e 74\u00b0 19' 60 E e ha un'altitudine di 466 .\nSociet\u00e0.\nEvoluzione demografica.\nAl censimento del 2001 la popolazione di Asind assommava a 14.118 persone, delle quali 7.196 maschi e 6.922 femmine. I bambini di et\u00e0 inferiore o uguale ai sei anni assommavano a 2.473, dei quali 1.253 maschi e 1.220 femmine. Infine, coloro che erano in grado di saper almeno leggere e scrivere erano 7.582, dei quali 4.788 maschi e 2.794 femmine."}
{"id": "2677666", "revid": "287204", "url": "https://it.wikipedia.org/wiki?curid=2677666", "title": "Baggar", "text": " \nBaggar \u00e8 una suddivisione dell'India, classificata come \"municipality\", di 14.648 abitanti, situata nel distretto di Jhunjhunu, nello stato federato del Rajasthan. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 28\u00b0 11' 15 N e 75\u00b0 30' 2 E e ha un'altitudine di 314 .\nSociet\u00e0.\nEvoluzione demografica.\nAl censimento del 2001 la popolazione di Baggar assommava a 14.648 persone, delle quali 8.133 maschi e 6.515 femmine. I bambini di et\u00e0 inferiore o uguale ai sei anni assommavano a 2.070, dei quali 1.103 maschi e 967 femmine. Infine, coloro che erano in grado di saper almeno leggere e scrivere erano 10.322, dei quali 6.593 maschi e 3.729 femmine."}
{"id": "2677667", "revid": "287204", "url": "https://it.wikipedia.org/wiki?curid=2677667", "title": "Bagru", "text": " \nBagru \u00e8 una suddivisione dell'India, classificata come \"municipality\", di 22.089 abitanti, situata nel distretto di Jaipur, nello stato federato del Rajasthan. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 26\u00b0 48' 30 N e 75\u00b0 32' 37 E e ha un'altitudine di 340 .\nSociet\u00e0.\nEvoluzione demografica.\nAl censimento del 2001 la popolazione di Bagru assommava a 22.089 persone, delle quali 11.571 maschi e 10.518 femmine. I bambini di et\u00e0 inferiore o uguale ai sei anni assommavano a 3.954, dei quali 2.064 maschi e 1.890 femmine. Infine, coloro che erano in grado di saper almeno leggere e scrivere erano 11.592, dei quali 7.634 maschi e 3.958 femmine."}
{"id": "2677669", "revid": "287204", "url": "https://it.wikipedia.org/wiki?curid=2677669", "title": "Bakani", "text": " \nBakani \u00e8 una suddivisione dell'India, classificata come \"census town\", di 7.937 abitanti, situata nel distretto di Jhalawar, nello stato federato del Rajasthan. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 24\u00b0 16' 60 N e 76\u00b0 13' 60 E e ha un'altitudine di 353 .\nSociet\u00e0.\nEvoluzione demografica.\nAl censimento del 2001 la popolazione di Bakani assommava a 7.937 persone, delle quali 4.149 maschi e 3.788 femmine. I bambini di et\u00e0 inferiore o uguale ai sei anni assommavano a 1.303, dei quali 679 maschi e 624 femmine. Infine, coloro che erano in grado di saper almeno leggere e scrivere erano 5.196, dei quali 3.198 maschi e 1.998 femmine."}
{"id": "2677671", "revid": "287204", "url": "https://it.wikipedia.org/wiki?curid=2677671", "title": "Bali (India)", "text": " \nBali \u00e8 una suddivisione dell'India, classificata come \"municipality\", di 18.194 abitanti, situata nel distretto di Pali, nello stato federato del Rajasthan. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 25\u00b0 49' 60 N e 74\u00b0 4' 60 E e ha un'altitudine di 566 .\nSociet\u00e0.\nEvoluzione demografica.\nAl censimento del 2001 la popolazione di Bali assommava a 18.194 persone, delle quali 9.263 maschi e 8.931 femmine. I bambini di et\u00e0 inferiore o uguale ai sei anni assommavano a 2.786, dei quali 1.457 maschi e 1.329 femmine. Infine, coloro che erano in grado di saper almeno leggere e scrivere erano 10.793, dei quali 6.659 maschi e 4.134 femmine."}
{"id": "2677673", "revid": "287204", "url": "https://it.wikipedia.org/wiki?curid=2677673", "title": "Balotra", "text": " \nBalotra \u00e8 una suddivisione dell'India, classificata come \"municipality\", di 61.724 abitanti, situata nel distretto di Barmer, nello stato federato del Rajasthan. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 25\u00b0 49' 60 N e 72\u00b0 13' 60 E e ha un'altitudine di 105 .\nSociet\u00e0.\nEvoluzione demografica.\nAl censimento del 2001 la popolazione di Balotra assommava a 61.724 persone, delle quali 33.092 maschi e 28.632 femmine. I bambini di et\u00e0 inferiore o uguale ai sei anni assommavano a 10.672, dei quali 5.592 maschi e 5.080 femmine. Infine, coloro che erano in grado di saper almeno leggere e scrivere erano 38.396, dei quali 24.312 maschi e 14.084 femmine."}
{"id": "2677677", "revid": "287204", "url": "https://it.wikipedia.org/wiki?curid=2677677", "title": "Bandikui", "text": " \nBandikui \u00e8 una suddivisione dell'India, classificata come \"municipality\", di 16.292 abitanti, situata nel distretto di Dausa, nello stato federato del Rajasthan. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 27\u00b0 3' 0 N e 76\u00b0 34' 0 E e ha un'altitudine di 279 .\nSociet\u00e0.\nEvoluzione demografica.\nAl censimento del 2001 la popolazione di Bandikui assommava a 16.292 persone, delle quali 8.679 maschi e 7.613 femmine. I bambini di et\u00e0 inferiore o uguale ai sei anni assommavano a 2.156, dei quali 1.125 maschi e 1.031 femmine. Infine, coloro che erano in grado di saper almeno leggere e scrivere erano 11.947, dei quali 7.176 maschi e 4.771 femmine."}
{"id": "2677679", "revid": "287204", "url": "https://it.wikipedia.org/wiki?curid=2677679", "title": "Bari (India)", "text": " \nBari \u00e8 una suddivisione dell'India, classificata come \"municipality\", di 50.475 abitanti, situata nel distretto di Dholpur, nello stato federato del Rajasthan. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 25\u00b0 28' 0 N e 74\u00b0 10' 0 E e ha un'altitudine di 463 \nSociet\u00e0.\nEvoluzione demografica.\nAl censimento del 2001 la popolazione di Bari assommava a 50.475 persone, delle quali 27.234 maschi e 23.241 femmine. I bambini di et\u00e0 inferiore o uguale ai sei anni assommavano a 9.937, dei quali 5.432 maschi e 4.505 femmine. Infine, coloro che erano in grado di saper almeno leggere e scrivere erano 26.015, dei quali 16.517 maschi e 9.498 femmine."}
{"id": "2677682", "revid": "287204", "url": "https://it.wikipedia.org/wiki?curid=2677682", "title": "Bari Sadri", "text": " \nBari Sadri \u00e8 una suddivisione dell'India, classificata come \"municipality\", di 15.001 abitanti, situata nel distretto di Chittorgarh, nello stato federato del Rajasthan. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 24\u00b0 25' 0 N e 74\u00b0 28' 0 E e ha un'altitudine di 488 .\nSociet\u00e0.\nEvoluzione demografica.\nAl censimento del 2001 la popolazione di Bari Sadri assommava a 15.001 persone, delle quali 7.701 maschi e 7.300 femmine. I bambini di et\u00e0 inferiore o uguale ai sei anni assommavano a 2.017, dei quali 1.054 maschi e 963 femmine. Infine, coloro che erano in grado di saper almeno leggere e scrivere erano 9.877, dei quali 5.915 maschi e 3.962 femmine."}
{"id": "2677687", "revid": "287204", "url": "https://it.wikipedia.org/wiki?curid=2677687", "title": "Basni Belima", "text": " \nBasni Belima (o Basni Bailima, Basni) \u00e8 una suddivisione dell'India, classificata come \"census town\", di 21.557 abitanti, situata nel distretto di Nagaur, nello stato federato del Rajasthan. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 27\u00b0 10' 0 N e 73\u00b0 39' 0 E e ha un'altitudine di 290 .\nSociet\u00e0.\nEvoluzione demografica.\nAl censimento del 2001 la popolazione di Basni Belima assommava a 21.557 persone, delle quali 10.751 maschi e 10.806 femmine. I bambini di et\u00e0 inferiore o uguale ai sei anni assommavano a 4.407, dei quali 2.316 maschi e 2.091 femmine. Infine, coloro che erano in grado di saper almeno leggere e scrivere erano 11.687, dei quali 7.336 maschi e 4.351 femmine."}
{"id": "2677689", "revid": "287204", "url": "https://it.wikipedia.org/wiki?curid=2677689", "title": "Bayana", "text": " \nBayana (o Bayaha) \u00e8 una suddivisione dell'India, classificata come \"municipality\", di 33.504 abitanti, situata nel distretto di Bharatpur, nello stato federato del Rajasthan. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 26\u00b0 53' 60 N e 77\u00b0 16' 60 E e ha un'altitudine di 195 .\nSociet\u00e0.\nEvoluzione demografica.\nAl censimento del 2001 la popolazione di Bayana assommava a 33.504 persone, delle quali 17.996 maschi e 15.508 femmine. I bambini di et\u00e0 inferiore o uguale ai sei anni assommavano a 5.569, dei quali 3.042 maschi e 2.527 femmine. Infine, coloro che erano in grado di saper almeno leggere e scrivere erano 21.324, dei quali 13.382 maschi e 7.942 femmine."}
{"id": "2677691", "revid": "287204", "url": "https://it.wikipedia.org/wiki?curid=2677691", "title": "Beawar", "text": " \nBeawar \u00e8 una citt\u00e0 dell'India di 123.701 abitanti, situata nel distretto di Ajmer, nello stato federato del Rajasthan. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 26\u00b0 6' 0 N e 74\u00b0 19' 0 E e ha un'altitudine di 438 .\nSociet\u00e0.\nEvoluzione demografica.\nAl censimento del 2001 la popolazione di Beawar assommava a 123.701 persone, delle quali 64.394 maschi e 59.307 femmine. I bambini di et\u00e0 inferiore o uguale ai sei anni assommavano a 17.076, dei quali 8.996 maschi e 8.080 femmine. Infine, coloro che erano in grado di saper almeno leggere e scrivere erano 88.132, dei quali 51.091 maschi e 37.041 femmine."}
{"id": "2677694", "revid": "287204", "url": "https://it.wikipedia.org/wiki?curid=2677694", "title": "Beejoliya Kalan", "text": " \nBeejoliya Kalan \u00e8 una suddivisione dell'India, classificata come \"census town\", di 12.384 abitanti, situata nel distretto di Bhilwara, nello stato federato del Rajasthan. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 25\u00b0 11' 35 N e 75\u00b0 19' 17 E.\nSociet\u00e0.\nEvoluzione demografica.\nAl censimento del 2001 la popolazione di Beejoliya Kalan assommava a 12.384 persone, delle quali 6.402 maschi e 5.982 femmine. I bambini di et\u00e0 inferiore o uguale ai sei anni assommavano a 1.871, dei quali 995 maschi e 876 femmine. Infine, coloro che erano in grado di saper almeno leggere e scrivere erano 7.928, dei quali 4.691 maschi e 3.237 femmine."}
{"id": "2677695", "revid": "287204", "url": "https://it.wikipedia.org/wiki?curid=2677695", "title": "Begun", "text": " \nBegun \u00e8 una suddivisione dell'India, classificata come \"municipality\", di 19.333 abitanti, situata nel distretto di Chittorgarh, nello stato federato del Rajasthan. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 24\u00b0 58' 60 N e 75\u00b0 0' 0 E e ha un'altitudine di 411 .\nSociet\u00e0.\nEvoluzione demografica.\nAl censimento del 2001 la popolazione di Begun assommava a 19.333 persone, delle quali 10.008 maschi e 9.325 femmine. I bambini di et\u00e0 inferiore o uguale ai sei anni assommavano a 3.091, dei quali 1.631 maschi e 1.460 femmine. Infine, coloro che erano in grado di saper almeno leggere e scrivere erano 12.339, dei quali 7.550 maschi e 4.789 femmine."}
{"id": "2677696", "revid": "287204", "url": "https://it.wikipedia.org/wiki?curid=2677696", "title": "Behror", "text": " \nBehror \u00e8 una suddivisione dell'India, classificata come \"municipality\", di 22.829 abitanti, situata nel distretto di Alwar, nello stato federato del Rajasthan. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 27\u00b0 52' 60 N e 76\u00b0 16' 60 E e ha un'altitudine di 311 .\nSociet\u00e0.\nEvoluzione demografica.\nAl censimento del 2001 la popolazione di Behror assommava a 22.829 persone, delle quali 12.265 maschi e 10.564 femmine. I bambini di et\u00e0 inferiore o uguale ai sei anni assommavano a 3.610, dei quali 1.951 maschi e 1.659 femmine. Infine, coloro che erano in grado di saper almeno leggere e scrivere erano 15.960, dei quali 9.582 maschi e 6.378 femmine."}
{"id": "2677699", "revid": "287204", "url": "https://it.wikipedia.org/wiki?curid=2677699", "title": "Bhadra", "text": " \nBhadra \u00e8 una suddivisione dell'India, classificata come \"municipality\", di 35.137 abitanti, situata nel distretto di Hanumangarh, nello stato federato del Rajasthan. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 29\u00b0 07' 26 N e 75\u00b0 10' 05 E.\nSociet\u00e0.\nEvoluzione demografica.\nAl censimento del 2001 la popolazione di Bhadra assommava a 35.137 persone, delle quali 18.519 maschi e 16.618 femmine. I bambini di et\u00e0 inferiore o uguale ai sei anni assommavano a 5.403, dei quali 2.961 maschi e 2.442 femmine. Infine, coloro che erano in grado di saper almeno leggere e scrivere erano 21.927, dei quali 13.192 maschi e 8.735 femmine."}
{"id": "2677701", "revid": "287204", "url": "https://it.wikipedia.org/wiki?curid=2677701", "title": "Bhalariya", "text": " \nBhalariya \u00e8 una suddivisione dell'India, classificata come \"census town\", di 6.530 abitanti, situata nel distretto di Udaipur, nello stato federato del Rajasthan. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 24\u00b0 22' 13 N e 73\u00b0 42' 56 E.\nSociet\u00e0.\nEvoluzione demografica.\nAl censimento del 2001 la popolazione di Bhalariya assommava a 6.530 persone, delle quali 3.453 maschi e 3.077 femmine. I bambini di et\u00e0 inferiore o uguale ai sei anni assommavano a 663, dei quali 372 maschi e 291 femmine. Infine, coloro che erano in grado di saper almeno leggere e scrivere erano 5.421, dei quali 2.996 maschi e 2.425 femmine."}
{"id": "2677704", "revid": "547034", "url": "https://it.wikipedia.org/wiki?curid=2677704", "title": "Le presenze invisibili", "text": "Le presenze invisibili, pubblicato anche come Le presenze invisibili - Tutti i racconti (in originale \"The Collected Stories of Philip K. Dick\"), \u00e8 una raccolta dei racconti di fantascienza dello scrittore statunitense Philip K. Dick.\nMolti dei racconti sono stati originariamente pubblicati sulle riviste \"The Magazine of Fantasy and Science Fiction\", \"Planet Stories\", \"If\", \"Galaxy Science Fiction\", \"Imagination\", \"Space Science Fiction\", \"Fantastic Story Magazine\", \"Amazing Stories\", \"Future\", \"Cosmos\", \"Fantasy Fiction\", \"Beyond Fantasy Fiction\", \"Thrilling Wonder Stories\", \"Startling Stories\", \"Fantastic Universe\", \"Science Fiction Quarterly\", \"Astounding\", \"Science Fiction Adventures\", \"Science Fiction Stories\", \"Orbit\", \"Satellite\", \"Imaginative Tales\", \"Fantastic\", \"Worlds of Tomorrow\", \"Escapade\", \"Famous Science Fiction\", \"Niekas\", \"Rolling Stone College Papers\", \"Interzone\", \"Playboy\", \"Omni\" e \"The Yuba City High Times\".\nPubblicato in originale in cinque volumi nel 1987, in Italia \u00e8 stato pubblicato in quattro volumi tra il 1994 e il 1997 da Arnoldo Mondadori Editore. Successivamente la raccolta \u00e8 stata ristampata da Fanucci Editore tra il 2006 e il 2009, col titolo Tutti i racconti, sempre divisa in quattro volumi.\nRacconti.\nVolume 1.\nStabilit\u00e0.\nLa storia \u00e8 ambientata in un futuro in cui la razza umana ha raggiunto il proprio apice ed \u00e8 governata dalla \"Stabilit\u00e0\", che controlla ed elimina ogni deviazione dallo stato di cose.\nAl protagonista, Robert Benton, viene restituita un'invenzione per la quale \u00e8 stato rifiutato il brevetto in quanto contraria alla Stabilit\u00e0. Benton per\u00f2 non ricorda di aver mai inventato alcunch\u00e9 e non riconosce il congegno. Per scoprire di cosa si tratti lo aziona e viene trasportato in un altro tempo-mondo, dove raccoglie una sfera al cui interno \u00e8 stata rinchiusa un'antica citt\u00e0 malvagia, e ne viene controllato. Raccoglie dunque la sua \"invenzione\", una macchina del tempo, e viaggia nel proprio passato per lasciarla all'ufficio brevetti, in modo che possa venirgli consegnata all'inizio della storia. La macchina del tempo, chiusa nella propria spirale temporale, cessa di esistere, ma la sfera \u00e8 libera dalla propria prigione temporale. Nonostante l'intervento del governo, Benton rompe la sfera e la sua realt\u00e0 viene sostituita con un'altra, nella quale gli umani sono schiavi della Citt\u00e0.\nOra tocca al wub.\nIl capitano Franco si ritrova nella sua astronave un Wub, una grossa e informe creatura simile a un maiale che per\u00f2 possiede una coscienza e ama discutere di filosofia. L'ufficiale vorrebbe uccidere l'alieno per poi mangiarselo, ma il Wub \u00e8 dotato di singolari poteri mentali che ribalteranno la situazione.\nIl cannone.\nUna spedizione archeologica si reca in un pianeta completamente distrutto da una guerra nucleare, ma la nave viene colpita da un cannone che anticamente era stato programmato per sparare su qualunque cosa si muovesse. Prima di ripartire, i membri della spedizione dovranno mettere fuori uso la micidiale arma, ma c'\u00e8 ancora qualcosa che non hanno previsto.\nIl teschio.\nConger, un killer finito in prigione, viene inaspettatamente scarcerato: in cambio, le autorit\u00e0 vogliono che ritorni nel passato e uccida il misterioso fondatore della Prima Chiesa, un importante gruppo religioso che predica la non-violenza e che si oppone alle politiche governative. Il teschio del fondatore, le cui sembianze sono sconosciute, \u00e8 l'unico elemento per individuarlo e ucciderlo prima che possa gettare il seme del nuovo culto; tornato nell'America del 1961, Conger scoprir\u00e0 che il misterioso individuo non \u00e8 altro che lui stesso.\nMinibattaglia.\nUn gruppo di soldatini a molla e giocattoli militari senzienti decide di prendere il sopravvento sulla razza umana. Non potendo affrontare direttamente il nemico, gli \"Adulti\", cercano di scardinare le difese dall'interno avvantaggiandosi di coloro che credono i subordinati della classe dominante, ovvero i \"Bambini\". L'intera operazione \u00e8 narrata dal punto di vista di un soldatino meccanico che si fa chiamare \"Monsignore\", uno dei pochi giocattoli che sono riusciti a finire nelle mani di un bambino prima di essere distrutti dagli \"Adulti\". Monsignore tenter\u00e0 di far scattare la \"Fase Due\" dell'operazione, ma sar\u00e0 distrutto dall'inaspettato intervento di tre peluche, anch'essi senzienti.\nI difensori della Terra.\nIl racconto \u00e8 ambientato in un futuro distopico nel quale una guerra nucleare tra U.S.A. e U.R.S.S. ha costretto tutti gli esseri umani a vivere diversi chilometri sottoterra per sopravvivere al fallout radioattivo. La guerra in superficie viene condotta da robot e macchine di diverso tipo, tutte chiamate \"plumbei\". Ogni informazione sullo stato del conflitto e sullo stato del pianeta viene fornita dalle registrazioni dei plumbei, che vengono coordinate da diversi Consigli sparsi per il pianeta e formati da robot di Classe A, quella tecnologicamente pi\u00f9 avanzata. La situazione \u00e8 stazionaria da otto anni.\nL'ufficiale statunitense Don Taylor viene convocato dai suoi superiori per l'ispezione di un plumbeo appena ritornato dalla superficie. Il robot afferma, come del resto ogni altro, che la vita sulla Terra \u00e8 impossibile a causa delle massicce radiazioni e delle nuove armi intelligenti. Appena ha depositato il suo rapporto, per\u00f2, viene disattivato con un inganno da Franks, superiore di Taylor. Franks mostra al protagonista come il plumbeo stesse mentendo: su di lui non c'\u00e8 traccia di radiazioni. La macchina viene cos\u00ec riattivata come se niente fosse successo e i militari statunitensi fingono di credere al rapporto.\nSegretamente, Taylor, Franks e altri ufficiali preparano una spedizione in superficie, con l'obiettivo di controllare l'attivit\u00e0 dei plumbei e, se necessario, distruggerli con armi apposite. Del resto, i robot sono programmati (con un sistema simile alle tre leggi della robotica) a non uccidere gli esseri umani, per cui non si aspettano alcuna resistenza.\nUna volta in superficie, gli ufficiali scoprono la verit\u00e0: non c'\u00e8 nessuna guerra. La guerra \u00e8 finita pochi giorni dopo che gli esseri umani si sono trasferiti sottoterra. Nel frattempo, i plumbei americani e quelli russi si sono accordati per ricostruire il pianeta e il suo ecosistema, ritenendo il conflitto \"illogico\". Per proteggere il pianeta dalla furia distruttiva degli umani, ma anche per proteggere la razza umana da s\u00e9 stessa, hanno architettato l'inganno del fallout, usando finti filmati e fotografie che scattavano su modellini in scala. Per otto anni hanno tenuto gli umani sottoterra e ora il pianeta \u00e8 rifiorito.\nQuando Franks tenta di tornare al Tubo che porta sottoterra per avvertire il governo, scopre che questo \u00e8 stato sigillato dai plumbei: non potendo uccidere gli scomodi testimoni, i robot hanno aggirato la loro programmazione bloccandoli in superficie. Un plumbeo di Classe A si avvicina agli americani e spiega loro che, quando riterranno l'umanit\u00e0 pronta, permetteranno a tutti di tornare in superficie. Secondo la macchina, questo giorno non \u00e8 lontano e per dimostrarlo fa arrivare con un aereo una squadra di soldati dell'Unione Sovietica, che si era accorta dell'inganno sei mesi prima degli americani e quindi era tornata ad abitare in superficie.\nMilitari russi e americani, costretti a vivere in superficie insieme e senza provviste, decidono di occupare un vecchio villaggio e lavorare insieme per sopravvivere. Il racconto si conclude con uno scambio di battute amichevole tra Franks e l'ufficiale in comando russo, segno che la profezia del plumbeo si sta avverando.\nLa mente dell'astronave.\nPer vincere la guerra contro gli yuk, che utilizzano delle mine spaziali biologiche, le forze armate terrestri decidono di creare un prototipo di astronave comandata da un cervello umano; la scelta cade sul vecchio Professor Thomas, di cui Kramer, uno dei tecnici dell'esercito era stato allievo. Incredibilmente il Professore accetta la proposta, ma una volta costruita, la nave non risponde ai comandi e vola via: Thomas ha un progetto in mente che coinvolge proprio il suo ex-studente.\nI Pifferai.\nDei promettenti ufficiali in missione nell'asteroide Y-3 assumono, uno dopo l'altro, il comportamento delle piante, rinunciando a responsabilit\u00e0 e prospettive di carriera. Il Dottor Harris, incaricato di risolvere il caso, scopre che la stupefacente trasformazione \u00e8 avvenuta a seguito di un incontro con dei fantomatici \"Pifferai\" nei boschi di Y-3, e vi si reca per indagare.\nRuug.\nNarra la storia di un cane di nome Boris che aspetta ogni venerd\u00ec, giorno di ritiro del pattume, per abbaiare ai funzionari della nettezza urbana, colpevoli secondo lui, di rubare il prezioso cibo che ogni giorno i suoi padroni conservano nei grandi contenitori di metallo nel giardino. Boris, dunque, pensa di proteggere i suoi padroni e la loro casa e vede quelli della nettezza urbana come dei terribili mostri che minacciano la sua famiglia. Il nobile fine di Boris per\u00f2 \u00e8 deriso dai suoi nemici e anche dalla sua famiglia che lo pensa pazzo. Il termine \"Roog\" \u00e8 il nucleo attorno a cui gira l'intero racconto, narrato dal punto di vista del cane, e scoprire il suo significato svela le dinamiche della storia narrata. La morale del racconto \u00e8 quella di comprendere il punto di vista altrui, scoprendo che una volta fatto ci\u00f2 si pu\u00f2 dedurre il suo mondo e capirlo.\n\u00c8 il primo racconto venduto da Dick alla rivista \"Magazine of Fantasy &amp; Science Fiction\" nel 1951, grazie all'amico Tony Boucher che ringrazia e ricorda in una nota. Il racconto era stato proposto anche a una celebre curatrice di antologie che l'aveva per\u00f2 rifiutato non comprendendo il significato della storia. Nel 1971 discute il racconto in una scuola con alcuni alunni e si compiace che tutti avevano capito la morale della storia, e che il primo a comprendere il significato del termine \"Roog\" \u00e8 stato un ragazzino cieco.\nIl mondo che lei voleva.\nUn uomo \u00e8 alla ricerca di una donna, ma \u00e8 una donna a trovare lui. La donna sostiene che lui non \u00e8 altro che un personaggio del suo mondo, un mondo controllato da lei in cui lui non ha nessuna possibilit\u00e0 di dare voce alle sue volont\u00e0 e che ci sono tanti mondi quante sono le persone che abitano il pianeta. Ecco che cos\u00ec, lei integra il protagonista nella sua realt\u00e0 assegnandogli un destino, ma forse quello non era veramente il suo mondo.\nInvasione oculare.\nUn uomo, incapace di comprendere le metafore, dopo aver letto un libro in cui si trovavano espressioni come \"i suoi occhi si posarono su di me\", comincia a credere all'imminente invasione aliena da parte di organismi unicellulari in grado di dividere le loro parti del corpo infinitamente. Comincia a pensare a un complotto alieno con radici profonde nel sistema ed \u00e8 cos\u00ec impaurito da voler fare finta di niente sino a quando questi esseri non si manifestino.\nIl racconto si chiude con la frase dell'uomo che esclama: \"Non ho assolutamente lo stomaco per cose del genere\".\nCavie.\nDegli astronauti sono in missione nello spazio, quando incrociano un asteroide radioattivo. Le cavie (dei porcellini d'India) portate in viaggio per appurare le condizioni di vita sui nuovi pianeti scoperti, muoiono immediatamente, mentre al resto dell'equipaggio tocca una sorte pi\u00f9 terribile: mutazioni. \nL'equipaggio, formato da due uomini e una donna, sviluppa gli stessi sintomi: perdita delle unghie, dei capelli, della vista e comparsa di poteri telepatici. Si rendono dunque conto di non essersi trasformati in mostri, ma di star evolvendo.\nSi creano due fazioni: il capitano e la donna vogliono rimanere nello spazio per evitare di contagiare gli altri terrestri, mentre l'altro uomo a bordo vuole tornare sulla Terra per dominare gli uomini con la forza e le sue nuove capacit\u00e0. \nArrivano a uno scontro dove la donna muore, ma prima che la situazione degeneri ulteriormente, esseri di pura energia uccidono il malvagio e resuscitano la donna: sono i porcellini d'India che, esposti alle radiazioni dell'asteroide prima del resto dell'equipaggio, sono evoluti pi\u00f9 in fretta e arrivando prima allo stadio evolutivo ultimo e pi\u00f9 completo.\nEssi poi, riportano alla normalit\u00e0 il capitano e la donna che sono ben felici di tornare come prima e spariscono nello spazio infinito.\nLa macchina salvamusica.\nUn uomo \u00e8 ossessionato dalla possibilit\u00e0 che con la distruzione del genere umano la musica venga dimenticata. Allora scrive ad alcuni scienziati che gli fabbricano una macchina che trasforma la musica in animali, cos\u00ec che essi possano sopravvivere anche dopo la scomparsa dell'uomo. Il protagonista per\u00f2 lascia liberi questi animali nel bosco ed essi mutano per adattarsi all'ambiente e quando usa il procedimento inverso col macchinario (cio\u00e8 trasformare l'animale nella musica) scopre che il risultato \u00e8 qualcosa di terribilmente diverso. Decide dunque che l'esperimento della macchina salva-musica \u00e8 un fallimento.\nLa signora dei biscotti.\nUna vecchia signora scopre che stando accanto a un ragazzino del quartiere, ringiovanisce. Attira dunque questo ragazzino sempre pi\u00f9 spesso nella sua casa, promettendogli dei biscotti. La giovinezza temporanea per\u00f2 non le basta e decide di volere di pi\u00f9.\nImpostore.\nImpostore \u00e8 un racconto ambientato in un futuro in cui la Terra \u00e8 in guerra con una specie aliena. Il protagonista \u00e8 Spencer Olham, uno dei migliori scienziati terrestri intento a sviluppare armi contro gli invasori. Il racconto descrive gli ultimi giorni di Olham che viene braccato dalla polizia dato che questa ritiene che il vero Spencer Olham sia stato sostituito da un androide alieno progettato per uccidere un governatore terrestre tramite una bomba impiantata nel suo corpo. Olham durante tutto il racconto scappa dalla polizia e cerca in tutti i modi di provare la propria identit\u00e0 e quindi evitare l'eliminazione da parte della polizia. La storia si conclude quando Olham cercando di trovare la nave aliena, precipitata sulla terra, per dimostrare a tutti di essere un vero essere umano, trova invece i resti del vero Olham. Al rendersi contro di essere davvero un androide, esplode distruggendo il pianeta terra.\nDal racconto \u00e8 stato tratto il film omonimo \"Impostor\" diretto da Gary Fleder e interpretato da Gary Sinise. Il film segue abbastanza fedelmente il racconto. Ne \u00e8 stato inoltre tratto un episodio della seconda stagione della serie televisiva \"Il fascino dell'insolito\" prodotta dalla RAI nel 1981.\nPrevidenza.\nL'abile ingegnere elettronico Jennings ha appena terminato un particolare contratto di due anni per la Rethrick Constructions, secondo il quale avrebbe ricevuto una grossa quantit\u00e0 di soldi ma gli sarebbe stata cancellata la memoria di quei due anni. Al suo risveglio scopre tuttavia di aver applicato una clausola per rinunciare ai soldi in cambio di un sacchetto di stoffa contenente sette oggetti apparentemente inutili. Appena uscito dal palazzo viene interrogato e detenuto dalla polizia, che vuole informazioni sulle ricerche di Rethrick. Utilizzando uno degli oggetti ricevuti, Jennings riesce a scappare. Anche gli altri oggetti si rivelano utili per Jennings, che fugge, trova l'ubicazione dello stabilimento di Rethrick e riesce a introdurvisi. Scopre quindi che la Rethrick Constructions ha realizzato illegalmente uno specchio e un artiglio temporali, che permettono di vedere e prendere degli oggetti attraverso il tempo, e capisce di aver utilizzato lui stesso quegli strumenti in passato, stilando la lista degli oggetti da ricevere alla fine del contratto. Utilizzando gli ultimi oggetti, Jennings riesce con il ricatto a entrare nell'azienda come socio.\nDick scrive, nelle note al racconto: \"Il viaggiatore del tempo saprebbe quando una moneta pu\u00f2 salvargli la vita. E, tornato nel passato, potrebbe preferire quella moneta a qualunque cifra di denaro, anche la pi\u00f9 grande\".\nNel 2003 da questo racconto \u00e8 stato liberamente tratto il film d'azione \"Paycheck\" di John Woo, con Ben Affleck nel ruolo di Jennings.\nColonia.\nUna squadra di ricognizione spaziale arriva su un pianeta molto simile alla Terra e disabitato. Dopo esser scesi sulla terraferma, sull'astronave cominciano ad accadere cose strane: gli oggetti prendono vita e tentano di uccidere i membri dell'equipaggio. Si scoprir\u00e0 che non sono gli oggetti a prendere vita, ma i nativi del pianeta, organismi che riescono ad assumere l'esatto aspetto degli oggetti, per cacciare gli invasori.\nPirati cosmici.\nL'equipaggio di un'astronave terrestre riesce a sottomettere quelli che sembrano pirati spaziali e a recuperare il loro tesoro: pietre bellissime simili a gioielli che l'equipaggio decide di portare sulla Terra per ricavare denaro. Nel dialogo finale per\u00f2, tra due \"pirati cosmici\", si scopre che le pietre non sono altro che uova aliene che su un pianeta umido come la Terra possono schiudersi molto in fretta.\nUn uomo a rischio.\nGli insetti cominciano a parlare con un uomo rivelandogli che i terrestri sono in realt\u00e0 alieni arrivati sul pianeta e che hanno ingaggiato una lotta furiosa con i nativi con perdite da ambo le parti, ma che adesso questi nativi, evoluti in formiche e termiti, vogliono la loro vendetta.\nL'uomo Variabile.\nI terrestri sono in guerra contro la stella di Centauro che impedisce loro di visitare il resto dell'universo. Non possono per\u00f2 iniziare una guerra poich\u00e9 secondo il computer delle variabili, il risultato sarebbe sempre contro i terrestri. Allora decidono di utilizzare una bomba molto speciale che nasce in realt\u00e0 da un esperimento per il viaggio interstellare fallito: la bomba viene fatta scomparire nello spazio a una velocit\u00e0 superiore a quella della luce, crescendo di massa in una dimensione sconosciuta a loro, per poi riapparire in un punto dello spazio calcolato ed esplode senza che nessun radar o difesa la possa intercettare. Decidono allora di ricorrere alla bomba e il computer \u00e8 finalmente in favore dei terrestri; nell'esperimento per\u00f2 viene portato nel loro tempo un uomo del passato che sconvolge tutti i calcoli cos\u00ec che il computer non riesce pi\u00f9 a determinare il risultato della guerra: dunque, per questo, \u00e8 un uomo-variabile. \nL'uomo, chiamato Thomas Cole, viene braccato per essere ucciso, perch\u00e9 solo cos\u00ec il computer ritornerebbe a calcolare correttamente, ma viene aiutato a scappare da Sherikov che vuole attuare un colpo di Stato. Nella sua fuga, quest'uomo del passato dimostra grande abilit\u00e0 con qualsiasi macchinario, anche con dispositivi sconosciuti. \nSherikov riesce a rovesciare i suoi nemici e a convincere il governo a non continuare la guerra, perch\u00e9 l'uomo-variabile aveva risolto l'esperimento del viaggio interstellare fallito tanti anni prima. Era quindi di nuovo possibile viaggiare oltre Centauro eludendo le sue difese. Thomas Cole sta per essere rimandato nel suo tempo quando Sherikov, conscio della grande abilit\u00e0 dell'uomo-variabile a risolvere i problemi di funzionamento di sistemi complessi, lo incarica, senza che se ne accorga, di perfezionare un sistema politico rivoluzionario in grado di dare davvero il potere al popolo.\nL'infaticabile ranocchio.\nHardy e Grote sono due professori in disaccordo sul paradosso di Zenone: secondo il primo, un ranocchio non riuscirebbe mai a raggiungere il suo traguardo, mentre a giudizio del secondo, ci riuscirebbe.\nHardy \u00e8 cos\u00ec infuriato con l'altro professore da cogliere al balzo la possibilit\u00e0 data loro dal preside, di mettere a punto una macchina in grado di stabilire finalmente chi dei due abbia ragione, per uccidere il suo collega.\nQuesto apparecchio infatti, trasforma l'organismo presente nel tubo in un essere sempre pi\u00f9 piccolo. Hardy fa entrare Grote con l'inganno nel tubo e il professore, convinto di riuscire alla fine a raggiungere il traguardo, continua a proseguire e a diventare sempre pi\u00f9 piccolo fino a quando, divenuto pi\u00f9 minuscolo di un atomo, attraversa il pavimento e precipita nell'aula del professor Hardy. Hardy \u00e8 stravolto e cerca di spiegarsi con Grote, ma Grote non lo sta nemmeno a sentire: in realt\u00e0 per lui non ha nessuna importanza che il collega abbia tentato di ucciderlo, anzi, \u00e8 molto felice di aver avuto ragione sul paradosso.\nIl sobborgo dimenticato.\nBob Paine \u00e8 il vicedirettore della stazione ferroviaria di Jacksonville e si trova alla prese con la singolare richiesta di Ernest Critchet, un misterioso assicuratore che ogni giorno viene alla biglietteria chiedendo un blocchetto di biglietti del Treno B per \"Macon Heights\", una localit\u00e0 che non esiste. Ogni volta che Critchet viene messo di fronte all'evidenza dei fatti (la cittadina non compare su nessuna cartina, atlante o elenco di fermate), svanisce nel nulla. Turbato da quanto accade, Paine chiede alla fidanzata Laura Nichols di controllare presso il tribunale e il catasto se un sobborgo con quel nome \u00e8 mai esistito. Nel frattempo, basandosi sulle affermazioni di Critchet (linea, durata del tragitto, direzione), Bob calcola la posizione approssimativa di Macon Heights e prende il Treno B per controllare. All'andata non vede altro che campi e pali telefonici, ma al ritorno il Treno B ferma effettivamente a Macon Heights e un uomo scende dal treno, incamminandosi verso un banco di nebbia. Paine non riesce a scorgere n\u00e9 edifici n\u00e9 strade n\u00e9 alcuna stazione, ma con un sussulto di orrore vede il pendolare fluttuare nella nebbia come se salisse delle scale.\nSempre pi\u00f9 spaventato, Paine torna da Laura, che gli rivela che \"Macon Heights\" era il nome scelto per un sobborgo di Jacksonville mai costruito. La proposta edilizia venne bocciata sette anni prima a una riunione a cui anche Paine aveva partecipato. Convinto che, in qualche modo, il passato stia mutando, modificando anche il presente, il protagonista riprende il treno per Macon Heights. Alla fermata, stavolta, trova una vera cittadina e non il banco di nebbia: un intero sobborgo ordinato, pulito, ideale sotto ogni punto di vista.\nDi ritorno a Jacksonville, Bob si accorge che anche la citt\u00e0 sta mutando, come \"contagiata\" da Macon Heights. Vede la sede delle assicurazioni in cui Critchet diceva di lavorare, nuovi negozi che non ricordava, case al posto di esercizi pubblici che sono spariti. Terrorizzato dall'idea che il nuovo presente possa aver cancellato Laura, corre a casa della donna. La sua fidanzata \u00e8 ancora l\u00ec, ma adesso \u00e8 sua moglie e i due hanno anche un figlio. Improvvisamente, Bob Paine accetta i nuovi ricordi e il nuovo presente e giudica il suo stato d'animo confuso come conseguenza di un'insolazione.\nIn giardino.\nRobert \u00e8 un uomo molto geloso, cos\u00ec geloso da credere che il cigno di cui la moglie aveva molta cura, potesse abusare di lei come nella leggenda di Leda. Si sbarazza allora del cigno, secondo lui solo uno sporco mangiatore di vermi, approfittando dell'imminente nascita del figlio, cos\u00ec che la moglie Peg, troppo occupata a fare la madre, si sarebbe presto dimenticata dell'animale. \nIl bambino nasce, ma Robert non riesce ancora a vedere in lui alcuna somiglianza, tanto da credere che non sia suo figlio. Inoltre \u00e8 anche molto invidioso dalla complicit\u00e0 che ha con Peg perch\u00e9 vorrebbe essere pi\u00f9 partecipe nella sua vita.\nQuando il figlio allora lo invita a una festa segreta di cui nemmeno la madre \u00e8 al corrente, \u00e8 molto felice. Si convince cos\u00ec, che Stephen sia suo figlio, ma ci\u00f2 che vedr\u00e0 in questa \"festa segreta\" lo far\u00e0 nuovamente titubare: il bambino mangia vermi, proprio come il cigno!\nIl re degli Elfi.\nShadrach Jones, anziano gestore di una stazione di servizio a Derryville, Colorado, viene visitato durante la notte da un gruppo di elfi. Le creature, spaventate e infreddolite, stanno cercando un rifugio per il loro re, vecchio e malato. Pur con qualche scetticismo iniziale, Jones concede loro di dormire in casa sua. Durante la notte, per\u00f2, il re degli elfi spira, nominando proprio Shadrach come suo successore. Convintosi dell'esistenza di questi folletti, l'anziano accetta di capitanarli in una battaglia contro gli Orchi. Nel frattempo il migliore amico di Jones, Phineas Judd, e gli altri abitanti della cittadina, sospettano che Shadrach sia impazzito o che le sue storie fantastiche non siano altro che uno stratagemma per attirare clienti alla stazione di servizio.\nUna notte, un elfo in armatura compare vicino alle pompe di benzina, portando un messaggio per Jones: in quanto Re degli Elfi, deve recarsi a mezzanotte all'Antica Quercia per raccogliere l'esercito e prepararsi alla guerra. Shadrach intuisce a quale albero si riferisce l'elfo, ma c'\u00e8 un problema: la quercia si trova proprio al centro della tenuta di Phineas Judd. Nonostante il buio, Judd si accorge della presenza dell'amico nella sua propriet\u00e0 e lo invita in casa mostrandosi preoccupato per la sua salute. Pur mostrando di assecondare Jones, Judd lo convince a rinunciare alla sua \"missione\" e a tornare a casa. Mentre i due si congedano, per\u00f2, Phineas viene illuminato dalla luce della luna e Shadrach ha la netta sensazione che l'amico sia in realt\u00e0 un orco. Brandendo un'asse staccata da una botte, lo aggredisce e Judd rivela la sua vera natura: \u00e8 il Re degli Orchi. Una moltitudine di piccoli orchi esce dal seminterrato della casa di Phineas, dando inizio alla battaglia.\nJones riesce a colpire mortalmente il vecchio amico, ma viene sopraffatto dai piccoli mostri. Solo l'intervento dell'intero esercito degli elfi, comparso nel frattempo nei pressi dell'Antica Quercia, salva l'anziano da morte certa. La battaglia si conclude con la vittoria degli Elfi. Shadrach Jones, stanco e ferito, dice alle creature che ora preferirebbe tornare alla sua vecchia vita e rinunciare alla corona. Dopo qualche passo verso casa, per\u00f2, ci ripensa: la vita con gli Elfi \u00e8 quanto di meglio abbia mai avuto.\nIl mondo in una bolla.\nIn una societ\u00e0 delusa dall'inconcludente esplorazione spaziale si passa il tempo costruendo mondi subatomici dentro delle bolle \"Creamondo\", distruggendole alla fine di concorsi di \"bellezza\". Nathan Hull disgustato da questa usanza cerca invano di mettere fuori legge le bolle. Quando infine un contatto con degli alieni fa risorgere gli animi e dimenticare le bolle, una catastrofe \"naturale\" imponente fa balenare nella mente del protagonista che forse anche il \"suo\" mondo \u00e8 un passatempo di qualcun altro.\nIl Grande C.\nIl protagonista del racconto \u00e8 un ragazzo appartenente a una trib\u00f9, in un mondo post-apocalittico distrutto da quella che \u00e8 definita una \"pioggia di atomi\". Ogni anno la trib\u00f9 sceglie un ragazzo che dovr\u00e0 compiere un lungo viaggio per arrivare in prossimit\u00e0 dei resti di una citt\u00e0 dove si trova \"il Grande C\" a cui dovr\u00e0 porgere tre domande, su cui la trib\u00f9 ha lavorato tutto l'anno, nella speranza che esso non sappia rispondere altrimenti il ragazzo diventer\u00e0 la sua cena, \"il suo tributo\".\n\"Il Grande C\" non \u00e8 altro che un computer potentissimo, ritenuto responsabile della \"pioggia di atomi\" e della distruzione della civilt\u00e0. Il computer dice di saper rispondere a qualsiasi domanda e infatti ogni questione posta a esso dal ragazzo viene risolta, anche domande su avvenimenti precedenti alla sua esistenza.\nDopo che il ragazzo viene sacrificato, i saggi si chiedono per quanto tempo dovranno continuare questi tributi e come mai il \"Grande C\" si nutra di persone. L'ipotesi \u00e8 che durante la \"pioggia di atomi\", qualcosa ha danneggiato i circuiti del computer cos\u00ec che esso ha dovuto riadattare le sue abitudini di rifornimento.\nTony e i coleotteri.\nTony \u00e8 un bambino che \u00e8 nato e vive su un pianeta colonizzato dal suo popolo, i terrestri, che sono perennemente in guerra con la popolazione locale che tenta di scacciare gli invasori. I terrestri si riferiscono a questo popolo, in modo dispregiativo, come \"coleotteri\". Tony non ha niente contro i nativi, al contrario di suo padre che vorrebbe combatterli in guerra, ma \u00e8 troppo vecchio per arruolarsi. Tony va sempre a giocare da cinque anni nella citt\u00e0 dei nativi e ha per amici quelli che suo padre chiama \"coleotteri\", ma qualcosa sta cambiando: i \"coleotteri\" stanno per vincere la guerra e scacciare gli invasori e non sono pi\u00f9 disposti a tollerare i terrestri, \"i vermi bianchi\", o a essere amici con Tony. Anche il bambino che frequenta la citt\u00e0 da cinque anni \u00e8 diventato un nemico.\nUn certo tipo di vita.\nLa signora Joan vede partire per le guerre intergalattiche e non tornare, prima suo marito e poi suo figlio. Tutte queste guerre sono state ingaggiate per continuare a estrarre dai pianeti colonizzati, materiali per far funzionare le cucine, i test attitudinali, le porte, le case, altrimenti si tornerebbe alla tecnologia di allora. Quindi sono guerre per mantenere un \"certo tipo di vita\".\nAlla fine anche la signora Joan viene arruolata, poich\u00e9 le guerre richiedono ingenti sforzi umani e la donna si chiede chi rimanga sulla Terra per godere di quel \"certo tipo di vita\". La risposta viene data nel finale del racconto da due alieni, che giungono sul pianeta Terra e trovano una civilt\u00e0 avanzata con una tecnologia all'avanguardia, ma nessun essere umano.\nIl pianeta impossibile.\nUna donna di oltre 300 anni arriva a una stazione intergalattica e chiede, dietro compenso di una cospicua somma di denaro, di visitare il pianeta Terra prima di morire. Il pianeta Terra \u00e8 considerato per\u00f2 una leggenda, pari ad Atlantide. \nIl compenso per\u00f2, \u00e8 davvero troppo alto per lasciarselo scappare e allora il capitano della nave mette in piedi un'impostura, portando la vecchia su un pianeta che sulla carta ha delle somiglianze con Terra: un pianeta che \u00e8 il terzo di un sistema solare formato da nove pianeti, con un'unica luna.\nGiungono cos\u00ec su un pianeta spoglio e desolato. Il capitano mente alla donna, dicendole che quel pianeta \u00e8 Terra, ma nulla \u00e8 rimasto in vita per riconoscerlo. La vecchia rimane delusa, ma crede di aver visitato finalmente il suo luogo d'origine e riparte col resto dell'equipaggio. Prima per\u00f2, un membro dell'equipaggio trova un oggetto a forma di disco, forse una moneta con incise le parole: E PLURIBUS UNUM. Si tratta proprio del motto statunitense stampato sulle monete e le banconote, quindi il capitano aveva davvero trovato il leggendario pianeta Terra, ma nessuno se ne accorge e ripartono.\nPianeta alieno.\nL'equipaggio di un'astronave arriva sul pianeta Terra alla ricerca degli esseri umani. Si presenta loro un paesaggio distrutto dalle guerre e dalle radiazioni, dove i veri terrestri sono diventati gli organismi che si sono saputi adattare a questo nuovo ambiente, mentre gli esseri umani stanno per abbandonare un pianeta in cui non riescono pi\u00f9 a vivere alla ricerca di una nuova casa.\nL'impiccato.\nEd Loyce, titolare di un negozio di televisori, passa una giornata lavorando in cantina per rinforzare le fondamenta della sua casa. Verso sera, decide di uscire in auto per andare a controllare come stanno andando le cose nel suo negozio. Poco prima di arrivare, per\u00f2, vede un uomo impiccato a un lampione lungo la strada. Si ferma e cerca di attirare l'attenzione dei passanti, ma nessuno sembra far caso al cadavere che penzola dal palo. Sempre pi\u00f9 agitato, Loyce chiama i suoi colleghi e dipendenti del negozio, ma anche loro si comportano come se la cosa fosse ordinaria amministrazione e sembrano pi\u00f9 preoccupati per la salute mentale di Ed che non per l'uomo impiccato. Compaiono infine due poliziotti, che invece di occuparsi del cadavere, chiedono a Loyce di seguirli in commissariato.\nIn macchina con i poliziotti, il protagonista si scusa per il suo comportamento e finge di calmarsi. In realt\u00e0, Loyce \u00e8 in rapporti di amicizia con tutti gli agenti della zona e sa che quelli non sono veri poliziotti. Cos\u00ec, alla prima occasione apre la portiera e si lancia dall'auto in corsa, nascondendosi tra i vicoli. Durante la fuga, capita per caso di fronte al municipio della citt\u00e0: sul tetto \u00e8 comparso un enorme vortice grigio, che sale fino al cielo. All'interno del vortice, Ed nota alcune figure simili a giganteschi insetti con le ali: questi esseri ronzano intorno al tetto e ogni tanto si lanciano in picchiata al suo interno. Le persone davanti e dentro all'edificio non sembrano farci caso.\nEd Loyce capisce cos\u00ec che si trova di fronte a un'invasione: questi esseri stanno colonizzando la Terra una cittadina alla volta, impossessandosi delle persone e iniziando dai punti-chiave degli insediamenti. Fugge verso casa e intima alla moglie e ai due figli di preparare immediatamente i bagagli per fuggire, ma i suoi familiari non sembrano reagire al suo stato d'ansia. Il protagonista capisce cos\u00ec che anche loro sono stati \"posseduti\" e che lui si \u00e8 salvato semplicemente perch\u00e9 ha passato la giornata in cantina. Ne ha la conferma quando il suo figlio pi\u00f9 piccolo si rivela per ci\u00f2 che \u00e8: un gigantesco insetto simile a una mosca, che lo attacca con un pungiglione. Loyce \u00e8 cos\u00ec costretto a ucciderlo con un coltello da cucina e a fuggire nei boschi, mentre altri insetti iniziano a inseguirlo.\nPassa l'intera notte correndo nella foresta, con gli insetti alle calcagna. Solo all'alba riesce a raggiungere una cittadina vicina e si accorge che gli invasori hanno smesso di dargli la caccia. Corre alla stazione di polizia locale per dare l'allarme e racconta tutta la sua storia.\nProgetto: Terra.\nIl signor Billings \u00e8 un vicino di casa strano, forse un comunista che trama per distruggere l'America o chiss\u00e0 che altro. \nIl piccolo Tommy decide di scoprirlo e va a casa sua trovando degli esseri strani contenuti in una scatola: omini dalle sembianze di esseri umani con le antenne.\nBillings rivela che quello \u00e8 il progetto C, iniziato dopo i fallimenti dei progetti A e B.\nBillings \u00e8 quindi un essere di un altro pianeta che si occupa di fare ricerche per popolare i mondi, come \u00e8 successo per gli esseri umani, facenti parte del progetto B.\nTutti i progetti sono infatti falliti perch\u00e9 gli esseri si ribellano e cercano di diventare indipendenti e il compito di Billings \u00e8 quello di studiare tale problema.Quando Tommy per\u00f2, ruba 9 esseri del progetto, li veste e li istruisce, il signor Billings riappropriandosene, scopre che tutti i progetti falliranno perch\u00e9 gli esseri del progetto precedente influenzeranno sempre e comunque in modo negativo gli esseri del progetto successivo.\nLa barca.\nIl signor Elwood \u00e8 un ex soldato che da quando \u00e8 tornato dalla guerra, \u00e8 ossessionato dalla costruzione di una barca.\nQuesto impegno non gli occupa solo il tempo libero, ma diventa una sorta di mania a cui ricorre quando si sente a disagio e il pensiero ricorrente in tutte le attivit\u00e0 della sua giornata. I vicini lo scherniscono alle spalle, mentre la moglie ha iniziato a credere che sia pazzo, ma lui va avanti nella costruzione della barca e trova conforto solo nell'aiuto del figlio.\nQuando finalmente finisce la barca, si accorge di non aver pensato ad alcun metodo di propulsione, come se la barca non servisse per andare in mare aperto. Non riesce a spiegarsi cosa lo ha spinto a costruirla, ma ne capisce la funzione quando cominciano a cadere gocce di pioggia nera: segno di un disastro nucleare.\nVolume 2.\nLa cripta di cristallo.\nLa Terra e Marte sono sull'orlo di una guerra. Mentre una nave spaziale piena di terrestri sta lasciando la superficie marziana alla volta del pianeta natio, tre persone raccontano a un ragazzo come hanno fatto a infiltrarsi nella pi\u00f9 grande citt\u00e0 marziana e installare un marchingegno che ha permesso loro di rimpicciolirla e riporla in una piccola sfera di cristallo per poi chiedere un riscatto ai marziani, motivo per il quale ora sono ricercati. Quando il racconto termina il ragazzo svela loro di essere una delle persone che d\u00e0 loro la caccia.\nBreve vita felice di una scarpa marrone.\nUn uomo ha inventato una macchina simile a un forno in grado di dar vita agli oggetti sfruttando il \"Principio di Irritazione\", un processo col quale scaldando un oggetto esso verr\u00e0 \"irritato\" e prender\u00e0 vita. L'uomo mostra la macchina a un suo amico ma essa sembra non funzionare, per cui gliela vende per soli cinque dollari. L'amico dell'inventore vi mette all'interno le sue scarpe bagnate per farle asciugare col calore che produce e la mattina dopo scopre che una delle due ha preso vita. Quando l'inventore lo apprende contatta scienziati e giornalisti per mostrare loro ci\u00f2 che ha creato e tutti insieme scoprono che la scarpa ha dato vita a un'altra scarpa, da donna. Il racconto \u00e8 narrato in prima persona dall'amico dell'inventore.\nDietro lo sportello.\nUn uomo regala un orologio a cuc\u00f9 a sua moglie. Lei \u00e8 contentissima, mentre lui pensa che l'uccellino non esca volentieri quando c'\u00e8 lui nelle vicinanze. Un giorno l'uomo trova sua moglie in compagnia di un suo amico e la caccia di casa. Ora che l'uomo si trova in casa da solo, l'uccellino dell'orologio non esce pi\u00f9, a eccezione di una volta in cui l'uomo lo minaccia con un martello e l'uccellino esce colpendolo in un occhio, facendolo cadere dalla sedia e facendogli rompere l'osso del collo.\nUn regalo per Pat.\nEric Blake porta a casa da Ganimede un dio locale, un essere alto circa trenta centimetri e dall'aspetto orribile ma in grado di fare miracoli. Esso afferma di aver voluto venire sulla Terra per cercare un altro essere simile a lui, che ha commesso un crimine e poi \u00e8 scappato. Dopo varie peripezie in cui il dio ganimediano trasforma la moglie di Blake (Pat) in una statua e il suo migliore amico in un rospo, si scopre che il criminale \u00e8 il capo di lavoro di Blake, il quale si azzuffa col dio mentre entrambi mutano la loro forma per poi scomparire nel cielo.\nLa ruota cosmica.\nUn uomo appartenente alla pi\u00f9 alta casta sociale, \"i santi che guidavano l'individuo verso la Luce\", scopre che entro otto mesi morir\u00e0 di peste e che si reincarner\u00e0 in una mosca \"mangiatrice di carogne\" a causa da un peccato di adulterio che probabilmente non riuscir\u00e0 a espiare in tempo. Mentre la sua disperazione per ci\u00f2 che lo attende dopo la morte aumenta, effettua una visita di controllo presso la casta pi\u00f9 bassa della societ\u00e0, i cui membri non sono tenuti in grande simpatia e sono considerati stupidi e ignoranti, ma che regalano all'uomo delle pasticche di penicillina.\nNon saremo noi.\nIl racconto \u00e8 ambientato in un futuro post-apocalittico in cui gli esseri umani cacciano e uccidono i mutanti che nascono, perch\u00e9 potenzialmente dotati di poteri pericolosi. Il protagonista della storia e la sua ragazza, entrambi agenti del governo incaricati dei mutanti, scovano il giovane Cris, un mutante con la pelle dorata che non sembra ragionare ma compensa a questa mancanza con la capacit\u00e0 di prevedere il futuro. Pi\u00f9 precisamente pu\u00f2 vedere le catene di eventi che verranno innescati da ogni singola azione: la sua abilit\u00e0 viene paragonata alla capacit\u00e0 di un giocatore di scacchi di vedere le cinque successive mosse di una partita. Catturato ma non ucciso, per poterne studiare il potere, Cris si rivela possedere una seconda abilit\u00e0: la sua pelle gli permette di sedurre le donne. Cris convince la ragazza a liberarlo, la ingravida e fugge. Il racconto si conclude suggerendo che la progenie dell'uomo dorato sostituir\u00e0 la razza umana.\nNel 2007 da questo racconto \u00e8 stato liberamente tratto il film \"Next\" di Lee Tamahori, con Nicolas Cage nel ruolo di un razionale Cris.\nUn autore importante.\nUn uomo ha il compito di testare un nuovo mezzo di trasporto progettato dalla ditta per cui lavora che gli permette di coprire, nel tragitto per recarsi al lavoro, ben duecentocinquanta chilometri in appena cinque minuti, facendolo passare attraverso una dimensione parallela. Il sistema funziona bene ma un giorno l'uomo nota, nel tunnel da esso generato, un'area trasparente in cui nota la presenza di piccoli esseri alti circa un centimetro. L'uomo e gli esserini iniziano a scambiarsi biglietti in cui il primo risponde alle domande dei secondi, ma un giorno il capo di lavoro dell'uomo scopre questa insolita corrispondenza e, affermando che la lingua degli esserini \u00e8 l'ebraico antico e mostrandogli la raccolta delle informazioni che si sono scambiati in un volume intitolato \"La Bibbia\", gli riferisce che verr\u00e0 licenziato per non aver comunicato che la macchina non funziona come dovrebbe.\nJames P. Crow.\nIl racconto \u00e8 ambientato in un futuro in cui gli umani e i robot vivono sulla Terra come due razze separate e i primi sono subordinati ai secondi. Gli umani vivono in quartieri periferici separati e svolgono le mansioni manuali pi\u00f9 semplici, i robot invece sono la classe dirigente del pianeta. Il predominio dei robot \u00e8 tale che essi hanno addirittura riscritto la storia facendo credere agli uomini di essere stati creati dalle macchine e non viceversa. In questa societ\u00e0 rigidamente ordinata l'unico elemento di rottura \u00e8 rappresentato da un uomo di nome James P. Crow; egli, bench\u00e9 sia un umano, \u00e8 riuscito a farsi strada nella scala gerarchica e a ricoprire ruoli direttivi riservati ai soli robot. La classe dirigente \u00e8 selezionata attraverso rigorosi e complicati test formalmente aperti a tutti, uomini e macchine, ma \"de facto\" impossibili da superare per le menti umane, l'unico essere vivente in grado di superare con successo questi test \u00e8 James P. Crow. L'abilit\u00e0 di questo umano eccezionale \u00e8 tale che negli anni riesce addirittura a raggiungere il test finale che, in caso di successo, gli garantirebbe l'accesso alla classe Uno, la pi\u00f9 alta di tutte, e l'ingresso nel Consiglio Supremo, il massimo organo direttivo del pianeta. Nella parte finale del racconto il protagonista riesce nella sua impresa e giunto al vertice della societ\u00e0 rivela ai membri del Consiglio di aver superato i test grazie a una finestra temporale che gli ha consentito di vedere sia il passato che il futuro. Come ultimo atto impone di ordinare l'evacuazione di tutti i robot dalla terra minacciando di rivelare all'umanit\u00e0 il segreto sulle origini dei robot scatenando cos\u00ec una tremenda guerra civile.\nIl nome del protagonista \u00e8 un evidente riferimento a Jim Crow, personaggio di una canzone dell'Ottocento diventato il simbolo della segregazione razziale negli Stati Uniti, e tutto il racconto \u00e8 basato sull'analogia tra l'immaginaria condizione degli esseri umani del futuro (impiegati come servitori e disprezzati dai robot) e quella degli afroamericani nel corso della storia americana.\nPiccola citt\u00e0.\nVerne Haskel \u00e8 un uomo deluso dalla vita e dalla propria moglie Madge, che si \u00e8 rifugiato in suo piccolo mondo personale: in cantina costruisce metodicamente e con grande cura un modellino in piccolo di Woodland, citt\u00e0 dove vive, adattandola per\u00f2 a come la desidererebbe lui. La moglie e l'amante di lei, Paul Tyler, lo agevolano in questa sua fissazione, fino a che il protagonista si immedesima tanto nella sua fissazione che con un transfert entra nella sua realt\u00e0 simulata, abbandonando il mondo. La moglie e il suo amante non fanno in tempo a goderne, che si accorgono di essere stati traslati anche loro nella piccola citt\u00e0 di Verne Haskel.\nSquadra di ricognizione.\nLa Terra \u00e8 dilaniata da una guerra che dura da trent'anni e che l'ha resa ormai inabitabile da un disastro conflitto nucleare. I luoghi dove un tempo sorgevano citt\u00e0 e campi coltivati ora sono ricoperti da scorie radioattive e macerie. Al fine di sopravvivere all'inquinamento, all' atmosfera troppo calda e alla violenza della guerra, gli uomini si sono rifugiati, come vermi, in tunnel sotterranei: una condizione intollerabile da cui \u00e8 necessario sfuggire al pi\u00f9 presto, anche per sottrarsi al nemico. Per questo un gruppo di persone decide di mandare una squadra all'avanscoperta di Marte per trasferivisi nel caso vi fossero le condizioni adatte alla vita dell'uomo. Una volta atterrata, la squadra scopre i resti di un'antichissima civilt\u00e0 scomparsa da migliaia di anni. Con scrupolose ricerche si scopre che questa civilt\u00e0 aveva sfruttato fino all'esaurimento le risorse del suo pianeta e per questo si era trasferita sull'unico altro pianeta abitabile, la Terra. Gli attuali terrestri sono, quindi, i discendenti degli antichi marziani, responsabili indirettamente della distruzione di un altro pianeta.\nNuvole marziane.\nUn uomo racconta a sua moglie e a suo figlio di essere stato testimone del ritrovamento di un marziano sul tetto di una casa. Questi esseri sono simili a grossi lumaconi grigi striscianti che di tanto in tanto arrivano sulla Terra \"come foglie secche trasportate dal vento\" ed hanno il potere di incantare le persone che li guardano. Un giorno anche suo figlio ne vede uno, su un albero. Il ragazzo cerca di scappare per cercare aiuto ma \u00e8 come ipnotizzato dal lumacone, il quale gli trasmette mentalmente immagini del luogo da cui proviene che illustrano le condizioni difficili in cui sono costretti a vivere e gli fa capire che vorrebbero vivere con l'acqua degli oceani terrestri. Il ragazzo infine viene liberato dalla presa e scappa chiedendo aiuto. Al lumacone viene dato fuoco.\nVendete e moltiplicatevi.\nUn uomo \u00e8 molto stressato dalla martellante e urlante pubblicit\u00e0 che pervade il sistema solare e che lo assilla nel viaggio che compie ogni giorno tra la Terra e Ganimede per recarsi al lavoro. La situazione \u00e8 talmente esasperante che lui e sua moglie stanno pensando di trasferirsi su un pianeta che orbita intorno a Proxima Centauri. Un giorno bussa alla porta di casa sua un robot che inizia a illustrare le sue doti di aiutante domestico e che afferma che continuer\u00e0 finch\u00e9 non sar\u00e0 stato acquistato. Alla sera, quando sua moglie \u00e8 a letto che dorme, l'uomo carica il robot sulla navetta che usa per andare al lavoro dicendo di dover andare in ufficio. Quando si sono allontanati dalla Terra cambia la rotta verso Proxima Centauri e aumenta sempre pi\u00f9 la velocit\u00e0 della navetta finch\u00e9 essa esplode.\nColazione al crepuscolo.\nUna famiglia composta dai genitori e tre figli si alza un mattino e si rende conto che fuori dalle finestre c'\u00e8 una strana nebbia. Dopo poco entrano in casa dei militari i quali affermano che la zona \u00e8 stata rasa al suolo dai russi parecchio tempo prima e per questo si stupiscono che la casa sia ancora in perfette condizioni. Il capofamiglia, da quello che dicono i militari, arriva alla conclusione che la casa deve aver viaggiato avanti nel tempo, a causa dell'energia sprigionata dall'ultimo bombardamento (infatti l'anno in corso \u00e8 il 1980 mentre la famiglia crede di essere nel 1973). Un altro attacco \u00e8 imminente e la famiglia deve decidere se restare in quel tempo di guerre o se rimanere nella casa sperando che l'energia delle bombe li porter\u00e0 indietro. Viene scelta la seconda e si recano in cantina. Durante l'attacco la casa crolla ma subito dopo si trovano di nuovo nel loro tempo, con vicini di casa e altre persone che prestano loro soccorso. Raccontano loro che la caldaia \u00e8 esplosa.\nMele avvizzite.\nUna donna sente un richiamo proveniente da una collina vicino a casa sua e vi si reca. Quando \u00e8 l\u00e0 trova una casa abbandonata da molto tempo circondata da piante e alberi secchi a eccezione di uno: un melo. Quando sta per riavviarsi verso casa dal melo cade una mela; la raccoglie e lungo la strada ne mangia un morso. La notte successiva \u00e8 risvegliata da atroci dolori allo stomaco e la mattina dopo \u00e8 morta. Suo marito, suo suocero e un medico che hanno chiamato non capiscono il motivo della morte della donna. Sul finale del racconto con un flashback si scopre che degli alieni capaci di assumere qualsiasi forma sono arrivati sulla terra 3 anni prima e che si sono sostituiti a tutte le mele del pianeta per poter essere introdotti all'interno dei corpi degli umani e possederli.\nQuelli che strisciano.\nErnest Gretry \u00e8 incaricato di indagare su alcune strane creature apparse in una zona vicina a un laboratorio dove si svolgono studi sulle radiazioni. Le strane creature, simili a grossi vermi, sono apparentemente innocue (hanno un pungiglione che usano solo per difendersi in caso di attacco) e passano tutto il loro tempo a scavare una fitta rete di gallerie nel terreno. Le strane forme di vita sono in realt\u00e0 delle mutazioni, nate da donne umane, che si sono aggregate spontaneamente in grosse colonie suscitando l'orrore e l'ostilit\u00e0 della popolazione locale. Nel frattempo si svolge anche il dramma di alcune famiglie che non accettando i bambini nati in quella forma li uccidono. Per risolvere il problema si decide di prelevare tutte le creature e di trasportarle su un'isola deserta per farle vivere in tranquillit\u00e0 lontano da tutti. Nella parte finale del racconto il punto di vista cambia e passa da Gretry a quello di una delle creature intenta a costruire una galleria nel sottosuolo dell'isola su cui \u00e8 stata trasportata con tutti i suoi simili. La creatura \u00e8 assillata da un grave problema: uno dei nuovi nati \u00e8 una mutazione, il suo corpo ha testa e gambe, e per questo motivo \u00e8 necessario ucciderlo per non suscitare orrore nell'intera colonia.\nIl padiglione del passato.\nNew York, XXII secolo. Uno storico specializzato nello studio del periodo centrale del XX secolo \u00e8 talmente preso dall'oggetto dei suoi studi che indossa vestiti e utilizza oggetti provenienti da quel periodo storico, affermando che solo cos\u00ec pu\u00f2 veramente comprenderne i costumi; non \u00e8 contento, tuttavia, del suo lavoro e dei suoi colleghi. Nel luogo dove lavora, l'Agenzia Storica, \u00e8 il responsabile di una fedele ricostruzione in dimensioni reali di una casa della met\u00e0 del Novecento (e degli oggetti in essa contenuti). Un giorno, mentre lavora al plastico, come a seguito di un viaggio nel tempo, si ritrova davvero in quel periodo storico, geograficamente vicino a San Francisco. Lui \u00e8 un capofamiglia con una moglie e due figli. Girando per la casa ritrova il punto in cui \u00e8 possibile passare da un periodo storico all'altro e torna nel presente, rimanendo per\u00f2 all'interno del plastico. Quando alcuni suoi colleghi, credendolo un po' matto, lo invitano a uscire dalla casa minacciando di smontarla, lui si rifiuta e torna nel passato convinto di rimanerci. Mentre \u00e8 seduto su una poltrona davanti alla TV, prende il giornale e vi legge l'annuncio dell'imminente distruzione del mondo da parte della Russia mediante una bomba al cobalto, segnale dell'imminente demolizione del plastico.\nSquadra riparazioni.\nUna mattina Eddie Fretcher si reca al lavoro in ritardo. Dopo aver attraversato la strada davanti all'ingresso dell'edificio in cui lavora si accorge che c'\u00e8 qualcosa di strano: tutto ha un colore grigio e non c'\u00e8 traccia di persone. Quando entra trova alcuni suoi colleghi come pietrificati, muti e immobili, e ogni volta che prova a toccare qualcuno questo si sgretola come se fosse fatto di cenere. Poco dopo, mentre gira per l'edificio, incontra alcune persone vestite di bianco con una strana attrezzatura che affermano di doverlo \"de-energizzare\", al che Fletcher scappa in strada. Qui incontra sua moglie alla quale racconta quello che ha visto ma lei lo convince che si \u00e8 trattato di un'allucinazione dovuta alla stanchezza e a tornare al lavoro, scusandosi col capo per il ritardo. Quando torna sul luogo di lavoro scopre che tutto \u00e8 come \u00e8 sempre stato e tutti gli chiedono come mai sia cos\u00ec in ritardo. Osservando bene le persone e gli oggetti, per\u00f2, si accorge che tutto ha delle leggere differenze rispetto a prima, nei colori, nelle dimensioni, nelle proporzioni; ad esempio il capo \u00e8 pi\u00f9 magro e giovane. Fretcher viene colto ancora una volta dalla paura e scappa di nuovo. Entra in una cabina telefonica per chiamare la polizia ma la cabina inizia a elevarsi verso il cielo, fin sopra le nuvole. Dopodich\u00e9 si ritrova in una stanza dove un uomo vecchio gli spiega che il settore in cui lui lavora \u00e8 stato prima de-energizzato per effettuare delle modifiche, una riparazione, e successivamente ri-energizzato, e che anche Fretcher doveva subire la riparazione, non esserne testimone. Il vecchio gli impone di non dire nulla a nessuno dell'accaduto ma Fretcher, una volta tornato a casa, messo alle strette da sua moglie, sta per rivelare tutto, quando un rappresentante di aspirapolveri suona il campanello salvandolo momentaneamente dalla situazione.\nIl film del 2011 scritto e diretto da George Nolfi con Matt Damon ed Emily Blunt \"I guardiani del destino\" usa questo racconto come premessa sviluppando una storia pi\u00f9 lunga e complessa.\nRivolta contro la Terra.\nAlcune persone che vivono su un pianeta chiamato Betelgeuse II, a seguito di uno scontro con un meteorite subito dalla nave spaziale su cui viaggiavano, sono convinte che gli \"scimmioni\" terrestri siano i responsabili di affronti subiti ultimamente, quali avvelenamenti dell'acqua potabile e tentativi di intossicazione col gas nervino. Viene avanzata anche l'ipotesi che possano esserci stati altri superstiti dell'incidente, probabilmente salvatisi con le scialuppe mai ritrovate. Viene esumata la nave su cui viaggiavano dalla palude in cui era finita e al suo interno vengono trovati dei videonastri che parlano di malattie mentali, per cui i sopravvissuti iniziano a chiedersi se gli attentati subiti non siano solo frutto della loro immaginazione. Con un test basato sull'odore del gas viene dedotto che quattro uomini sono terrestri infiltrati e vengono uccisi. I superstiti si rendono conto di essere gi\u00e0 in guerra con la Terra.\nSouvenir.\nDopo trecento anni di ricerca viene infine trovato il pianeta su cui si sono stabiliti un uomo, Frank Williamson, e tre famiglie, dopo essersene andati dal sistema solare. Nonostante la presenza di una certa tecnologia (ma ormai obsoleta) e industrie, la gente vive seguendo usanze e tradizioni antiche e anche l'intera societ\u00e0 \u00e8 organizzata in modo arcaico, con combattimenti tra clan e una progressiva decentralizzazione e frammentazione del potere. Viene offerto agli abitanti del pianeta di aggregarsi al resto della galassia ma rifiutano e per questo il pianeta viene distrutto. Un uomo porta a sua moglie e a suo figlio degli oggetti presi sul pianeta di Williamson come souvenir.\nIl fattore letale.\nCon una macchina che fotografa il mondo futuro viene constatato che da l\u00ec a un secolo l'uomo scomparir\u00e0 completamente. Viene costruita una macchina del tempo per mandare un uomo nel futuro a controllare cos'\u00e8 successo. Hasten si ritrova in un grande prato; individua il profilo di una citt\u00e0 all'orizzonte ma viene morso da una farfalla per cui decide di aspettare la notte per avventurarsi. Quando arriva in citt\u00e0, alla luce di una torcia, la trova disabitata probabilmente da molto tempo, con erbacce ovunque ed edifici sull'orlo del crollo. Entra in una biblioteca da cui porta via alcuni libri e giornali. \u00c8 quasi l'alba e decide di tornare alla macchina del tempo; durante il cammino si accorge che dai grattacieli si sta alzando una nuvola di farfalle, che lo raggiunge poco dopo essere rientrato nella macchina del tempo, la quale inizia a essere bucherellata dagli insetti. Quando torna al presente, dopo aver riferito della sua avventura nel futuro, nota che nella macchina del tempo sono apparsi dei bozzoli che prima non c'erano, alcuni dei quali sono gi\u00e0 vuoti.\nIl mondo dei mutanti.\nIn un mondo indipendente dalla Terra, popolato perlopi\u00f9 da persone con poteri paranormali (psi), una coppia separata di precog (persone capaci di vedere nel futuro) ha un figlio di otto anni, Tim, nel quale non si \u00e8 ancora manifestato alcun potere; ogni tanto ha solo delle visioni di persone, da cui \u00e8 spaventato. Suo padre, Curt, ha una nuova compagna, Pat, che ha un potere non ancora riconosciuto ufficialmente dalla societ\u00e0: \u00e8 un anti-psi, ovvero una persona immune ai poteri degli psi (ad esempio quelli che permettono di leggere la mente). Curt combatte perch\u00e9 venga fondata la classe anti-psi, altrimenti Pat verrebbe sterilizzata (per la legge non ha alcun potere e la societ\u00e0 favorisce le unioni tra psi). Un giorno, mentre Curt e Pat sono in un bar, alcune persone contrarie alla creazione della classe anti-psi sparano a Pat. Curt mette la ragazza in fin di vita in macchina alla ricerca di un guaritore che la possa curare. Viene mandato da una vecchia di cui non si hanno pi\u00f9 notizie da molto tempo, che raggiunge dopo un viaggio travagliato su per un monte con un furgone che finisce il carburante. La donna gli dice di non poterla curare perch\u00e9 \u00e8 ridotta troppo male. Tornando indietro, a piedi, Curt incontra suo figlio da adulto che gli spiega di essere venuto dal futuro e di avere un grande potere che gli permette di vedere l'intera trama della storia dell'universo e di poterla modificare. Le apparizioni che aveva Tim da piccolo era lui stesso da grande che cercava un contatto. Curt cerca di convincere il figlio di fare in modo che lui e Pat, ormai morta, possano vivere la vita insieme; il figlio inizialmente rifiuta perch\u00e9 afferma che dal suo punto di vista \u00e8 viva ma in un'altra parte della trama dell'universo, ma poco dopo Pat li raggiunge abbracciando Curt.\nProgenie.\nEd Doyle torna sulla Terra da un viaggio di lavoro intorno a Proxima Centauri in occasione della nascita di suo figlio Peter. Quando gli fanno vedere il bambino lui spontaneamente si accinge a prenderlo in braccio, al che sua moglie e gli infermieri robotici, rimanendo stupefatti da tale comportamento, gli vietano di toccarlo. La moglie di Ed gli spiega che da un po' di tempo i bambini vengono allevati da robot fino a diciotto anni, con lo scopo di massimizzare l'apprendimento e sviluppare al meglio le naturali inclinazioni di ogni individuo, senza contaminazioni di sentimenti dei genitori e di altre persone. Ed, sebbene sbigottito da questo freddo metodo di addestramento, non si oppone. Dopo nove anni torna a vedere suo figlio. Seppur riluttanti, i medici robotici gli consentono di parlare con Peter. Il bambino, per niente entusiasta della visita, risponde alle domande del padre in modo meccanico, pur rivelando gi\u00e0 grandi conoscenze; Ed gli racconta di quando ha iniziato a lavorare, partendo per Proxima a diciannove anni. Quando Peter torna al centro di addestramento dice a un dottore robotico che il padre \u00e8 molto emotivo e che ha lo stesso odore degli animali da laboratorio.\nL'ultimo dei capi.\nIn un mondo futuro non esistono governi, questi sono stati rovesciati e distrutti molti anni prima dalla Lega Anarchica, e per tutto il pianeta girano i membri della Lega, con il tipico bastone metallico che funge anche da simbolo di riconoscimento, per vigilare e impedirne la ricostituzione. I protagonisti del racconto sono tre membri della Lega: Robert Penn, Edward Tolby e sua figlia Silvia. Essi, durante uno dei loro viaggi, si imbattono per caso in una comunit\u00e0 che vive nascosta in una vallata circondata da montagne dove gli abitanti, sotto il comando di un robot vecchio di due secoli, hanno ridato vita a una societ\u00e0 gerarchica e dalla forte impronta militarista. Il centro intorno al quale ruota questa nuova societ\u00e0 \u00e8 Bors, un vecchio robot ormai gravemente usurato che richiede una manutenzione costante ma che conserva nella sua memoria artificiale il ricordo del mondo passato. Alla fine Edward e Silvia riescono a distruggere il robot, condannando cos\u00ec al disfacimento anche la societ\u00e0 da lui creata, grazie all'aiuto di Fowler, uno dei pi\u00f9 stretti collaboratori di Bors; tuttavia quest'ultimo, dopo aver assistito alla distruzione del robot, si appropria furtivamente delle bobine mnemoniche contenenti i dati sul passato con l'intenzione di utilizzarle in futuro.\nSulla monotona Terra.\nUna ragazza viene come rapita per sbaglio da creature simili ad angeli e il suo fidanzato chiede loro di riportarla indietro. Da quel momento tutte le persone che egli incontra hanno le sembianze della sua fidanzata, e se non l'hanno ancora fatto si \"trasformano\" di l\u00ec a poco. Il ragazzo scappa in macchina ma dopo un po' torna a casa e scopre, specchiandosi, di avere lui stesso l'aspetto della ragazza.\nLa cosa-padre.\nUn bambino di otto anni, Charles, si accorge che suo padre \u00e8 un po' cambiato ed \u00e8 convinto che sia stato sostituito da una copia comandata dall'esterno della sua casa. Con alcuni suoi amici si mette a cercare intorno alla casa e scopre uno strano insetto sotto a una lastra di cemento che subito cerca di scavare una via di fuga nel terreno. In quel momento vengono sorpresi dalla cosa-padre; Charles, cercando di nascondersi in mezzo ad alcune piante, scopre una cosa-madre e una cosa-Charles ancora in stato larvale ma quasi pronte a schiudersi (e a mangiare rispettivamente la madre di Charles e Charles stesso). La cosa-padre ha ormai accalappiato Charles ma in quel momento i suoi amici gettano del cherosene sull'insetto, uccidendo esso e le tre copie.\nStrano Eden.\nDurante un viaggio spaziale, due astronauti decidono di fare una sosta su un pianeta a cui passano vicino e di cui si sa poco o nulla. Una volta atterrati, uno dei due, Johnson, rimane sulla nave, mentre l'altro, Brent, va in avanscoperta. Attraversa un paesaggio ricco di piante e foreste, e vede alcuni animali simili a gatti ma grandi come rinoceronti. Infine trova una casa; entra e vi trova una bellissima ragazza che asserisce di appartenere a una razza molto pi\u00f9 avanzata di quella terrestre, talmente progredita nello sconfiggere le malattie da risultare praticamente immortale: infatti la ragazza afferma di avere ben undicimila anni. Afferma anche che un contatto tra lei e un terrestre sarebbe micidiale per il terrestre, il quale si ritroverebbe addosso, in un colpo solo, tutti i cambiamenti evolutivi successivi. La ragazza \u00e8 cos\u00ec attraente che Brent decide di rimanere con lei comunque. Il mattino dopo, la ragazza si reca alla navicella per dire a Johnson di partire perch\u00e9 Brent non sarebbe tornato e subito dopo sopraggiunge uno degli animali simili a grossi gatti. Johnson fa decollare la nave spaziale in tutta fretta.\nL'astronave nemica.\nIn un futuro prossimo, il pianeta Terra \u00e8 in guerra con Ganimede, sua colonia che reclama maggiore autonomia e il diritto di controllare le rampe di lancio sulla sua superficie, essenziali per i collegamenti tra la Terra e le colonie di Proxima Centauri. L'unica speranza per i terrestri di mantenere i contatti con Proxima senza dover cedere alle richieste dei ganimediani, \u00e8 quella di usare una nave spaziale sottratta a questi e dotata di tecnologia sconosciuta. Per la difficile missione viene scelto un equipaggio di quattro persone: il comandante James Carmichel, il generale Thomas Groves, il dottor Earl Basset e il maggiore Siller. Il viaggio di prova si rivela pi\u00f9 difficoltoso del previsto e invece di atterrare su Marte, destinazione prevista per il primo test di volo, i quattro giungono su un pianeta popolato da minuscoli esseri umani che ricordano moltissimo gli abitanti dell'immaginaria Lilliput descritta da Jonathan Swift nel suo romanzo \"I viaggi di Gulliver\". I membri dell'equipaggio, stupiti dall'incontro con quella minuscola popolazione, decidono di viaggiare azionando in direzione opposta i comandi della nave per verificare l'eventuale esistenza di un mondo popolato da giganti come narrato dallo stesso Swift nel suo libro. Al termine del secondo volo, l'equipaggio si ritrova realmente in un pianeta popolato da uomini enormi, riuscendo a mettersi in salvo solo tornando al punto di partenza. Al loro ritorno, i membri dell'equipaggio decidono di non rivelare ci\u00f2 che hanno visto e si limitano a riferire il fallimento della loro missione. Una volta siglata la pace tra la Terra e Ganimede, un ambasciatore ganimediano si presenta al laboratorio dove \u00e8 conservata la nave per rientrarne in possesso e qui, interrogato dagli uomini che avevano preso parte alla missione, rivela che la nave non serve per muoversi nello spazio, bens\u00ec nel tempo.\nIl mondo di Jon.\nJon ha delle visioni nelle quali vede degli sterminati campi gialli con un po' di verde, dei parchi e delle casette tra gli alberi, la gente che si muove a piedi, nessuna citt\u00e0. Considerando che il mondo attuale \u00e8 una distesa di terra bruciata e radioattiva, a seguito di una guerra, le visioni di Jon sono prese solo come deliri di una mente malata e per curarlo viene sottoposto a una lobotomia. Il padre del ragazzo e un suo collega, subito dopo, partono per una missione indietro nel tempo grazie a un macchinario sperimentale. La loro missione \u00e8 recuperare i progetti originali (andati perduti decenni prima) dei robot usati durante la guerra tra l'Unione Sovietica e le Nazioni Unite. Queste macchine, chiamate \"artigli\", erano micidiali strumenti di morte ma, con il passare degli anni, si evolsero autonomamente creando nuovi modelli con aspetto umano e iniziando a uccidere indiscriminatamente qualunque essere umano di qualunque fazione in lotta. Vinta la guerra anche contro le macchine, a prezzo del pianeta terra bombardato pesantemente con armi nucleari, questi robot, data la loro predisposizione all'adattabilit\u00e0, sono stati scelti per poter ripulire il pianeta dalle radiazioni e creare quindi il presupposto per far tornare gli esseri umani dalle basi lunari (nuova patria dell'uomo) finalmente sul pianeta Terra. La missione inizia e la regola principale \u00e8 non introdurre alcuna variazione importante nel corso della storia passata, per cui i due, arrivati a un posto di blocco del governo (diversi anni prima dell'inizio della guerra) disintegrano tutti i soldati dopo aver estorto le informazioni che servono loro per trovare lo scienziato. Ma quando, saltando di nuovo nel tempo e nello spazio, riescono a trovarlo, non riconoscendolo lo uccidono per errore durante una fuga dopo avergli rubato i progetti. Consci del fatto di aver alterato la storia (dato che in questo modo gli \"artigli\" non saranno mai costruiti visto che lo scienziato \u00e8 morto e gli unici progetti sono in mano loro), i due uomini decidono comunque di vedere se ci\u00f2 ha causato cambiamenti nel futuro e di riportare, eventualmente, i progetti nel tempo in cui li hanno prelevati. Vanno avanti di parecchi anni e si ritrovano in mezzo a un terreno bruciato non dissimile di quello del loro tempo, per\u00f2 qui incontrano un gruppo di soldati che sta piantando alberi. Dal racconto di questi uomini, la guerra \u00e8 finita anni prima (e senza l'utilizzo di robot) grazie a una rivoluzione nelle file dell'Unione Sovietica e ormai gli eserciti servono solo a rinfoltire foreste e ricostruire le citt\u00e0 distrutte. Visto il cambiamento enorme nel corso della storia il padre di Jon \u00e8 deciso a riportare indietro i progetti degli \"artigli\" ma il suo compagno lo aggredisce e li distrugge. Con la storia completamente cambiata viaggiano avanti nel loro tempo per vedere quali cambiamenti sono avvenuti. Il mondo che trovano \u00e8 totalmente diverso da quello che hanno lasciato. Distese di campi di grano, prati e case. Persone vestite di tuniche bianche che conversano amabilmente tra loro. Questo corrisponde alla visioni di Jon. I due suppongono che le persone come Jon abbiano il dono di poter vedere diverse versioni della storia. Infatti, tanto pi\u00f9 andavano avanti i progetti della macchina del tempo, pi\u00f9 le visioni di Jon diventavano precise e, nella sua mente, reali. Abbandonata per sempre l'idea di alterare la storia, i due uomini si uniscono alla nuova umanit\u00e0.\nQuesto racconto ha un elemento in comune con \"Modello Due\", contenuto nel volume successivo. Per la guerra vengono impiegati dei robot chiamati \"artigli\" e vari modelli di androidi di cui uno ha le sembianze di un uomo senza una gamba chiamato \"Soldato Ferito\".\nVolume 3.\nVeterano di guerra.\nNew York, anno 2169. I terrestri hanno da tempo colonizzato Venere e Marte e i discendenti dei primi coloni ora vogliono l'indipendenza dal pianeta d'origine. I venusiani e i marziani che per qualche ragione si trovano sulla Terra non sono ben visti dai terrestri, che li chiamano in modo dispregiativo rispettivamente \"piedi palmati\" e \"corvi\". In un ospedale \u00e8 degente un uomo ottantanovenne, David Unger, che sostiene di essere uno dei pochi sopravvissuti a una guerra combattuta tra i terrestri e gli abitanti degli altri due pianeti. Dato che Unger sostiene di essere nato nel 2154, ovvero quindici anni prima, viene quindi ipotizzato che possa aver viaggiato indietro nel tempo e, visto che ancora non \u00e8 scoppiata alcuna guerra, tutto quello che racconta di aver vissuto viene tenuto in grande considerazione per cercare di evitare che scoppi realmente il conflitto interplanetario. Quando si scopre che non esiste alcun David Unger quindicenne, un venusiano polverizza il vecchio con una pistola a raggi; dai resti si scopre che in realt\u00e0 si trattava di un androide dotato di ricordi falsi impiantati, costruito dai venusiani per convincere i terrestri, con la minaccia di una guerra imminente, a concedere l'indipendenza a loro e ai marziani.\nCommercio temporale.\nLa commerciante Edna Berthelson ha trovato un mercato senza concorrenza: attraverso un varco spazio-temporale si arriva in una San Francisco spazzata via da un'esplosione di enormi proporzioni dove vivono ancora alcuni sopravvissuti. Questi ultimi hanno bisogno, oltre che di provviste alimentari, di vari materiali per finire di costruire una nave per andarsene da quell'inferno. Nel frattempo alcune persone cercano di scoprire il segreto dei viaggi della signora Berthelson.\nNanny.\nLa famiglia Fields ha una tata robotica di nome Nanny. Tutti le sono molto affezionati, tanto i bambini quanto gli adulti, e la trattano come un componente della famiglia. Una notte ha uno scontro fisico con un'altra Nanny pi\u00f9 evoluta dotata di mascella e ne esce perdente. Il giorno dopo sono tutti preoccupati nel vedere Nanny danneggiata e il signor Fields la porta all'assistenza per farla aggiustare. Un tecnico gli dice che il danno \u00e8 stato causato da una Nanny prodotta da una ditta concorrente che equipaggia appositamente i propri prodotti di dispositivi per danneggiare quelli dei concorrenti. Nanny viene aggiustata ma subito i Fields si accorgono che non \u00e8 pi\u00f9 la stessa: \u00e8 pi\u00f9 lenta nei movimenti ed emette rumori meccanici. Un giorno, mentre si trova in un parco con la sua famiglia, ha un altro scontro con una Nanny dotata di un grosso braccio. Nanny \"non raggiunge mai casa\". Successivamente il signor Fields si trova in un negozio dove compra una nuova Nanny \"con quattro braccia e un ariete in fronte\"; un commesso gli conferma che tra le compagnie produttrici di Nanny c'\u00e8 una concorrenza spietata.\nIl fabbricante di cappucci.\nLa gente \u00e8 tenuta sotto controllo da un sistema che legge le loro menti. Un uomo ha inventato uno speciale casco (i cappucci) che impedisce tale forma di controllo.\nUn'incursione in superficie.\nIn seguito a un cataclisma un grande gruppo di persone si stabilisce sottoterra, creando una citt\u00e0 altamente tecnologica. Un giorno un ragazzo segue suo padre in una spedizione in superficie, dove si ritrovano in un paesaggio desertico. Grazie a un sistema che li rende invisibili si avvicinano a un gruppo di persone stabilito sulla superficie della Terra; quella gente \u00e8 ridotta in condizioni quasi preistoriche: i bambini giocano con oggetti elementari e le donne ricamano intorno a un fuoco, gli uomini vanno a caccia.\nServizio assistenza.\nDavid Courtland riceve la visita di un addetto all'assistenza di un apparecchio mai sentito nominare prima, lo \"svibblo\". Courtland dice di non aver richiesto alcuna assistenza e il tecnico se ne va pensando di aver sbagliato indirizzo. Courtland nota, su un documento lasciatogli dall'addetto, che l'anno di fondazione della societ\u00e0 produttrice \u00e8 successivo alla data di quel giorno di nove anni. Non avendo capito di che cosa si trattasse l'apparecchio, il protagonista, sperando che il tecnico ritorni, chiama in casa sua varie persone come testimoni e con specifiche competenze (un ingegnere, un tornitore, una stenografa, un elettricista, un addetto alle registrazioni audio) per tentare di capire, col loro aiuto, di che cosa parli il tecnico. Courtland ha il sospetto che l'uomo venga dal futuro. L'addetto ritorna dicendo di non aver sbagliato indirizzo e, chiedendo di nuovo al protagonista se il suo \"svibblo\" fosse funzionante, ne descrive alcune curiose funzioni. Il protagonista e i suoi ospiti, cercando di non fargli capire la verit\u00e0, riescono a farglielo descrivere in modo dettagliato. Infine Courtland gli confessa di non possedere alcuno \"svibblo\" e lo convince di essere arrivato in anticipo. Il tecnico se ne va di nuovo. Poco dopo bussano alla porta: hanno portato uno \"svibblo ultimo modello\".\nSaltare il fosso.\nIn una societ\u00e0 comandata da un solo partito politico, un uomo ha deciso di non schierarsi n\u00e9 a favore n\u00e9 contro di esso ed \u00e8 perci\u00f2 obbligato a nascondersi dalle forze dell'ordine.\nYancy.\nJohn Edward Yancy \u00e8 un personaggio che compare regolarmente in televisione e che ha una posizione moderata su qualsiasi argomento (politica, scienza, guerra...), una spiegazione razionale per tutto ed \u00e8 sempre sorridente. La gente lo prende come esempio, ma qualcuno \u00e8 convinto che dietro quel personaggio vi sia il tentativo di manipolare le menti delle persone e che lo stesso Yancy non sia una persona realmente esistente.\nAutofac.\nUn gruppo di persone sopravvissute a una catastrofe di enormi proporzioni che ha spazzato via ogni cosa commestibile, \u00e8 rifornito di cibo da un sistema automatico che invia le provviste tramite corrieri robotici. Esso fu programmato per tale scopo prima del disastro. Visto che tale situazione non permette un progresso tecnologico n\u00e9 un miglioramento della vita, alcuni uomini tentano di fermare il sistema di approvvigionamento, ma inutilmente.\nPsi.\nChicago, anno 2017. Un uomo e la sua famiglia stanno andando presso una guaritrice per farle curare la bambina pi\u00f9 piccola, che ha il cancro alle ossa. Per fare ci\u00f2 escono dalla \"Comune\", uno dei numerosi luoghi in cui sono raccolti i sopravvissuti a una guerra devastante che ha spazzato via la citt\u00e0 decenni prima, e attraversano ci\u00f2 che ne rimane: una terra quasi desertica in cui rimangono solo i resti dei muri delle case. Insieme alla guaritrice vivono altre quattro persone che possiedono poteri paranormali (psi): una legge la mente, una vede il futuro, una muove le cose col pensiero e una viaggia nel passato. Quest'ultimo, Jack, tenta per la dodicesima volta, viaggiando nel tempo, di convincere uno dei responsabili della guerra a non farla, ma ancora una volta senza successo. Una volta tornato al presente, in un momento di rabbia cerca di uccidere un altro psi ma involontariamente rimane ucciso lui a opera di altri due che cercano di fermarlo coi loro poteri. Poi gli psi rimanenti discutono sulla possibilit\u00e0 di convincere le Comuni, da cui sono stati esiliati, a collaborare con loro per cominciare a ricostruire la citt\u00e0. La famiglia della bambina malata si sta recando di nuovo dalla guaritrice per continuare la cura ma, all'uscita della Comune, viene detto loro che quella volta se escono non potranno pi\u00f9 tornare. Dopo un momento di incertezza decidono di uscire, preceduti e seguiti da altri veicoli.\nUmano \u00e8.\nLester Herrick \u00e8 un uomo estremamente preso dal proprio lavoro, \u00e8 scontroso e sgarbato con sua moglie Jill ed \u00e8 infastidito da suo nipote Gus. Un giorno gli arriva una comunicazione con cui gli confermano che potr\u00e0 partire per una missione spaziale su un pianeta chiamato Rexor IV. Al ritorno ha un carattere totalmente diverso: \u00e8 gentile, usa un linguaggio raffinato e fa cose che prima non faceva, come cucinare e giocare col nipote. Jill ne parla col fratello Frank, il quale, sospettoso per quel cambiamento, lo porta in una sede della Sicurezza Federale. Qui viene accertato che quello non \u00e8 il Lester Herrick \"originale\" ma \u00e8 un alieno che si \u00e8 impossessato del suo corpo, appartenente a una razza extraterrestre originaria di Rexor IV che cerca continuamente di andaresene dal proprio decaduto pianeta. Frank spiega la situazione a Jill la quale inizialmente \u00e8 disposta a testimoniare per condannare l'alieno davanti a una corte e ucciderlo per ripristinare il vecchio Lester, ma poi cambia idea decidendo di vivere con quello \"nuovo\".\nFoster, sei morto.\n\u00c8 diventato comune avere presso la propria casa un rifugio contro eventuali disastri nucleari: ne esistono vari modelli e ogni volta che ne esce uno nuovo \u00e8 l'occasione per sostituire quello vecchio; per chi non ce l'ha sono stati costruiti dei rifugi comuni. La famiglia di Mike Foster ancora non ce l'ha in quanto suo padre la ritiene una spesa inutile, ma, a seguito dell'insistenza del figlio, il signor Foster infine lo compra. Il figlio \u00e8 felicissimo e vi si reca ogni giorno dopo la scuola. Un giorno scopre incredulo che \u00e8 sparito: il padre dice di averlo restituito perch\u00e9 non se lo possono permettere. Mike, pi\u00f9 triste di prima, esce di casa. Chiudendo il negozio che vende i rifugi, due addetti alle vendite lo trovano all'interno di un rifugio e lo trascinano fuori.\nRapporto di minoranza.\nIn un ipotetico futuro l'umanit\u00e0 ha completamente eliminato gli omicidi e la maggior parte delle azioni criminali. Ci\u00f2 \u00e8 possibile grazie all'istituzione della polizia \"Precrimine\", che utilizza dei veggenti in grado di prevedere il futuro, i \"precog\" (abbreviazione di precognitivi), per sventare i crimini prima che questi possano essere commessi. Il protagonista del racconto \u00e8 il commissario della Precrimine, John Anderton. Nel racconto Anderton viene coinvolto in un complotto ordito dai militari volto all'eliminazione della \"Precrimine\" mostrandone la fallacia, dato che questa organizzazione ha progressivamente tolto loro potere e influenza nell'ordinamento statale. Alla fine del racconto Anderton riesce a sventare il piano dei militari anche se questo gli coster\u00e0 l'esilio dalla Terra.\nIl titolo \"rapporto di minoranza\" fa riferimento ai tre diversi rapporti forniti dai precog: secondo due di loro Anderton avrebbe ucciso un uomo, secondo il terzo no. In realt\u00e0, come viene spiegato nel racconto, non esiste un rapporto di minoranza: ognuno dei tre rapporti \u00e8 diverso dagli altri e contempla la conoscenza da parte di Anderton dei precedenti racconti. Il sistema dei precog dunque funziona, tranne che per il commissario della Precrimine, come spiega Anderton al proprio successore.\nCome per la maggior parte dei racconti di Dick, \"Rapporto di minoranza\" \u00e8 un racconto con un finale a sorpresa con vari colpi di scena e una conclusione dove \"non vincono i buoni\". Dal racconto \u00e8 stato tratto il film \"Minority Report\" diretto da Steven Spielberg e la serie televisiva \"Minority Report\".\nAl servizio del padrone.\nIl signor Applequist trova un robot in fondo a un burrone. \u00c8 un ritrovamento molto insolito perch\u00e9 a quel tempo di robot non c'\u00e8 pi\u00f9 traccia. Riesce a riaccenderlo e il robot gli dice di essere l\u00ec da oltre cento anni e che i robot furono distrutti da una fazione di uomini chiamati Moralisti. Il capo di Applequist, interrogato sull'argomento, gli risponde che invece i robot si ribellarono e furono distrutti per questo. Applequist porta il capo e alcuni soldati nel luogo in cui si trovava il robot ma non lo trovano.\nDiffidate delle imitazioni.\nIn un mondo devastato da una guerra atomica, l'umanit\u00e0 sopravvive grazie ai Biltong, forme di vita aliene in grado di produrre perfette repliche degli oggetti. I sopravvissuti alla guerra si sono riuniti in colonie di un centinaio di persone, ognuna delle quali ha a disposizione un Biltong che replica case, automobili, oggetti per la vita quotidiana e cibo. Tuttavia i Biltong stanno morendo, stremati dall'intenso lavoro e dalle condizioni di vita terrestri (diversa atmosfera, forza di gravit\u00e0, calore). Le colonie stanno morendo con loro: col tempo le repliche sono sempre pi\u00f9 imperfette, fino a divenire inutilizzabili. Il cibo scarseggia e mancano strumenti e beni di prima necessit\u00e0, poich\u00e9 nessuno sa pi\u00f9 come costruirli: tutto veniva replicato dai Biltong, tant'\u00e8 che gli originali sono molto preziosi. In questo tragico scenario alcuni esuli iniziano a fabbricare dei nuovi oggetti, partendo da zero. Gli antichi oggetti originali vengono presi a modello.\nLa macchina.\nUna macchina uccide un uomo e lascia nella sua casa dei falsi indizi. Essi portano inizialmente a sospettare di un uomo che per\u00f2 non viene arrestato perch\u00e9 si scopre che \u00e8 stato incastrato.\nLe illusioni degli altri.\nNew York. Jay Richards sta coltivando in giardino una pianta su cui crescono degli aerei come fossero frutti. John Eggerton, un mutante paracinetico (in grado di volare), viene invitato a presentarsi all'\"Agenzia\" (a cui sar\u00e0 legato \"fino alla fine dei suoi giorni\"). Inizialmente si rifiuta e si nasconde, ma, dopo molta incertezza, decide di accettare. Per firmare la notifica si reca a casa di Richards dove c'\u00e8 una festa a cui partecipa la donna che gliela aveva presentata. Richards, che in realt\u00e0 \u00e8 un mutante inconsapevole in grado di fare diventare realt\u00e0 ci\u00f2 che immagina, mostra la sua pianta agli ospiti, che scappano terrorizzati. Eggerton spara a Richards e un aereo ormai del tutto formato sparisce.\nModello Due.\nIn un ipotetico mondo futuro l'Unione Sovietica ha sferrato un attacco nucleare agli Stati Uniti d'America e questi hanno risposto con un contrattacco nucleare scatenando una guerra nucleare. Dopo la guerra nucleare i civili e il governo statunitense si sono trasferiti sulla Luna, lasciando sulla Terra i soldati a combattere una guerra di posizione con l'Armata Rossa. Gli statunitensi per difendersi dalle incursioni russe alle loro fortificazioni hanno sviluppato delle apparecchiature meccaniche in grado di attaccare autonomamente i Russi e anche in grado di autoripararsi. Queste apparecchiature sono chiamati Artigli (Claws) e non attaccano anche l'esercito statunitense solo perch\u00e9 tutti i soldati USA sono dotati di una particolare piastrina radioattiva che li rende immuni. Gli Artigli per\u00f2 evolvono autonomamente e sviluppano dei nuovi modelli che prima distruggono l'esercito russo e poi colpiscono anche l'esercito statunitense. Questi nuovi modelli non essendo prodotti dall'uomo non riconoscono la piastrina. Il protagonista del racconto \u00e8 il maggiore Hendricks che ha il compito di recarsi nell'avamposto Russo per discutere a proposito delle condizioni di pace, per sancire la fine della logorante guerra. Uscito allo scoperto trova un bambino con in braccio un orsacchiotto, lo prende sotto la sua ala protettrice e lo conduce con s\u00e9 fino all'avamposto Russo. Quando arrivano dei Russi sparano al bambino e rivelano la sua reale identit\u00e0, \u00e8 un nuovo tipo di robot, il Modello Tre, terribile arma di distruzione. Questo nuovo modello, che si chiama in codice David, ha agito in combinazione col Modello Uno (Soldato Ferito) per distruggere l'avamposto Russo. Queste informazioni gli vengono rivelate dagli unici tre sopravvissuti, due soldati russi e una prostituta, che non si trovavano nell'avamposto al momento del massacro. Con loro Hendricks decide di tornare alla base USA per avvertire i suoi compagni ma, durante il tragitto, credendo si trattasse di un nuovo modello di robot, uno dei due soldati uccide l'altro, che in realt\u00e0 era umano. Arrivati alla base, si scopre che sono gi\u00e0 tutti morti, e che l'altro soldato \u00e8 un robot, precisamente il Modello Quattro. Hendricks e la prostituta si recano all'astronave di salvataggio per raggiungere la Base sulla Luna, e lei riesce a convincerlo che andr\u00e0 sulla Luna a chiamare rinforzi e torner\u00e0 per salvarlo. Una volta partita, Hendricks si rende conto del terribile errore, in quanto capisce che lei \u00e8 il famigerato Modello Due. L'unica soddisfazione rimasta al maggiore, prima di essere ucciso, \u00e8 il constatare che gli Artigli hanno formato degli eserciti in base al modello di appartenenza e creato armi adatte unicamente a eliminarsi tra di loro.\nDal racconto \u00e8 stato tratto il film \"Screamers - Urla dallo spazio\" diretto da Christian Duguay e interpretato da Peter Weller. Il film prende spunto dal racconto ma ambienta la guerra su una lontana colonia terrestre e propone un finale aperto in cui il protagonista riesce a salvarsi dall'assalto degli Screamer ma, senza saperlo, porta con s\u00e9 nell'abitacolo il loro ultimo modello, sotto le sembianze di un orsetto di peluche. Anche la serie TV \"Battlestar Galactica\" riprende in maniera consistente i temi del racconto, con l'umanit\u00e0 che scopre la presenza di diversi modelli di androidi \"infiltrati\" nella societ\u00e0.\nNon-O.\nLemuel \u00e8 un ragazzo dal comportamento atipico: \u00e8 solito rompere gli oggetti e smembrare le persone morte. A causa di ci\u00f2 suo padre lo porta alla Clinica, un centro dove si curano i disturbi psichiatrici. Qui con alcuni test gli viene diagnosticata la paranoia, l'assoluta logicit\u00e0 della mente e la totale assenza di emozioni. Lemuel spiega al dottore di essere uno Zero-O e che il pensiero di quelli come lui sostiene che l'universo sarebbe perfetto se fosse costituito solo da energia distribuita omogeneamente. Dopodich\u00e9 viene indirizzato in un luogo in cui si trovano altri Zero-O che stanno progettando la distruzione ed \"omogeneizzazione\" della Terra mediante potenti bombe, a cui sarebbe seguito un processo analogo per il resto del sistema solare, la galassia e infine l'intero universo. Il progetto inizia nell'estate del 1969: inizialmente viene raso al suolo tutto ci\u00f2 che si trova sulla crosta terrestre, principalmente per eliminare gli esseri umani che potrebbero interferire col progetto. Poi vengono costruiti due terminali situati agli antipodi del pianeta per trasformarlo in un unico gigantesco ordigno (bomba T) e contemporaneamente viene completata la costruzione di una nave spaziale che deve trasferire gli Zero-O su Venere, successivo pianeta da fare esplodere. Quando la bomba T \u00e8 quasi del tutto allestita alcuni esseri umani superstiti e molto pi\u00f9 numerosi degli Zero-O compromettono la missione distruggendo uno dei terminali e uccidendo gli Zero-O. Alcuni Zero-O scappano con la nave ma Lemuel rimane preda degli \"animali umani irrazionali\".\nTornando a casa.\nSei astronauti tornano da una missione su Marte e quando atterrano si ritrovano in una citt\u00e0 deserta. Vengono circondati da uomini dell'FBI, uno dei quali dice loro che la nave della spedizione di Marte si schiant\u00f2 e non ci furono sopravvissuti. I sei astronauti disperati cercano di convincere gli altri di essere proprio loro, ma, senza essere ascoltati, viene dato loro fuoco col Napalm. \u00c8 la ventiduesima volta, con una frequenza di una ogni due mesi, che arriva una nave con dei cloni dei sei astronauti morti su Marte e non ci capisce quale sia lo scopo di questi avvenimenti. Il racconto si conclude con un altro gruppo di copie che sta per atterrare.\nMeccanismo di ricordo.\nLos Angeles. Un uomo, Paul Sharp, va da un analista perch\u00e9 ha strane allucinazioni causate da un'esagerata paura dell'altezza, che gli impedisce di salire ai piani alti degli edifici, viaggiare in aereo e l'ha perfino spinto a cercare un analista che si trovasse al pian terreno. Durante la prima seduta, usando una particolare lampada, l'analista riesce a scavare nella mente del paziente e portare alla luce l'episodio che gli ha causato quella fobia. La stranezza \u00e8 che Sharp gli rivela che quell'evento, concernente il suo lavoro, deve ancora accadere. Egli inconsapevolmente ha sempre visto il momento in cui sar\u00e0 ucciso, gettato gi\u00f9 da un luogo alto (fatto che gli ha generato la paura dell'altezza). L'analista capisce tra s\u00e9 che Sharp \u00e8 un precog latente in grado di vedere il futuro e, congedato il paziente, telefona all'Agenzia Talenti Speciali da cui gli viene detto che, considerando la sua data di nascita, Sharp non ha assorbito abbastanza radiazioni (scatenate da una guerra nucleare) da avere un completo potere precognitivo, e che perci\u00f2 non sar\u00e0 accettato. Intanto un collega di Sharp che si reca da un altro analista, situato questa volta all'ultimo piano. Egli rivela all'analista di non poter fare a meno di stare in luoghi alti, viaggiare continuamente in aereo, eccetera.\nSelvaggina pregiata.\nColorado. Anthony Douglas, fisico nucleare, una sera vede un enorme occhio che lo scruta da una finestra di casa sua. Ne parla con la moglie e con degli amici esperti di biologia e psicologia, con i quali ipotizza che potrebbe essersi trattato di cose tra le pi\u00f9 disparate: un animale che si credeva estinto, Dio, un extraterrestre o semplicemente uno scherzo. Tornando a casa nota quello che sembra essere un lingotto d'oro sul ciglio della strada. Subito si ferma intenzionato a raccoglierlo ma poi, pensando che potesse trattarsi di una trappola per catturarlo da parte di qualcuno, riparte a tutta velocit\u00e0. Prima di arrivare a casa gli pare di vedere, in cielo, la faccia a cui apparteneva l'occhio che lo scrutava dalla finestra, talmente grande da oscurare le stelle. Douglas ne parla ancora con i suoi amici e questa volta ipotizzano che possa trattarsi di una creatura proveniente da un'altra dimensione, che probabilmente lo cerca per le sue conoscenze scientifiche. Mentre discutono Douglas sente una voce che lo chiama dal cortile, esce e vede una ragazza che si allontana. La insegue e viene quasi colpito da alcuni fulmini; spaventato, scappa in macchina diretto a Denver. Lungo il tragitto le gomme si bucano e perci\u00f2 smette di scappare: esce dalla macchina e aspetta per vedere che cosa succede. Una grande rete lo avvolge e lo porta sempre pi\u00f9 in alto, tanto da allontanarsi dalla Terra. Vede due immense figure di cui percepisce i pensieri e una superficie avvicinarsi che assomiglia a una padella.\nIl gioco della guerra.\nIn un magazzino di giocattoli ne arrivano alcuni nuovi da Ganimede da testare prima di metterli in vendita sulla Terra. Tre uomini ne provano uno costituito da una cittadella assalita da dodici soldati che funziona in modo totalmente automatico: dalla cittadella vengono sparati dei razzi contro i soldati i quali con varie strategie si avvicinano, nascondendosi dietro altri oggetti presenti nella stanza, cercando di assalirla. Notando che alcuni soldati sono entrati nella cittadella attraverso un'apertura in un muro, i tre iniziano a chiedersi che cosa succeder\u00e0 quando tutti si saranno introdotti all'interno. Intanto provano altri giochi e giocattoli: un costume che d\u00e0 l'illusione di essere nei posti a cui si pensa e un gioco da tavolo simile al \"Monopoly\" chiamato \"Sindrome\". I tre si chiedono se il gioco della cittadella possa diventare una bomba o qualcosa di simile quando avr\u00e0 \"assorbito\" tutti i soldati, ma quando l'ultimo vi entra dentro non succede niente, se non che i tre sentono nella propria mente una voce che si complimenta per il completamento del gioco. Considerando pericoloso il costume e non essendo del tutto convinti dal \"gioco della guerra\", viene deciso di approvare la vendita solo della Sindrome. Un uomo lo porta a casa e ci gioca coi figli. Quando pensa di aver vinto la partita i figli, completamente presi dal gioco, gli dicono che le regole stabiliscono che non vince chi accumula pi\u00f9 soldi ma chi se ne sbarazza per primo.\nPresidente di riserva.\nNegli Stati Uniti il ruolo di presidente \u00e8 affidato a un \"meccanismo omeostatico\" chiamato Unicephalon 40-D, un \"risolutore di problemi\". Ad una persona \u00e8 invece affidato il ruolo di \"Presidente di riserva\", che dovrebbe prendere le decisioni al posto dell'Unicephalon 40-D in caso fosse fuori uso (cosa che non \u00e8 mai accaduta, tant'\u00e8 che ogni nuovo Presidente di riserva si trova un hobby da svolgere mentre \u00e8 in carica, altrimenti non avrebbe niente da fare). La responsabilit\u00e0 di nominare il Presidente di riserva \u00e8 di una agenzia chiamata Unione. Dopo ventidue anni passati a ricoprire questo ruolo Gus Schatz muore, lasciando posto al successore, Maximilian Fischer, un uomo grasso, sempre affamato e debole di cuore. Appena salito in carica viene intervistato dal pi\u00f9 famoso presentatore televisivo, James Briskin detto Jim-Jam. Durante il mandato di Fischer l'Unicephalon 40-D per la prima volta si guasta (forse a causa di alcune navicelle aliene che stanno invadendo il sistema solare), permettendogli di diventare Presidente degli Stati Uniti a tutti gli effetti. Jim-Jam lo intervista di nuovo per questo avvenimento pi\u00f9 unico che raro, mostrandosi per\u00f2 molto dubbioso sul fatto che Fischer possa essere in grado di assolvere quell'importante compito. Mentre cerca di risolvere la questione delle navi aliene, Fischer viene a sapere che Briskin l'ha denunciato alla \"Corte Federale\" per il suo essere Presidente senza essere stato eletto da nessuno e che lo stesso Briskin si candida come suo avversario alle elezioni. Fischer pensa a come impedire a Briskin di vincere, anche se ritiene che vincer\u00e0 di sicuro perch\u00e9 ha gi\u00e0 una popolarit\u00e0 altissima, perch\u00e9 sfrutta le sue numerose emittenti televisive per la campagna elettorale e perch\u00e9, usando sapientemente le parole durante interventi in TV, fa passare Fischer per tiranno, diminuendone enormemente i consensi. Durante un intervento in TV di Briskin, per\u00f2, l'Unicephalon 40-D interrompe le trasmissioni annunciando di essere tornato in funzione, di essere in guerra con le navi aliene, che la campagna elettorale \u00e8 sospesa, che Fischer torner\u00e0 Presidente di riserva e che Briskin deve cessare la sua attivit\u00e0 politica. Quest'ultimo decide di contestare la decisione dell'Unicephalon 40-D in tribunale e chiede in TV se qualcuno conosce un buon avvocato, mentre Fischer, rendendosi conto che essere Presidente regalava una certa soddisfazione, rimugina sull'idea che se l'Unicephalon 40-D non fosse stato riparato quella carica sarebbe ancora sua.\nLa storia di questo racconto prosegue in quello successivo.\nCosa ne facciamo di Ragland Park?\nQuesto racconto prosegue la storia del precedente.\nUna settimana dopo che l'Unicephalon 40-D era tornato funzionante, Fischer aveva trovato il modo di farlo disattivare, tornando quindi Presidente degli Stati Uniti e facendo imprigionare Briskin. Ora Sebastian Hama, un ricco magnate della televisione con otto mogli e proprietario di molte tenute e addirittura intere citt\u00e0 (come Portland, ma anche fuori dalla Terra), vuole Briskin per ravvivare un suo canale culturale. Contemporaneamente assume il cantante folk Ragland Park e gli fa comporre canzoni in cui far passare Briskin per vittima di ingiustizie e invocare la sua liberazione. Park dice a Hama che in passato si sono verificate strane coincidenze tra le canzoni che scrive e fatti realmente accaduti e Hama capisce che Park ha un qualche insolito potere, come la telepatia. Quando il Presidente Fischer sente le canzoni di Park in TV cerca di mettere a tacere Hama e il suo cantante convincendo una ex moglie di Hama a fare da bomba umana contro l'ex marito, ma la donna viene uccisa dalle guardie del corpo dell'uomo prima che possa avvicinarglisi. Quando viene fatta comporre a Ragland Park una canzone che racconta dettagliatamente la liberazione di Jim-Jam Briskin ed egli viene effettivamente liberato, Hama capisce infine che il cantante ha il potere di fare diventare realt\u00e0 ci\u00f2 che canta e anche Fischer lo intuisce (il cantante invece ne rimane fondamentalmente inconsapevole). A questo punto Hama ha paura di Ragland Park, rendendosi conto che con la portata immensa del suo potere con una semplice canzone potrebbe anche uccidere o perfino cambiare l'intero universo. Mentre Hama si chiede \"cosa fare di Ragland Park\", il cantante \u00e8 occupato a comporre nuove canzoni e gli viene la bizzarra idea di comporne una sulla propria morte a opera di agenti dell'FBI, e dopo pochissimo ci\u00f2 avviene veramente. Max Fischer si congratula con s\u00e9 stesso e col suo potere di aver indotto Park a scrivere una canzone sulla propria morte, mentre inizia a pensare a come combattere Hama e Briskin.\nSe non ci fosse Benny Cemoli.\nUn'astronave dell'URUC (un ente benefico per la ricostruzione) proveniente da Proxima Centauri atterra in una New York devastata da una guerra planetaria verificatasi un decennio prima (nel 2170) per ricercare indizi sulle cause che hanno scatenato il conflitto bellico, che ha lasciato ben poche forme di vita sul pianeta. Viene deciso di verificare lo stato di conservazione dei meccanismi del \"New York Times\", il \"giornale omeostatico\" pi\u00f9 diffuso al mondo al tempo della guerra, per cercare nel suo archivio storico. Un \"omeogiornale\" funziona in modo totalmente autonomo: raccoglie le informazioni, stampa e distribuisce le copie del quotidiano senza l'intervento umano. Appurato che gli unici danni riguardano il sistema di alimentazione, viene rimesso in funzione in poco tempo. Quando la prima edizione del giornale viene stampata gli uomini centauriani vi leggono sopra, non senza una certa sorpresa, articoli che riguardano il loro atterraggio, le loro operazioni e perfino i loro discorsi. Tra gli altri articoli ve ne \u00e8 uno che parla di un certo Benny Cemoli, un rivoluzionario che, secondo l'articolo, sta marciando verso la citt\u00e0 con un certo seguito di sostenitori. Viene deciso di verificare la cosa, ma di rivoluzionari non si trova traccia. Si pensa che l\"'omeogiornale\" possa avere subito dei danni pi\u00f9 gravi di quanto si pensasse e che si inventi notizie non veritiere, ma nonostante questo le ricerche non vengono interrotte. Interrogato su quella figura \"fantasma\", un uomo dice che Cemoli \u00e8 morto quindici anni prima, mentre un altro dice che allo scoppio della guerra era vivo ma che poi \u00e8 sparito. Dopo ingegnose ricerche viene trovato un ritratto di Cemoli da giovane, seminascosto dietro un armadio dietro una porta murata all'interno di un negozio di frutta. Si pensa che Cemoli possa essere stato uno dei responsabili del disastro. La caccia al presunto pericoloso rivoluzionario e gli articoli del \"New York Times\" su di lui continuano, mentre un uomo sta per piazzare il prossimo indizio sulla vita di Benny Cemoli, un libro dove \u00e8 riportato il programma di cambiamento da lui proposto, e gi\u00e0 \u00e8 pronto il successivo: un discorso \"di Cemoli\" registrato da un bravo imitatore. L'uomo \u00e8 uno dei veri responsabili della guerra che spera, in questo modo, di non essere incriminato per le sue responsabilit\u00e0, almeno per un po' di tempo.\nI giorni di Perky Pat.\nSuccessivamente a una guerra all'idrogeno, i pochi sopravvissuti vivono in pozzi scavati in terra. I rifornimenti di cibo vengono recapitati loro da razzi provenienti da Marte, che li lasciano cadere a terra e poi se ne vanno. Questi rifornimenti sono di gran lunga troppo abbondanti rispetto alle necessit\u00e0 e per questo vengono parzialmente abbandonati nel punto dell'atterraggio. A Pinole, California, l'unica attivit\u00e0 che occupa l'intera giornata degli adulti \u00e8 giocare con una bambola chiamata Perky Pat, la quale ha una sua casa, una citt\u00e0 in cui vive e un fidanzato. Il gioco di fatto riproduce la vita delle persone come era prima della guerra. Le persone parlano di Perky Pat quasi come se fosse una persona vera. I bambini non sono minimamente interessati a essa e svolgono altre attivit\u00e0 come dare la caccia agli \"pseudo-gatti\", animali mutanti che un tempo erano stati gatti o cani. Un giorno gli adulti vengono a sapere che ad Oakland hanno un'altra bambola, diversa da Perky Pat, chiamata Connie. Una coppia di Pinole, marito e moglie, decide di incontrarsi con alcuni di Oakland a met\u00e0 strada, a Berkeley, per mostrare ognuno la propria bambola agli altri. La coppia di Pinole apprende che Connie \u00e8 pi\u00f9 vecchia di Perky Pat, \u00e8 sposata anzich\u00e9 fidanzata e aspetta perfino un figlio. Nel corso di una partita sfidano le persone di Oakland e vincono la loro bambola. Al loro ritorno a Pinole propongono che anche Perky Pat un giorno abbia un figlio e per questo vengono cacciati, portandosi a dietro Connie.\nVolume 4.\nPulce d'acqua.\nIn un imprecisato futuro alcuni astronauti, per effettuare una missione in minor tempo, vengono rimpiccioliti fino all'altezza di due centimetri. Durante la missione ci si accorge che non c'\u00e8 modo di riportarli alle loro dimensioni naturali. Per risolvere il problema viene deciso di tornare nel passato e prelevare un precog che avesse raccontato, nella sua attivit\u00e0 di scrittore, una storia riguardante la riduzione e la reintegrazione della massa per effettuare viaggi spaziali. Due uomini partono per il 1954 e poco dopo riescono, con una semplice scusa, a fare entrare lo scrittore prescelto, Poul Anderson, nella \"draga-tempo\" e a portarlo nel futuro. Una volta arrivati lo scrittore riesce a scappare, ma poi viene riacciuffato e costretto a inventarsi una formula per ridare massa a un corpo rimpicciolito. Dopodich\u00e9 gli vengono cancellati i ricordi riguardanti quell'esperienza e viene rimandato nel suo tempo. Dopo poco gli uomini del futuro si chiedono se non abbiano fatto male a cancellargli la memoria e iniziano loro stessi ad avere le idee confuse su quello che \u00e8 successo.\nTutti i precog presenti nel racconto, tra cui lo stesso Anderson, sono scrittori di fantascienza realmente esistiti. Altri nomi sono Ray Bradbury, Isaac Asimov, Alfred Elton van Vogt, Damon Knight, Jack Williamson, Murray Leinster, Margaret St. Clair. Dick nomina anche s\u00e9 stesso per due volte.\nUno show originale.\nIn un futuro ipotetico le persone vivono in enormi condomini con centinaia di appartamenti e il potere degli Stati Uniti \u00e8 accentrato sulla first lady, Nicole, la quale \u00e8 anche un importante personaggio televisivo. Due fratelli che in passato sono stati dei bravi \"suonatori di brocche\" e che ormai hanno ognuno il proprio lavoro e la propria vita, decidono di partecipare a una serie di concerti che si tengono alla Casa Bianca rispolverando per l'occasione i loro insoliti strumenti. In un'esibizione preliminare alla presenza di Nicole, a causa di un incidente i due vengono accusati di attentare alla vita della first lady. Viene anche loro rivelato che la Nicole che hanno davanti non \u00e8 quella vera ma la quarta donna che prende il suo posto, fingendo di essere lei (la Nicole originale infatti dovrebbe avere circa novant'anni), dopodich\u00e9 viene cancellata loro la memoria.\nOh, essere un Blobel!\nGeorge Munster \u00e8 un veterano della guerra contro i blobel, una razza aliena proveniente da Proxima Centauri, simile a una grossa ameba unicellulare, migrata nel sistema solare e installatasi su Marte e Titano.\nScelto come spia, era stato costretto per la sua missione ad assumere la forma corporea blobel ma come effetto permanente, da undici anni, si trasforma in blobel per dodici ore al giorno. Incapace di trovare lavoro o relazionarsi con gli altri, Munster si rivolge con poca convinzione a uno psicanalista elettronico, il dottor Jones, che lo fa incontrare con Vivian Arrasmith, un'ex-spia blobel che si trasforma in umana per tre quarti della sua giornata, invitandoli a stringere un rapporto.\nSei anni dopo George e Vivian si sono sposati e hanno tre figli, un maschio interamente blobel e due ibridi, maschio e femmina, e sono in attesa del quarto, una femmina interamente terrestre. George contribuisce economicamente nel matrimonio con solo la sua magra pensione dell'Onu, mentre tutta la famiglia deve fronteggiare l'ostilit\u00e0 e la diffidenza della gente. Riesce per\u00f2 con l'aiuto di Vivian ad avviare un piccolo commercio di una cintura dimagrante da loro inventata, basata su tecnologia blobel. George chiede a Vivian di trasferire la famiglia su Io, abitato dai blobel, dove lui sta portando l'azienda per ragioni fiscali, ma lei, temendo l'emarginazione da parte della sua specie, rifiuta. Dopo poco scoprir\u00e0 che George ha un'amante e chieder\u00e0 il divorzio.\nIl racconto si conclude con Vivian che grazie ai progressi della medicina, per amore di George e per salvare il matrimonio, riesce a farsi stabilizzare permanentemente in forma umana, e George che come requisito per aprire la sua azienda su Io, si fa stabilizzare in forma blobel, sentendosi finalmente realizzato.\nBacco, tabacco e... Fnools.\nLa Terra \u00e8 attaccata da un popolo alieno, i Fnools, che cercano di conquistare il mondo con una invasione e mille trucchi, travestendosi da terrestri e infiltrandosi in tutti gli ambienti. Sono sbarcati negli USA e in tutto il resto del mondo (Berlino, Varsavia, Russia). Hanno per\u00f2 un difetto che permette di scoprirli: sono alti tutti sessanta centimetri e i loro ingegnosi travestimenti (agenti pubblicitari, danzatori popolari, venditori immobiliari e altri) vengono scoperti prima o poi dai terrestri, in particolare dall'eroe del romanzo, il capitano Lightfoot, un militare disincantato e disilluso cacciatore di Fnools, e respinti.\nSuccede per\u00f2 un fatto imprevisto: durante una di queste incursioni, il capitano Lightfoot viene incaricato dal maggiore Hauck del quartier generale terrestre di prendere qualche prigioniero Fnools, per trattare. Dopo una sparatoria quasi mortale, ne cattura due e li porta al comando dal maggiore Hauk. Uno dei Fnool prigionieri lo vede fumare e chiede di fumare la sigaretta (il tabacco del titolo), la fuma per prova, diventando alto un metro e venti. Tutti gli altri Fnools diventano alti come lui.\nRientrato al quartier generale, Lightfoot si scola dello scotch whisky, distraendosi un attimo. Uno dei Fnool lo disarma e gli impone di consegnargli il liquore: lo beve (il bacco del titolo) e diventa alto un metro e ottanta. Anche il suo compagno Fnool fa come lui e diventa pi\u00f9 alto. Irrompe per\u00f2 Hauck, che dopo una sparatoria uccide uno Fnooliano e libera Lightfoot.\nI terrestri si disperano: stavolta l'invasione dei Fnools avr\u00e0 successo, perch\u00e9 non sar\u00e0 pi\u00f9 possibili distinguerli da loro. Lightfoot si lancia sulle tracce del Fnooliano, cercando di eliminarlo e al tempo stesso di trovare un rimedio al suo errore, che coster\u00e0 alla Terra di essere invasa e conquistata. Ingaggia una sparatoria all'ultimo sangue, cercando al tempo stesso di pensare una soluzione al problema pi\u00f9 grande. Il Fnooliano si introduce in un rifugio sotterraneo per militari di alto grado, dove c'\u00e8 anche una segretaria giovane e bella. Per sfuggire al cacciatore, si rinchiude con la segretaria in uno stanzino. Il cacciatore di Fnool lo attende oltre la porta, con la pistola spianata. Passa il tempo. Il cacciatore intima al Fnooliano di uscire con le mani alzate: il Fnooliano, ormai alto due metri e quaranta, esce arrendendosi.\nOdissea sulla Terra.\nLa storia parla delle vicende di alcune persone che vivono in un mondo devastato da una guerra nucleare mondiale che ha distrutto gran parte del mondo preesistente. In particolare, Stuart McConchie \u00e8 un mercante che cerca di sopravvivere vendendo trappole per animali selvatici mutanti ed Edie Keller \u00e8 una bambina che afferma di avere un fratello all'interno dell'addome che le parla e che vorrebbe uscire.\nQuel che dicono i morti.\nIn un futuro ipotetico, quando una persona muore il suo corpo viene ibernato per essere poi riportato in vita un certo numero di volte per un certo periodo di tempo, entrambi limitati. L'imprenditore Louis Sarapis \u00e8 appena morto ma al momento della prima resurrezione, che \u00e8 stata richiesta subito dopo la morte, qualcosa va storto e non si riesce a riportarlo in vita, col rischio che muoia per sempre. Contemporaneamente su tutti i televisori e sulle radio viene avvertita la sua voce che invita continuamente a votare per un certo candidato politico, il suo preferito quando era in vita. Dopo varie ricerche e rivelazioni si scopre che la voce che si sentiva non era il morto ma sua nipote, dotata di particolari poteri, che lo imitava alla perfezione per ottenere dei vantaggi dall'eventuale vittoria del candidato che imponeva a tutti di votare.\nGiocate e vincete.\nAlcune persone vivono e lavorano su Marte. La vita \u00e8 molto monotona e quando, saltuariamente, arriva una nave-fiera che fa divertire tutti, c'\u00e8 grande eccitazione. L'ultima volta che una nave \u00e8 atterrata tutte le persone sono state imbrogliate, avendo vinto degli oggetti di nessun valore dopo aver speso molto per giocare, per cui questa volta sono decisi a stare pi\u00f9 attenti. Il premio in palio \u00e8 una bambola all'apparenza ben fatta. Ne vengono vinte numerose ma dopo poco tempo si scopre che esse li spiano con microfoni nascosti. La successiva nave-fiera che atterra ha in palio delle trappole per bambole spie.\nI seguaci di Mercer.\nWilbur Mercer ha fondato una nuova sorta religione. I suoi seguaci possono entrare in empatia con le sue emozioni tenendo con le mani un oggetto chiamato \"scatola empatica\". Non sono ben visti dal resto della gente per cui sono costretti a esercitare il loro credo in segreto.\nIl gatto.\nUn uomo vive su Marte come altri superstiti a una guerra combattuta tra i terrestri e alieni provenienti da Proxima Centauri. La Terra \u00e8 stata quasi distrutta ed \u00e8 in corso di ricostruzione. Decide prendersi una vacanza da passare sul pianeta natio, durante la quale scopre che \u00e8 stato colonizzato dagli alieni e che di terrestri autentici non ce ne sono rimasti pi\u00f9. Al ritorno si porta un gatto come ultimo vero animale terrestre, ma in realt\u00e0 trattasi di un'imitazione di fattura aliena.\nOrfeo dai piedi d'argilla.\nNel 2040 \u00e8 diventata usanza comune tornare nel passato per ispirare importanti opere o azioni a personaggi famosi, senza modificare il passato (le opere infatti sarebbero state create comunque) ma ottenendo il merito di averne causato la creazione. Jasse Slade ha deciso di essere l'artefice del passaggio da sceneggiatore di film western ad autore di fantascienza di tale Jack Dowland. Quando arriva nel 1956 tenta di convincere lo scrittore in modo assai goffo, non riuscendo nell'intento e, anzi, facendo odiare la fantascienza a Dowland, che non si occuper\u00e0 mai di tale genere a parte per il racconto del suo incontro con Slade, intitolato \"Orfeo dai piedi d'argilla\".\nDick nel racconto nomina s\u00e9 stesso, affermando che il racconto di Dowland \u00e8 stato pubblicato con lo pseudonimo di Philip K. Dick. Il racconto, uscito nel 1964 sulla rivista \"Escapade\", \u00e8 stato pubblicato con lo pseudonimo di Jack Dowland, andando a creare l'illusione che la vicenda sia accaduta realmente. Nel racconto sono nominati anche Isaac Asimov e Robert Heinlein.\nSindrome regressiva.\nUn uomo ha il chiaro ricordo di aver ucciso la sua ex moglie, ma nonostante ci\u00f2 la incontra e le parla. \u00c8 inoltre convinto di essere in California quando invece si trova su Ganimede. Fa spesso visita a uno psichiatra e tenta continuamente di uccidere la ex per far coincidere ci\u00f2 che lui ricorda con la realt\u00e0, ma dopo ogni tentativo scopre che lei non l'ha neppure visto, n\u00e9 tanto meno \u00e8 morta.\nMemoria totale.\nDouglas Quail, un semplice impiegato abitante sulla Terra, \u00e8 ossessionato dall'idea di andare su Marte. Rendendosi conto tuttavia che la sua fantasia non potr\u00e0 mai essere realizzata, sia per l'elevatissimo costo del viaggio, sia perch\u00e9 le autorit\u00e0 terrestri non consentono il viaggio verso Marte per motivazioni futili, si rivolge alla \"Rikord\", una societ\u00e0 specializzata nell'impiantare falsi ricordi nella mente umana. Quail si sottopone all'operazione, ma durante l'impianto quelli della Rikord scoprono che la mente di Quail \u00e8 stata manipolata e che l'uomo \u00e8 stato effettivamente su Marte.\nTemendo complicazioni con la polizia, gli uomini della Rikord cercano di cancellare dalla mente di Quail qualsiasi ricordo della societ\u00e0 e poi lo scaricano su un taxi che lo riporta a casa sua. Quail non ricorda quasi nulla della Rikord, ma i ricordi di Marte iniziano a riaffiorare. Quail viene arrestato dai servizi segreti che inizialmente vogliono eliminarlo, ma vengono in seguito convinti da Quail che \u00e8 meglio ricondizionarlo come avevano gi\u00e0 fatto in precedenza, utilizzando per\u00f2, questa volta, dei ricordi che possano meglio adattarsi al suo ego. Dopo una visita con degli psicologi, questi elaborano una storia secondo cui Quail avrebbe aiutato degli alieni e questi per riconoscenza gli avrebbero promesso di non conquistare la Terra finch\u00e9 lui fosse stato in vita. Il racconto termina durante la fase di impianto dei ricordi, quando i tecnici dei servizi segreti scoprono che il cervello di Quail era gi\u00e0 stato ricondizionato, e che la storia degli alieni non era solo una fantasia del cervello di Quail, ma la realt\u00e0.\nDal racconto il regista Paul Verhoeven ha tratto il film \"Atto di forza\" (\"Total Recall\") del 1990 interpretato da Arnold Schwarzenegger. Il film, pur avendo la prima parte fedele al racconto se ne allontana concentrandosi su Marte sviluppando cos\u00ec una storia abbastanza diversa. \"Atto di forza\" ha avuto un remake nel 2012, che presenta una trama ancor pi\u00f9 diversa dal racconto originale.\nIn italiano il titolo del racconto \u00e8 anche tradotto come \"Memoria totale\", mentre \u00e8 uscito nella collana \"Urania\" (n. 490, 16 giugno 1968) con il titolo \"Chi se lo ricorda\".\nTeologia per computer.\nUn avanzato sistema computerizzato creato per garantire la sicurezza d\u00e0 l'allarme di un grave pericolo nel nord della California. Il computer indica come pericolo un uomo che installa distributori automatici di chewing gum e le gomme stesse. Inizialmente non viene creduto possibile, ma poi con diverse domande il computer afferma che l'uomo \u00e8 in realt\u00e0 il Diavolo. Il finale del racconto suggerisce che le gomme da masticare siano una sorta di uova che si moltiplicano a velocit\u00e0 sempre maggiore invadendo il mondo.\nIl suo appuntamento \u00e8 fissato per ieri.\n\u00c8 stato inventato un oggetto, chiamato \"svabblo\", che permette a chi ne possiede uno di fare scorrere il tempo al contrario. Queste persone, contrariamente alla gente comune, ringiovaniscono e sono imberbi. Alcune persone cercano di viaggiare indietro nel tempo per impedire all'inventore dello \"svabblo\" di crearlo.\nPartita di ritorno.\nDegli alieni installano sulla Terra dei casin\u00f2 molto frequentati dai terrestri. Appena qualcuno vi si avvicina per investigare i locali vengono distrutti e gli alieni se ne vanno con navi spaziali. Un flipper ancora integro viene esaminato per scoprirne i segreti: sulla tavola \u00e8 rappresentato un villaggio alieno ed \u00e8 presente una catapulta per tirare le palle addosso al giocatore. In seguito l'appartamento dell'uomo che aveva testato il flipper viene preso d'assalto da palle giganti.\nLa fede dei nostri padri.\nUn uomo viene convinto da un venditore ambulante a comprare un farmaco omeopatico. Dopo averlo assunto guarda la TV, ma invece del leader politico vede una specie di robot fatto di meccanismi. L'uomo fa analizzare la sostanza che si scopre non essere un allucinogeno, come lui sospettava, ma un \"anti\"allucinogeno. Poi viene visitato da una ragazza che non conosce la quale gli rivela che tutta l'acqua che la gente beve \u00e8 contaminata da allucinogeni e che le persone che hanno assunto sostanze in grado di annullarne l'effetto hanno visto il leader sotto diverse forme, tutte mostruose. L'uomo viene assoldato per scoprire che cos'\u00e8 in realt\u00e0 quella creatura, ma dopo averla incontrata di persona dice ai ribelli di lasciare perdere la faccenda perch\u00e9 quell'essere non potr\u00e0 mai essere sconfitto.\nLegatura in pelle.\nMarte. Alcune persone scoprono che la pelle di un animale particolarmente longevo usata per ricoprire i libri ne modifica il contenuto, enfatizzando i riferimenti alla vita dopo la morte (come nella Bibbia) e stravolgendo completamente quelli che la negano (come nel \"De rerum natura\" di Lucrezio). Un uomo decide di farsi imbottire la bara con questa pelle quando morir\u00e0.\nIl racconto che mette fine a tutti i racconti.\nUna donna (terrestre) ha rapporti sessuali con una femmina aliena e concepisce. Quando nasce il figlio se lo mangia e successivamente scopre che esso era Dio.\nLe formiche elettriche.\nGarson Poole scopre di essere un androide o, come vengono denominati nel suo mondo, una \"formica elettrica\". Poole scopre di non essere un essere vivente ma di essere solamente un androide comprato dai suoi proprietari per svolgere dei lavori amministrativi. Nel racconto Poole scopre che tutte le sue esperienze sensoriali future sono codificate in un sottilissimo nastro nascosto nel suo torace e decide di fare degli esperimenti con esso per poter scoprire quanto \u00e8 realmente limitato da esso. Scopre che i fori del nastro definiscono delle precise esperienze sensoriali e che senza nastro non \u00e8 in grado di percepire nulla. Pensando di non avere nulla da temere decide di tagliare il nastro e di vedere come si sarebbe comportato il suo cervello elettronico trovandosi sommerso da tutti gli stimoli possibili che il nastro poteva produrre. Il suo cervello viene sommerso dagli stimoli e il robot emette una nube di fumo segno della sua distruzione.\nIl finale \u00e8 tipico di Dick, con la realt\u00e0 che alla fine del racconto inizia a scomparire come se esistesse solo in quanto percepita dall'androide.\nCadbury, il castoro scarso.\nUn castoro non sopporta pi\u00f9 sua moglie, anzi la odia. Cerca nuove compagnie femminili e conosce una ragazza che si scoprir\u00e0 avere tre personalit\u00e0 differenti: una tenera, paziente e protettiva, una dall'aspetto asiatico e una che minaccia azioni burbere e parla usando parolacce. Tutte e tre per\u00f2 sono accomunate dall'interesse per i soldi di Cadbury.\nLe pre-persone.\nIn un futuro immaginario l'aborto \u00e8 stato estremizzato alzando l'et\u00e0 del nascituro ben oltre la nascita stessa: fino a dodici anni, et\u00e0 alla quale \u00e8 stato stabilito che l'anima entra nel corpo delle persone, una famiglia pu\u00f2 decidere di non tenere pi\u00f9 un figlio. I bambini rifiutati che non vengono adottati da altre famiglie vengono uccisi \"succhiandone l'aria dai polmoni\". Un uomo si oppone a questa pratica affermando di essere anch'egli senza anima. Il finale lascia intendere che la Clinica, cio\u00e8 il luogo dove venivano raccolti i bambini appena catturati, cesser\u00e0 la sua attivit\u00e0.\nTemponauti.\nDurante la Guerra fredda gli Stati Uniti tentano di superare l'Unione Sovietica nel viaggiare avanti nel tempo. Ufficialmente la missione comporter\u00e0 uno spostamento temporale di cento anni, ma in realt\u00e0 il viaggio \u00e8 di una sola settimana. Durante il ritorno qualcosa va storto e i tre viaggiatori muoiono. Durante il loro funerale, celebrato una settimana dopo il viaggio nel tempo, si verifica la paradossale situazione in cui i tre assistono al loro stesso funerale. Essi hanno la sensazione di aver vissuto la situazione forse un milione di volte e cercano di interrompere il circolo distruggendo la nave temporale durante il ritorno, ma questa \u00e8 esattamente la causa per cui essi muoiono. Si trovano, cos\u00ec, intrappolati in un circolo senza fine nel quale si ritrovano al loro funerale e poi muoiono durante il ritorno. Questo ciclo infinito dona loro, in un certo senso, l'immortalit\u00e0.\nL'occhio della Sibilla.\nUn sacerdote dell'Antica Roma, Philos Diktos, dopo un incontro con la Sibilla, ha una visione di s\u00e9 stesso duemila anni dopo, quando, ancora studente, decide di diventare scrittore di fantascienza e poi, pi\u00f9 adulto, quando \u00e8 uno scrittore affermato. Durante quel periodo apprende che gli d\u00e8i (\"gli immortali\") dopo che gli uomini hanno subito duemila anni di repressione, tortura, prigione e sonno, stanno infine cominciando a salvarli.\nIl racconto \u00e8 in prima persona.\nIl giorno che il signor Computer usc\u00ec di testa.\nUn giorno un sistema computerizzato che governa tutti gli aspetti della vita quotidiana chiamato \"il Signor Computer\", inizia a fare cose assurde come dare vestiti da donna agli uomini, fare uscire dai rubinetti una bibita, servire sapone al posto del caff\u00e8 o scrivere sui giornali che Hitler \u00e8 stato eletto papa. Tutto ci\u00f2 \u00e8 da imputarsi al fatto che il signor Gios\u00e8 Criticabile non ha pi\u00f9 amore per la vita.\nDick nomina s\u00e9 stesso facendo ipotizzare a Criticabile che il computer sia impazzito dopo aver letto i suoi racconti.\nL'ultimo test.\nUn uomo vincendo a una lotteria ha la possibilit\u00e0 di frequentare un college e specializzarsi in una facolt\u00e0. Un giorno gli vengono in mano dei documenti segreti riguardanti un'invenzione che potrebbe migliorare la vita di molta gente. Lui sa che \u00e8 vietato divulgarli e inizialmente li nasconde non sapendo come comportarsi, ma poi decide di riconsegnarli. A quel punto viene espulso dal college perch\u00e9 quello che gli \u00e8 successo era un test per verificare la sua attitudine a sfidare l'autorit\u00e0.\nIl caso Rautavaara.\nDurante una missione spaziale a una nave capita un grave incidente: due uomini muoiono, mentre una donna, Agneta Rautavaara, \u00e8 in fin di vita e viene soccorsa da entit\u00e0 aliene prive di corpo provenienti da Proxima Centauri, le quali le salvano il cervello ma non il corpo. Queste ultime, mentre contattano la Terra per informare dell'incidente, hanno modo di confrontare il proprio approccio alla spiritualit\u00e0 con quello degli umani e di constatare che sono l'uno l'opposto dell'altro. Gli umani contattati dicono loro di lasciare morire la donna.\nIl racconto \u00e8 esposto in prima persona da una delle entit\u00e0 aliene.\nSpero di arrivare presto.\nPer effettuare un lungo viaggio spaziale che durer\u00e0 dieci anni alcune persone sono state congelate per essere poi risvegliate all'arrivo. Per una di loro, per\u00f2, la procedura non \u00e8 stata effettuata correttamente e a un certo punto si sveglia, pur avendo il corpo congelato. La nave spaziale, che \u00e8 in grado di parlare, avendo constatato che non si pu\u00f2 fare niente per rimediare all'inconveniente fino all'arrivo, cerca di intrattenerlo facendogli rivivere episodi della sua infanzia e giovinezza. All'arrivo l'uomo viene accolto dalla sua ex ed \u00e8 molto provato dall'esperienza, parlando continuamente dei ricordi che ha rivissuto durante il viaggio.\nCatene d'aria, ragnatela d'etere.\nSu un pianeta coperto dai ghiacci, alcune persone vivono e lavorano in solitario all'interno di cupole dove sorvegliano i macchinari per le comunicazioni. In due cupole vicine tra un uomo e una donna capita saltuariamente di comunicare. Un giorno lui apprende che lei \u00e8 malata di sclerosi multipla e si sente obbligato a prendersi cura di lei, anche se ne farebbe volentieri a meno. Gli viene comunicato che probabilmente morir\u00e0 e di non avvicinarla ma lei poco a poco guarisce.\nLa mente aliena.\nUn uomo cerca di decidere cosa fare durante un viaggio spaziale che durer\u00e0 due anni dopo che la sua nave \u00e8 stata sabotata e privata di un sistema che permette di dormire forzatamente.\nStrani ricordi di morte.\nUn uomo riflette su varie cose tra cui il fatto che probabilmente una sua coinquilina verr\u00e0 sfrattata, di avere avuto la fortuna di poter comprare il proprio appartamento, di una sua ex a cui vuole scrivere un biglietto.\nIl racconto \u00e8 in prima persona."}
{"id": "2677705", "revid": "287204", "url": "https://it.wikipedia.org/wiki?curid=2677705", "title": "Bhawani Mandi", "text": " \nBhawani Mandi \u00e8 una suddivisione dell'India, classificata come \"municipality\", di 35.682 abitanti, situata nel distretto di Jhalawar, nello stato federato del Rajasthan. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 24\u00b0 24' 50 N e 75\u00b0 49' 13 E.\nSociet\u00e0.\nEvoluzione demografica.\nAl censimento del 2001 la popolazione di Bhawani Mandi assommava a 35.682 persone, delle quali 18.921 maschi e 16.761 femmine. I bambini di et\u00e0 inferiore o uguale ai sei anni assommavano a 4.900, dei quali 2.590 maschi e 2.310 femmine. Infine, coloro che erano in grado di saper almeno leggere e scrivere erano 24.615, dei quali 14.849 maschi e 9.766 femmine."}
{"id": "2677706", "revid": "287204", "url": "https://it.wikipedia.org/wiki?curid=2677706", "title": "Bhinder", "text": " \nBhinder \u00e8 una suddivisione dell'India, classificata come \"municipality\", di 16.365 abitanti, situata nel distretto di Udaipur, nello stato federato del Rajasthan. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 24\u00b0 31' 13 N e 74\u00b0 09' 58 E.\nSociet\u00e0.\nEvoluzione demografica.\nAl censimento del 2001 la popolazione di Bhinder assommava a 16.365 persone, delle quali 8.315 maschi e 8.050 femmine. I bambini di et\u00e0 inferiore o uguale ai sei anni assommavano a 2.249, dei quali 1.245 maschi e 1.004 femmine. Infine, coloro che erano in grado di saper almeno leggere e scrivere erano 10.334, dei quali 6.162 maschi e 4.172 femmine."}
{"id": "2677708", "revid": "287204", "url": "https://it.wikipedia.org/wiki?curid=2677708", "title": "Bhinmal", "text": " \nBhinmal \u00e8 una suddivisione dell'India, classificata come \"municipality\", di 39.278 abitanti, situata nel distretto di Jalore, nello stato federato del Rajasthan. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 25\u00b0 0' 0 N e 72\u00b0 15' 0 E e ha un'altitudine di 145 .\nSociet\u00e0.\nEvoluzione demografica.\nAl censimento del 2001 la popolazione di Bhinmal assommava a 39.278 persone, delle quali 20.639 maschi e 18.639 femmine. I bambini di et\u00e0 inferiore o uguale ai sei anni assommavano a 7.258, dei quali 3.805 maschi e 3.453 femmine. Infine, coloro che erano in grado di saper almeno leggere e scrivere erano 20.522, dei quali 13.746 maschi e 6.776 femmine."}
{"id": "2677709", "revid": "287204", "url": "https://it.wikipedia.org/wiki?curid=2677709", "title": "Bhiwadi", "text": " \nBhiwadi \u00e8 una suddivisione dell'India, classificata come \"census town\", di 33.830 abitanti, situata nel distretto di Alwar, nello stato federato del Rajasthan. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 28\u00b0 12' 51 N e 76\u00b0 50' 36 E.\nSociet\u00e0.\nEvoluzione demografica.\nAl censimento del 2001 la popolazione di Bhiwadi assommava a 33.830 persone, delle quali 21.471 maschi e 12.359 femmine. I bambini di et\u00e0 inferiore o uguale ai sei anni assommavano a 5.720, dei quali 3.170 maschi e 2.550 femmine. Infine, coloro che erano in grado di saper almeno leggere e scrivere erano 22.791, dei quali 16.299 maschi e 6.492 femmine."}
{"id": "2677711", "revid": "287204", "url": "https://it.wikipedia.org/wiki?curid=2677711", "title": "Bhusawar", "text": " \nBhusawar \u00e8 una suddivisione dell'India, classificata come \"municipality\", di 17.714 abitanti, situata nel distretto di Bharatpur, nello stato federato del Rajasthan. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 27\u00b0 02' 46 N e 77\u00b0 03' 18 E.\nSociet\u00e0.\nEvoluzione demografica.\nAl censimento del 2001 la popolazione di Bhusawar assommava a 17.714 persone, delle quali 8.912 maschi e 8.802 femmine. I bambini di et\u00e0 inferiore o uguale ai sei anni assommavano a 2.979, dei quali 1.578 maschi e 1.401 femmine. Infine, coloro che erano in grado di saper almeno leggere e scrivere erano 11.216, dei quali 6.663 maschi e 4.553 femmine."}
{"id": "2677713", "revid": "287204", "url": "https://it.wikipedia.org/wiki?curid=2677713", "title": "Bidasar", "text": " \nBidasar \u00e8 una suddivisione dell'India, classificata come \"municipality\", di 30.103 abitanti, situata nel distretto di Churu, nello stato federato del Rajasthan. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 27\u00b0 54' 31 N e 74\u00b0 18' 15 E.\nSociet\u00e0.\nEvoluzione demografica.\nAl censimento del 2001 la popolazione di Bidasar assommava a 30.103 persone, delle quali 15.550 maschi e 14.553 femmine. I bambini di et\u00e0 inferiore o uguale ai sei anni assommavano a 5.695, dei quali 3.013 maschi e 2.682 femmine. Infine, coloro che erano in grado di saper almeno leggere e scrivere erano 13.613, dei quali 8.692 maschi e 4.921 femmine."}
{"id": "2677714", "revid": "287204", "url": "https://it.wikipedia.org/wiki?curid=2677714", "title": "Bilara", "text": " \nBilara \u00e8 una suddivisione dell'India, classificata come \"municipality\", di 38.650 abitanti, situata nel distretto di Jodhpur, nello stato federato del Rajasthan. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 26\u00b0 10' 53 N e 73\u00b0 42' 22 E.\nSociet\u00e0.\nEvoluzione demografica.\nAl censimento del 2001 la popolazione di Bilara assommava a 38.650 persone, delle quali 20.035 maschi e 18.615 femmine. I bambini di et\u00e0 inferiore o uguale ai sei anni assommavano a 6.207, dei quali 3.224 maschi e 2.983 femmine. Infine, coloro che erano in grado di saper almeno leggere e scrivere erano 22.012, dei quali 14.640 maschi e 7.372 femmine."}
{"id": "2677716", "revid": "287204", "url": "https://it.wikipedia.org/wiki?curid=2677716", "title": "Bissau (India)", "text": " \nBissau \u00e8 una suddivisione dell'India, classificata come \"municipality\", di 21.133 abitanti, situata nel distretto di Jhunjhunu, nello stato federato del Rajasthan. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 28\u00b0 15' 0 N e 75\u00b0 4' 60 E e ha un'altitudine di 291 .\nSociet\u00e0.\nEvoluzione demografica.\nAl censimento del 2001 la popolazione di Bissau assommava a 21.133 persone, delle quali 10.775 maschi e 10.358 femmine. I bambini di et\u00e0 inferiore o uguale ai sei anni assommavano a 3.755, dei quali 2.011 maschi e 1.744 femmine. Infine, coloro che erano in grado di saper almeno leggere e scrivere erano 12.728, dei quali 7.583 maschi e 5.145 femmine."}
{"id": "2677717", "revid": "287204", "url": "https://it.wikipedia.org/wiki?curid=2677717", "title": "Budhpura", "text": " \nBudhpura \u00e8 una suddivisione dell'India, classificata come \"census town\", di 4.387 abitanti, situata nel distretto di Bundi, nello stato federato del Rajasthan. In base al numero di abitanti la citt\u00e0 rientra nella classe VI (meno di 5.000 persone).\nGeografia fisica.\nLa citt\u00e0 \u00e8 situata a 25\u00b0 06' 25 N e 75\u00b0 27' 53 E.\nSociet\u00e0.\nEvoluzione demografica.\nAl censimento del 2001 la popolazione di Budhpura assommava a 4.387 persone, delle quali 2.359 maschi e 2.028 femmine. I bambini di et\u00e0 inferiore o uguale ai sei anni assommavano a 858, dei quali 463 maschi e 395 femmine. Infine, coloro che erano in grado di saper almeno leggere e scrivere erano 1.094, dei quali 826 maschi e 268 femmine."}
{"id": "2677740", "revid": "339392", "url": "https://it.wikipedia.org/wiki?curid=2677740", "title": "Laccio emostatico improvvisato", "text": ""}
{"id": "2677753", "revid": "33751", "url": "https://it.wikipedia.org/wiki?curid=2677753", "title": "Stadio comunale di Andorra la Vella", "text": "Lo stadio comunale di Andorra la Vella (in catalano \"Estadi Comunal d'Andorra La Vella\") \u00e8 uno stadio di Andorra la Vella, capitale del principato di Andorra.\nLo stadio ha una capienza di 1 300 posti e, insieme all'Estadi Comunal d'Aixovall, ospita tutte le partite del campionato andorrano di calcio di Primera Divisi\u00f3 e Segona Divisi\u00f3, la Copa Constituci\u00f3 e la Supercoppa d'Andorra. Inoltre lo stadio \u00e8 utilizzato dall'FC Andorra, che gioca nel campionato spagnolo, ed ha ospitato le partite della Nazionale andorrana prima dell'inaugurazione dell'Estadi Nacional nel 2014."}
{"id": "2677755", "revid": "486946", "url": "https://it.wikipedia.org/wiki?curid=2677755", "title": "Noicattaro Calcio", "text": ""}
{"id": "2677779", "revid": "143542", "url": "https://it.wikipedia.org/wiki?curid=2677779", "title": "San Lussorio", "text": "Agiografia.\nIl testo pi\u00f9 attendibile della \"Passio sancti Luxorii martyris\" (\"Codex Sancrucensis 13\" cc. 238-239), conservato nell'abbazia cistercense di Heiligenkreuz, in Austria, e risalente agli anni immediatamente successivi al 1181, racconta che al tempo degli imperatori romani Diocleziano e Massimiano il \"paganissimus Luxorius\", \"apparitor\" del \"praeses\" della Sardegna Delphius entr\u00f2 in possesso delle Sacre Scritture mentre svolgeva la sua attivit\u00e0. Spinto dal desiderio di conoscere i salmi inizi\u00f2 a sfogliarli e nel leggerli rest\u00f2 talmente colpito nella sua sensibilit\u00e0 da convertirsi al cristianesimo. Cominci\u00f2 cos\u00ec a pregare, a rinnegare gli idoli e ad applicarsi allo studio del Testo Sacro. Arrestato in seguito a una denuncia e portato in catene davanti al \"praeses\", Lussorio affront\u00f2 la disapprovazione del magistrato romano che lo accusava di essere venuto meno alla sua fiducia, di disprezzare gli ordini degli imperatori e di ritenere blasfemi i sacrifici fatti agli dei. Ne scatur\u00ec un acceso e polemico confronto anti idolatria, in cui Lussorio replic\u00f2 con fermezza ad ogni domanda del magistrato, il quale gli prospett\u00f2 la scelta irrevocabile tra il sacrificio agli dei e la morte. Al suo rifiuto di sacrificare, \"Delphius\" ordin\u00f2 che Lussorio fosse incatenato con pesantissimi ferri e trasferito in carcere.\nAlcuni giorni dopo \"Delphius\" dispose che Lussorio fosse ricondotto davanti al suo tribunale. Ne sorse una nuova disputa al termine della quale il magistrato, piegato nella dialettica e convinto che neppure i peggiori tormenti fossero in grado di sconfiggerne la resistenza, ordin\u00f2 la condanna a morte di Lussorio. Le guardie del corpo di \"Delphius\" trasferirono Lussorio \"in territorium fani traianensis\", nel territorio di un tempio pagano situato in prossimit\u00e0 della citt\u00e0 di \"Forum Traiani\", dove affront\u00f2 la morte, mediante decapitazione, dodici giorni prima delle calende di settembre (21 agosto) e dove fu sepolto all'interno di una cripta.\nNel racconto della \"Passio\" l'azione giudiziaria \u00e8 proposta sotto forma di una controversia religiosa, caratteristica del genere letterario agiografico, in cui si assiste al coraggioso tentativo dell'accusato di persuadere il giudice a non perseverare nel suo essere idolatra. Da parte sua il magistrato romano mette in atto tutti i possibili tentativi per non essere costretto ad applicare il decreto imperiale nelle sue estreme conseguenze. Atteggiamento comprensibile, se si tiene conto che fino al momento dell'arresto Lussorio era un suo stretto collaboratore. Subito dopo l'arresto, infatti, \"Delphius\" gli si rivolge in tono amichevole: \u00ab\"Ego te summa dilectione habui et cogitavi veram inter primates officii mei tibi honorem dare\"\u00bb cio\u00e8 gli dice di averlo tenuto in grande predilezione e che pensava veramente di affidare a lui, fra gli eminenti, l'onore della sua carica. \nL'esistenza storica del martire Lussorio \u00e8 documentata da un'iscrizione latina risalente al VI secolo incisa su una lastra di marmo bianco murata nella parete meridionale della chiesa di san Lussorio, localizzata a circa 1500 metri fuori dall'abitato di Fordongianus, in provincia di Oristano. L'iscrizione \u00e8 sormontata da una grossa croce greca e le prime quattro righe sono precedute e chiuse da una croce greca pi\u00f9 piccola, la quinta riga (datata al VII-IX secolo) \u00e8 invece preceduta e chiusa da una croce latina. Il testo opportunamente integrato \u00e8 il seguente: \"(H)ic effusus est sangu(is) / beatissimi martyris / Luxuri. Celebratur / natale eius XII c(a)l(enda)s S(e)p(tem)b(re)s / renobatu(r) sup temporibus Helia(e) ep(is)c(o)p(i)\".\nIl culto di san Lussorio e la sua diffusione in Sardegna sono attestati in periodo alto-medioevale da una lettera inviata nel luglio del 599 da papa Gregorio Magno al vescovo di Cagliari Gianuario, nella quale si fa riferimento ad un \"monasterii sanctorum Gavini atque Luxurii\", probabilmente esistente al tempo nella citt\u00e0 di Cagliari. Gli elementi fondamentali del martirio sono inoltre contenuti nel \"Martyrologium Hieronimianum\", che risale nella sua originaria formulazione alla prima met\u00e0 del V secolo.\n\u00c8 patrono di numerose localit\u00e0 italiane, la pi\u00f9 grande delle quali \u00e8 Pisa (dove \u00e8 adorato sotto il nome di Rossore).\nA Borore, piccolo comune della Sardegna centrale, San Lussorio Martire \u00e8 il santo patrono. Il santo viene festeggiato due volte l'anno: ad aprile, con cerimonia di carattere quasi esclusivamente religioso, e ad agosto con suggestivi importanti festeggiamenti religiosi e civili che durano tre giorni (20-21-22), ai quali fanno seguito le novene nel santuario campestre dedicato al santo. Inoltre, proprio a San Lussorio, \"Juan Pedro Quessa Cappay\" (originario di Borore, rettore della Parrocchia di Borore e Noragugume dal 1736 al 1753) ha dedicato lo scritto \"Storia dell'illustre martire cagliaritano San Lussorio luce ed apostolo del Regno di Sardegna, anno 1751\".\nA Santu Lussurgiu viene festeggiato con la giostra equestre de \"S'Ardia\" nelle tortuose erte del paese. Tra l'altro \u00e8 l'unico paese in Sardegna a possedere il nome in lingua sarda del santo patrono stesso.\nReliquie.\nIl \"Catalogo rodobaldino\", redatto nel 1236 per disposizione del vescovo di Pavia Rodobaldo, riporta che nella Basilica di San Pietro in Ciel d'Oro si conservano i \"corpora sanctorum Ceselli et Camerini fratrum et martirum et corpus sancti Luxorinj martiris\". Lo storico Giacomo Gualla riferisce che furono trasferite dalla Sardegna a Pavia nel 722 insieme a quelle di sant'Agostino ad opera del re longobardo Liutprando.\nUn'altra tradizione vuole che le reliquie siano conservate a Pisa, trasportate nel 1088 dalla Sardegna alla loro cattedrale, dov'\u00e8 chiamato san Rossore, nome derivato dalla corruzione nel nome \"Luxorius\" in \"Ruxorius\". In attesa di una definitiva collocazione, le reliquie furono deposte in una chiesetta posta di fronte al mare nella selva del Tombolo, non lontano da Pisa, che il vescovo Gerardo diede in dono nel 1085 ai monaci benedettini con l'annesso monastero e la vicina chiesa di San Torpete; donazione confermata nel 1093 dal vescovo Daimberto. Giuseppe Sainati racconta che, durante il restauro dell'arcivescovado di Pisa del 1796, fu ritrovata un'arca di marmo che conteneva delle ossa e tre lamine di piombo con delle iscrizioni\n\u00c8 comunque possibile che una parte delle reliquie del Martire siano conservate in queste due citt\u00e0, \u00e8 invece certo che la supposta sepoltura di Lussorio, identificata dagli archeologi nella cripta della chiesa a lui intitolata, a Fordongianus, \u00e8 vuota.\nIl culto di S. Lussorio si diffuse anche nel resto della Toscana e nel 1422 i frati Umiliati di Firenze ottennero di trasferire le reliquie da Pisa in questa citt\u00e0, dove furono conservate nella chiesa di Ognissanti. Nel 1427 questi frati si rivolsero a Donatello perch\u00e9 plasmasse con il bronzo un busto del Santo da utilizzare come reliquiario per la testa di san Lussorio. Lo scultore modell\u00f2 un bellissimo busto di bronzo dorato, alto circa mezzo metro, (oggi conservato a Pisa nel Museo Nazionale di San Matteo) che fu conservato dai frati fiorentini fino alla soppressione dell'Ordine, avvenuta nel 1571."}
{"id": "2677781", "revid": "47767", "url": "https://it.wikipedia.org/wiki?curid=2677781", "title": "San Luxorio", "text": ""}
{"id": "2677784", "revid": "489529", "url": "https://it.wikipedia.org/wiki?curid=2677784", "title": "Turrida", "text": "Turrida (\"Turide\" in friulano) \u00e8 una frazione del comune di Sedegliano, in provincia di Udine, sulle rive del Tagliamento, a 5\u00a0km dal centro comunale.\nLa si raggiunge seguendo la SS 463 che da Gemona porta al ponte della Delizia e parallela al medio corso del Tagliamento e alla pi\u00f9 nota Pontebbana."}
{"id": "2677788", "revid": "56620", "url": "https://it.wikipedia.org/wiki?curid=2677788", "title": "Il re degli inganni", "text": "Il re degli inganni \u00e8 un libro per ragazzi dello scrittore britannico Paul Bajoria; \u00e8 il secondo volume della storia dei gemelli Mog e Nick Winter, pubblicato in Italia da Fabbri Editori.\nTrama.\nNella storia raccontata dal romanzo precedente, L'apprendista, Mog e Nick Winter, i due gemelli orfani che erano stati separati dalla nascita, si sono ritrovati e hanno deciso di non separarsi mai pi\u00f9. I ragazzi hanno per\u00f2 solamente quattordici anni e dal momento che non possono vivere da soli, vengono affidati a Sir Septimus Cloy, unico loro parente ancora in vita e lontano cugino della madre.\nI due ragazzi si trasferiscono quindi a Kniveacres Hall, il cupo castello del loro tutore, in una lugubre e inospitale terra circondata da boschi e qui inizier\u00e0 la loro nuova avventura, tra passaggi segreti e morti misteriose, alla scoperta dei segreti di cui il castello \u00e8 pervaso e della storia ed il destino dei genitori che non hanno mai conosciuto."}
{"id": "2677791", "revid": "81103", "url": "https://it.wikipedia.org/wiki?curid=2677791", "title": "O mia bela Madunina", "text": "O mia bela Madunina (O mia bella Madonnina) \u00e8 una canzone composta in parole e musica da Giovanni D'Anzi nel 1934.\nLa Madonnina in questione \u00e8 la statua d'oro posta in cima al Duomo di Milano. Col tempo questa canzone \u00e8 diventata il simbolo del capoluogo lombardo.\nCome nasce la canzone.\nNel 1934 Giovanni D'Anzi, milanese di origine meridionali, lavorava come pianista e cantante al \"Pavillon dor\u00e8\" di Milano. La citt\u00e0 continuava ad assorbire forza-lavoro dalle zone rurali di varie regioni della penisola italiana e, tra queste, dall'Italia meridionale. A Giovanni D'Anzi veniva spesso richiesto, da una parte del pubblico, di suonare canzoni della tradizione napoletana o del sud Italia. Poco dopo, in una notte d'ottobre, compose questa canzone, che ha anche toni ironici. Scrisse e compose cos\u00ec \"Madonnina\", per la prima volta senza l'aiuto del suo paroliere di fiducia Alfredo Bracchi. Il testo della canzone \u00e8 scritto in un milanese a tratti un po' approssimativo, con qualche italianismo (per esempio il termine \"dominet\" \u00e8 inesistente nel dialetto ambrosiano).\nNell'aprile 2020 la prima frase del ritornello, notissimo ai milanesi, \u00e8 stato scelto dall'arcivescovo Mario Delpini per il titolo della sua lettera pastorale \"O mia b\u00e8la Madunina. Il coraggio della speranza in tempo di pandemia\".\nIncisioni.\nAlcune incisioni notevoli:"}
{"id": "2677795", "revid": "322321", "url": "https://it.wikipedia.org/wiki?curid=2677795", "title": "Pietro Nonis", "text": ""}
{"id": "2677806", "revid": "729019", "url": "https://it.wikipedia.org/wiki?curid=2677806", "title": "Holm of Huip", "text": "Holm of Huip \u00e8 una piccola isola disabitata nell'arcipelago delle Orcadi, in Scozia. \u00c8 situata nello Spurness Sound, a nord-ovest di Stronsay.\nL'isola d\u00e0 rifugio a una popolazione di foche grigie.\nGeologia.\nL'isola \u00e8 costituita da arenaria rossa."}
{"id": "2677807", "revid": "124147890", "url": "https://it.wikipedia.org/wiki?curid=2677807", "title": "Coppa UEFA 2006-2007", "text": "La Coppa UEFA 2006-2007 \u00e8 stata la 36\u00aa edizione dell'omonima competizione.\nIl trofeo fu vinto dal Siviglia, al secondo successo consecutivo nella competizione: gli andalusi superarono i connazionali dell'Espanyol nella finale del 16 maggio 2007, disputata all'Hampden Park di Glasgow. Prima del Siviglia l'unica squadra a centrare due vittorie consecutive nella competizione era stata il Real Madrid. L'Espanyol cadde ai rigori in finale per la seconda volta nella manifestazione ed eguagli\u00f2 il risultato della Juventus nella Coppa delle Fiere 1970-1971, perdendo il trofeo pur senza aver subito alcuna sconfitta nell'arco del torneo.\nFormula.\nAlcune squadre italiane sono state rimpiazzate in seguito agli sviluppi giudiziari dello scandalo che ha coinvolto il calcio italiano nel maggio 2006, al termine del campionato di Serie A 2005-2006. La Juventus, la Fiorentina, la Lazio e il Milan, accusate formalmente il 22 giugno, sono state giudicate il 14 luglio dalla Commissione di Appello Federale e dalla FIGC. La sentenza di appello, resa nota il 25 luglio, ha sancito la retrocessione in Serie B della Juventus con 17 punti di penalizzazione nella stagione 2006-2007, la penalizzazione di 19 punti nel campionato 2006-2007 della Fiorentina, la penalizzazione di 11 punti nella stagione 2006-2007 della Lazio e la penalizzazione di 8 punti nella stagione 2006-2007 del Milan. Juventus, Milan, Fiorentina e Lazio sono state penalizzate anche per il campionato di Serie A 2005-2006: la Juventus con il declassamento all'ultimo posto in classifica e le altre con 30 punti di penalizzazione a testa.\nPer questa ragione Juventus, Fiorentina e Lazio sono state escluse dalle competizioni europee, mentre il Milan (retrocesso dal secondo al terzo posto) ha perso il diritto di accedere alla prima fase della Coppa dei Campioni ed \u00e8 stato ammesso al terzo turno preliminare. In sostituzione di Juventus e Milan, sono state ammesse alla fase a gironi della Coppa Campioni Inter e Roma. Il Chievo Verona, gi\u00e0 qualificato in Coppa UEFA \u00e8 stato cos\u00ec ammesso al terzo turno preliminare della Coppa dei Campioni al posto della Fiorentina, ma essendo stato eliminato (ad opera del Levski Sofia), \u00e8 stato quindi inserito nel tabellone della Coppa UEFA. Cos\u00ec a rappresentare l'Italia nella Coppa UEFA 2006-2007 inizialmente c'erano Chievo Verona, Palermo, Livorno e .\nIl 3 luglio 2006 la FIFA aveva inoltre sospeso la Federazione calcistica greca da tutte le competizioni europee a causa di incompatibilit\u00e0 tra la legge greca e le regole FIFA. Tuttavia, dopo che la legge \u00e8 stata emendata per venire incontro alle obiezioni mosse dalla FIFA, il 12 luglio la sospensione \u00e8 stata annullata dalla stessa FIFA.\nRisultati.\nPreliminari.\nPrimo turno.\nAndata 13 luglio, ritorno 27 luglio 2006.\nSecondo turno.\nAndata 8 e 10 agosto, ritorno 24 agosto 2006.\nTabellone principale.\nPrimo turno.\nAndata 14 e 15 settembre, ritorno 28 settembre 2006.\nFase a gruppi.\nA gironi eliminatori. Qualificate al turno successivo le prime tre squadre.\nSedicesimi di finale.\nLe partite di andata si sono disputate tra il 14 e il 15 febbraio, quelle di ritorno il 22 febbraio 2007.\nOttavi di finale.\nLe partite di andata si sono disputate l'8 marzo, quelle di ritorno il 15 marzo 2007.\nQuarti di finale.\nLe partite di andata si sono disputate il 5 aprile, quelle di ritorno il 12 aprile 2007.\nSemifinali.\nLe partite di andata si sono disputate il 26 aprile, quelle di ritorno il 3 maggio 2007."}
{"id": "2677811", "revid": "1429175", "url": "https://it.wikipedia.org/wiki?curid=2677811", "title": "Gesebel", "text": "Gesebel \u00e8 un personaggio immaginario protagonista di una omonima serie a fumetti di genere fantascientifico creato negli anni sessanta da Max Bunker e dal disegnatore Magnus ed edita dall'Editoriale Corno dal 1966 al 1967. Magnus, nel dare forma a un universo prevalentemente femminile, riesce a dare prova della sua arte realizzando figure femminili in maniera completamente nuova per l'epoca e preannunciando quello che sar\u00e0 il fenomeno delle eroine sexy del fumetto degli anni successivi. La serie si distingue per una evidente satira sociale del periodo con i riferimenti al femminismo, alla corruzione della classe dirigente e, insieme alle altre testate del fumetto nero italiano del periodo, fu oggetto dell'attenzione dei tribunali che temevano la carica eversiva di questo genere di pubblicazioni temendo che potessero \u00ab\"turbare l\u2019ordine pubblico, l\u2019ordine della famiglia e incitare alla criminalit\u00e0 e al delitto\"\u00bb, finendo oggetto di processi e sequestri. Alla lunga le vicende giudiziarie e la pressione dell'opinione pubblica spinsero gli autori ad ammorbidire i toni e le trame persero quasi del tutto la loro carica innovativa. Luigi Bernardi e Paolo Ferriani hanno dedicato al personaggio una monografia nella serie \u201c\"I quaderni del fumetto italiano\"\u201d (Alessandro Distribuzioni, 1986).\nStoria editoriale.\nLa serie nacque per iniziativa dell'editore che voleva colmare un buco nell'unico genere di cui non pubblicava nulla: una serie fantascientifica con un'eroina sexy che viveva avventure violente se non addirittura horror. La serie esord\u00ec a febbraio 1966 ma si interruppe poco dopo. nell'ottobre del 1967, dopo solo 23 numeri. Il formato leggermente pi\u00f9 grande del tascabile classico (cm 13x18.5 per 144 pagine) e le pagine interne in parte a colori, portarono il prezzo dell'albo a 200 Lire.\nI testi dei primi numeri sono opera di Max Bunker mentre i disegni dei primi sei sono di Magnus ed entrambi abbandonarono la serie che venne continuata da Erasmo Buzzacchi e dal disegnatore Roberto Corbella Peroni fino al n. 20 e da Luigi Corteggi per gli ultimi tre il quale realizz\u00f2 anche tutte le copertine. La serie non ebbe un buo riscontro e chiuse dopo pochi numeri.\nNel 1990 sono stati ripubblicati i primi sei numeri della serie, quelli disegnati da Magnus. Nel primo numero lo stesso Bunker scrive quanto segue: \u00ab\"I critici ritengono che Gesebel sia una delle opere minori del duo Magnus &amp; Bunker. Forse tutti i torti non li hanno. Infatti il concetto di minore \u00e8 sempre riferito a un modesto esito commerciale e ad una durata limitata. Entrambi gli elementi ci sono stati. [\u2026] Ricordo quando Magnus premeva su di me perch\u00e9 facessi qualcosa di fantascienza, io che di fantascienza ne avevo sempre masticata poca. Mi gettai nella lettura degli autori classici consigliatimi e alla fine avevo una cultura, sia pure superficiale, abbastanza sufficiente per impostare un discorso con le unghie della satira, come si poteva fare ai tempi. Nacquero cos\u00ec sei storie che mi piacque scrivere e che Magnus disegn\u00f2 ottimamente. Il successo fu scarso e dopo quei numeri, macchina da scrivere e pennello furono passati ad altri. [\u2026] Cos\u00ec per accontentare i miei cari fans pubblico una mini-serie, i primi sei numeri, quelli di Magnus &amp; Bunker, perch\u00e9 la vera Gesebel \u00e8 questa qui. Breve ma sincero\"\u00bb.\nElenco degli albi.\nDi seguito sono riportati i numeri, i titoli e le date di uscita di tutti gli albi della serie composta da 23 numeri, usciti mensilmente (con solo due eccezioni) dal febbraio 1966 all'ottobre 1967.\nBiografia del personaggio.\nGesebel \u00e8 un'eroina femminista protagonista di avventure fantascientifiche con venature erotiche; \u00e8 una donna sicura di s\u00e9 e priva di scrupoli, incapace di provare amore (meno che per il proprio gatto, \"Pussycat\", e forse per il suo servo muto \"Mabus\"). Il personaggio, ispirato a Barbarella di Jean-Claude Forest, \u00e8 figlio del suo tempo, gli anni \u201960, periodo di grandi cambiamenti e di grandi utopie, che Magnus e Bunker rileggono mostrandone gli aspetti pi\u00f9 grotteschi.\nIn una zona imprecisata dello spazio c\u2019\u00e8 una Galassia chiamato \"Galassia Uno\" abitato da popolazioni umanoidi. Ai suoi confini si trova un Pianeta chiamato \"\"Virgin Planet\" la cui capitale \"Virgin City\"\" \u00e8 abitata da una popolazione composta principalmente di donne bellissime, violente, ninfomani, che non esitano a uccidere per procacciarsi maschi da schiavizzare per il loro Harem. La popolazione maschile \u00e8 considerata come un mezzo adatto alla riproduzione, al piacere sessuale e costretta a combattere nelle arene. L'unico uomo che gode di relativa libert\u00e0 \u00e8 \"Mabus\" servitore muto di Gesebel. La societ\u00e0 \u00e8 militarizzata e organizzata gerarchicamente e Gesebel ne \u00e8 l'affascinante sovrana con diritto di vita e di morte sui suoi sudditi. Virgin City funge anche da base per le scorribande di Gesebel e delle sue terribili \"corsare dello spazio\", ai danni delle navi spaziali mercantili che vengono depredate di merci e di uomini. Nella Galassia Uno tutto il potere \u00e8 in mano al Presidente e l'ordine pubblico \u00e8 gestito dal corrotto Capo della Polizia, mentre l'unico personaggio cristallino e dalla retta morale, il Capitano Star, \u00e8 catturato dalle Corsare e venduto all'asta come schiavo. Il Generale \"Brosk\" della Galassia Uno \u00e8 incaricato di porre un argine alle loro scorribande. Inoltre Gesebel deve fronteggiare una contestazione che si trasforma in una lotta interna per il potere. Il suo braccio destro, \"Galena\", invidiosa del potere di Gesebel, assieme ad \"Ilona\", tramano per prenderne il posto.\nComprimari.\nAltri personaggi che compaiono nella serie sono:"}
{"id": "2677812", "revid": "76963", "url": "https://it.wikipedia.org/wiki?curid=2677812", "title": "Michael Ondaatje", "text": "Biografia.\nMichael Ondaatje nasce nel 1943 a Kegalle, in Sri Lanka, al tempo conosciuto come Ceylon. Quando \u00e8 ancora molto piccolo i genitori divorziano a causa dei problemi di alcolismo del padre e Michael viene affidato, con i fratelli, alle cure della madre con la quale si trasferisce a Colombo.\nIn seguito alla proclamazione dell'indipendenza dello Sri Lanka e alla crisi economica che colpisce il Paese, la madre perde il suo reddito ed \u00e8 costretta a trasferirsi a Londra dove apre una pensione a Lancaster Gate, lasciando i figli nell'isola asiatica, in affidamento ad alcuni parenti.\nSolo nel 1952, all'et\u00e0 di 9 anni, Michael riesce con i fratelli a raggiungere la madre in Inghilterra, dove rester\u00e0 per dieci anni, fino a quando con il fratello maggiore si trasferir\u00e0 a Montr\u00e9al, in Canada. Negli anni sessanta del Novecento, quando vi giunge per la prima volta, il Canada sta attraversando un periodo di grande trasformazione economica e demografica, sulla spinta dell'imponente flusso migratorio esterno, i cui effetti ricadono anche nella vita sociale, politica e culturale del paese, avviato verso il multicuralismo. Lo stesso Ondaatje sperimenter\u00e0 nel corso della sua vita culture diverse: quella del paese natale, lo Sri Lanka, nel quale trascorrer\u00e0 la sua infanzia, come membro di una famiglia benestante della societ\u00e0 coloniale singalese; quella britannica: a Londra vivr\u00e0 la sua adolescenza e ricever\u00e0 l'istruzione superiore; quella canadese, il paese in cui si affermer\u00e0 come scrittore.\nTra il 1962 e il 1964, mentre sta frequentando la Bishop's University in Lennoxville, Qu\u00e9bec, viene introdotto nell'ambiente letterario canadese dal poeta D. G. Jones, suo amico e mentore, e conosce alcuni dei pi\u00f9 importanti artisti del momento, come A. J. M. Smith e Louis Dudek.\nNel 1963 si sposa con Betty Kimbark e l'anno seguente si trasferisce a Toronto, dove porta a termine gli studi universitari. Nel 1966 alcune sue poesie vengono pubblicate in una grande antologia della nuova scrittura canadese, \"New wave Canada\"; l'anno seguente consegue il Master of Arts presso la Queen University, e sempre nello stesso anno, dopo aver accettato di insegnare all'University of Western Ontario, vede le stampe la sua prima collezione di poesie,\"The Dainty Monster.\" Tra i temi caratterizzanti questa raccolta e la successiva, \"The man with seven toes\" (1969), sono presenti la relazione tra violenza e creativit\u00e0, tra umano e naturale, ragione ed istinto.\nCon il romanzo in versi \"Le opere complete di Billy the Kid\" \"(The collected works of Billy the Kid),\" pubblicato nel 1970, vince il Governor General's Literary Award for Fiction. Il libro, composto da una serie di racconti brevi sospesi fra realt\u00e0 e finzione, narra i momenti salienti della vita del noto fuorilegge e del suo conflitto con lo sceriffo Pat Garrett. Ondaatje si immedesima con il protagonista raccontando la vicenda sia attraverso il punto di vista di Billy (alcune parti sono scritte in prima persona), che attraverso la propria visione di poeta. Altro tratto caratterizzante sono le scene d'amore inframmezzate da episodi violenti.\nNello stesso anno inizia a insegnare alla York University di Toronto, e decide di dedicarsi a nuove forme artistiche, come il teatro e il cinema, grazie ai contatti con gli scrittori della Coach House Press che lo avevano incoraggiato a esplorare i media.\nQuesta sua immersione nel mondo del cinema \u00e8 particolarmente evidente nel primo romanzo pubblicato nel 1976, \"Buddy Bolden's blues\" (in inglese: \"Coming Through Slaughter\"), vincitore del \"Books in Canada First Novel Award,\" nel quale vengono fusi eventi reali ed immaginari per raccontare la vita di un famoso ma quasi dimenticato pioniere del jazz di New Orleans, Buddy Bolden. \nNel 1982 vede le stampe \"Aria di famiglia (Running in the family)\", seguito nel 1987 dal romanzo \"Nella pelle del leone (In The Skin of Lion)\" \nNel 1988 Ondaatje riceve la carica di ufficiale dell'Ordine del Canada, la pi\u00f9 alta onorificenza attribuita a personalit\u00e0 particolarmente rilevanti. Il suo terzo romanzo, \"Il paziente inglese,\" uscito nel 1992, lo lancer\u00e0 definitivamente nella scena internazionale.\nCon il romanzo successivo, \"Lo spettro di Anil (Anil's Ghost, 2000)\", l'ambientazione si sposta in Sri Lanka, il paese in cui Ondaatje nacque e trascorse la sua infanzia. \nNel 2002 con il libro \"The Conversation: Walter Murch and the Art of Editing Film\" Ondaatje esamina la vita e la carriera del regista statunitense Murch, vincitore di tre Oscar e collaboratore di Francis Ford Coppola e George Lucas. I due si conobbero sul set dell'adattamento cinematografico di \"Il paziente inglese\"\".\" \nSette anni dopo l'ultimo romanzo, vede la luce \"Divisadero\" (2007), seguito nel 2011 dal romanzo \"The Cat's Table\", che rievoca, nel personaggio dell'undicenne Michael, il viaggio in nave che port\u00f2 il giovanissimo Ondaatje dallo Sri Lanka all'Inghilterra per ricongiungersi con la madre.\nNel 2015 lo scrittore, insieme ad altri cinque importanti autori, ha deciso di non partecipare al gala del PEN America Center, come forma di protesta per la scelta dell'organizzazione di attribuire al giornale satirico francese Charlie Hebdo il suo premio per la libert\u00e0 di espressione. Pur riconoscendo la gravit\u00e0 dei fatti accaduti, essi hanno accusato il giornale di promuovere \"intolleranza culturale\" e una \"forzata visione secolare\".\nOpere.\nRomanzi.\nSinossi dei romanzi: \nAttivit\u00e0 editoriali.\nOltre ad essere uno scrittore, Ondaatje ha curato numerosi libri, fra cui \"The Faber Book of Contemporary Canadian Short Stories,\" ritenuto un'importante opera di riferimento della letteratura canadese, per la pluralit\u00e0 di voci rappresentate (dalle origini anglosassoni, alle autoctone, nere, francesi, caraibiche, indiane, giapponesi), e \"From Ink Lake: An Anthology of Canadian Short Stories,\" una raccolta di cinquanta brevi racconti di autori canadesi, dagli anni Trenta alla fine degli anni Ottanta, raccolti nell'intento di offrire una \"panoramica geografica, emotiva e letteraria del Paese\".\nHa svolto a lungo attivit\u00e0 di editor di poesia presso la Coach House Press (1970-1990), e successivamente presso la rivista letteraria Brick.\nOpere cinematografiche e adattamenti.\nOndaatje si \u00e8 dedicato anche al cinema e al teatro, con la produzione di opere che includono alcuni documentari, come \"Sons of Captain Poetry\" (1971)\",\" basato sulla figura del poeta B. P. Nichol, e \"The Clinton Special: A Film About The Farm Show\" (1974), versione cinematografica dell'opera The Farm Show rappresentata dalla compagnia teatrale Theatre Passe Muraille. Altri dei suoi romanzi come \"Le opere complete di Billy the Kid, Coming Through Slaughter\" e \"Divisadero\" sono stati adattati al teatro e messi in scena da diversi registi in Nord America e in Europa.\nAltro.\n\"Aria di famiglia\" (memorie). Ondaatje fa ritorno in Sri Lanka pi\u00f9 di una volta per entrare in contatto con le sue origini e ristabilire dei rapporti con i numerosi parenti che vivono l\u00ec; i risultati delle sue ricerche e le esperienze vissute in questi viaggi fungono da ispirazione per la scrittura di \"Aria di famiglia,\" pubblicato nel 1982, un'opera al confine fra memorie, storia culturale, romanzo sperimentale, in cui lo scrittore esplora, attraverso la storia della sua famiglia, le ibride origini storiche e le divisioni culturali interne del moderno Sri Lanka, il passato e le potenziali insidie di una politica post coloniale, mescolando elementi autobiografici con altri surreali e fantastici che riconducono alle tecniche del realismo magico. Mentre il libro si basa su fatti reali, la ricostruzione delle vite dei personaggi \u00e8 fittizia. Ondaatje riesce a rompere le barriere tra la realt\u00e0 e la fantasia mostrando come le due riescano a fondersi una con l'altra.\nPremi e riconoscimenti.\nDurante tutta la sua carriera Ondaatje ha ricevuto numerose onorificenze e vinto diversi premi:\nNel 2005 la Presidentessa dello Sri Lanka Chandrika Kumaratunga gli ha conferito lo Sri Lanka Rathna, la pi\u00f9 alta onorificenza assegnata dal governo per i cittadini stranieri \"per l'eccezionale e straordinario servizio alla nazione\".\nNel 2016 \u00e8 stato chiamata con il suo nome una nuova specie di ragno, la \"Brignolia ondaatjei\", scoperta in Sri Lanka."}
{"id": "2677821", "revid": "486946", "url": "https://it.wikipedia.org/wiki?curid=2677821", "title": "Volley Club Bergamo", "text": ""}
{"id": "2677827", "revid": "109140352", "url": "https://it.wikipedia.org/wiki?curid=2677827", "title": "Heriberto Gonz\u00e1lez", "text": "Biografia.\nHa partecipato ai Giochi della XXII Olimpiade di Mosca nel 1980.\nPalmar\u00e8s.\nIn carriera ha conseguito i seguenti risultati:"}
{"id": "2677828", "revid": "115696446", "url": "https://it.wikipedia.org/wiki?curid=2677828", "title": "Stefania Guidi", "text": "Biografia.\nStefania Guidi \u00e8 nata a Roma e appartiene alla famiglia marchigiana dei Marchesi Guidi Giovanissima, mentre ancora frequenta il liceo classico, con l'aiuto della madre rileva lo studio n.2, che era stato dello scultore napoletano Francesco Parisi allievo di Achille D\u2019Orsi, nel famoso cortile al 51a, in via Margutta e qui lavora per venticinque anni.\nNel 1958 presenta la sua prima personale di sculture e disegni, alla galleria Giosi in via del Babbuino a Roma.\nStefania Guidi ha sposato in Campidoglio il 1\u00ba luglio 1978 il musicista e compositore Michele Paradiso.\nStimata per il suo raro talento partecipa, invitata, alle pi\u00f9 importanti esposizioni nazionali e internazionali.\nDal 1956 al 2014 l'opera di Stefania Guidi si esprime in varie tecniche e materie con grande abilit\u00e0 artigianale.\nHa realizzato 192 acqueforti su rame e su zinco; 40 litografie su pietra e su zinco; 154 bassorilievi in gesso alabastrino e in bronzo ; 102 disegni e tempere ; 235 bronzetti ; 40 gessi di grandi dimensioni; 14 legni tra cui la Piet\u00e0 in olmo opera 342\u00a0cm 330; 12 pietre tra cui la grande Piet\u00e0 opera 450 in peperino di 5 tonnellate; 110 terrecotte ; 64 bronzi di grandi dimensioni tra cui il Galileo opera 515 sul Lungarno Mediceo a Pisa.\nNel 1994 Stefania Guidi ha realizzato un programma televisivo per la RAI, in 4 puntate per un totale di due ore, dal titolo Una Tecnica per ogni Arte, regia di Francesco Venier e musiche originali di Michele Paradiso\nMostre.\nStefania Guidi fino ad oggi ha presentato 40 mostre personali e ha partecipato a 322 mostre collettive in Italia e all'estero:"}
{"id": "2677830", "revid": "2168619", "url": "https://it.wikipedia.org/wiki?curid=2677830", "title": "Ipotesi extraterrestre", "text": "L\u2019ipotesi extraterrestre (IET) tende ad interpretare alcuni UFO come la possibile manifestazione di una civilt\u00e0 extraterrestre. La IET sostiene che degli extraterrestri umanoidi del tipo \"mammifero bipede\" dotati di vascelli spaziali e di una tecnologia largamente superiore alla nostra, visitano o hanno visitato la Terra.\nEtimologia.\nL'origine del termine \"ipotesi extraterrestre\" nell'ambito dell'ufologia non \u00e8 conosciuta. Venne usata per la prima volta nell'anno 1967 dallo scrittore scientifico francese Aim\u00e9 Michel e successivamente nel luglio 1968, dal professore di ingegneria James Harder, durante una testimonianza resa di fronte al Comitato di Scienza e Astronautica del Congresso degli Stati Uniti. Nel 1969, il fisico Edward Condon, durante una discussione sul Rapporto Condon dichiar\u00f2: \"alcuni UFO, potrebbero essere navi spaziali inviate sulla terra da altre civilizzazioni provenienti da pianeti associati a stelle distanti\".\nCronologia.\nAnche se la IET era la sintesi di tutta una serie di ipotesi, a quell'epoca rappresentava un concetto nuovo, che traeva la sua origine da una serie di episodi passati: dagli \"avvistamenti di dischi\" nel periodo 1940-1960 e da osservazioni precedenti, come la screditata ipotesi dei Canali di Marte, promossa dall'astronomo Percival Lowell, dalla cultura popolare, negli scritti di H.G. Wells pioniere della moderna fantascienza, nei lavori di filosofi svedesi, mistici e scienziati come Emanuel Swedenborg, che fu il primo a proporre una inedita variet\u00e0 di punti di vista, tra cui la vita nell'aldil\u00e0 e su altri mondi.\nRapporti storici di visite extraterrestri.\nUn primo esempio di speculazione su visite extraterrestri si trova in un articolo del quotidiano francese \"Le Pays\". Il 17 giugno 1864, un giornale pubblic\u00f2 una storia di due geologi americani che avrebbero rinvenuto in una fossa a forma ovale il corpo mummificato di una creatura probabilmente aliena; un umanoide privo di capelli, alto circa un metro, con una proboscide che usciva dalla fronte.\nUn altro articolo del quotidiano \"Missouri Democrat\", a St. Louis nel Missouri: nell'ottobre 1865, riporta di un cacciatore di pelli delle Montagne Rocciose James Lumley, che afferm\u00f2 di aver scoperto dei frammenti di roccia suddivisi da \"curiosi geroglifici\" che formavano un oggetto a scompartimenti, che si credeva utilizzato per trasportare \"un essere animato\" dopo aver saputo di un meteorite caduto presso Great Falls (Montana). Il quotidiano inizi\u00f2 a speculare sulla \"Possibilit\u00e0 che le meteoriti potessero essere usate come mezzo di trasporto da abitanti di altri pianeti desiderosi di esplorare lo spazio\".\nFu dato anche credito all'idea che visitatori provenienti da Marte avrebbero potuto invadere la Terra, idea ripresa nel 1898 da H.G. Wells nel suo classico di fantascienza \"La guerra dei mondi\". Tuttavia, prima dello stesso Wells e del suo romanzo, vi fu negli Stati Uniti un'improvvisa impennata di avvistamenti di misteriose aeronavi. Gli storici dell'Ufologia, Jerome Clark e David Michael Jacobs notarono che qualche volta, come spiegazione a tali ondate di avvistamenti, veniva proposta l'ipotesi sull'arrivo di extraterrestri provenienti, in particolare, dal pianeta Marte. Per esempio, il \"Washington Times\", nel 1897 ipotizz\u00f2 che i velivoli fossero \"ricognitori provenienti da Marte\" e il Saint Louis \"Post Dispatch\", scrisse: \"potrebbero essere visitatori provenienti da Marte, disposti a tutto, persino a invadere la Terra oggetto della loro ricerca\".\nTra il 1909 e il 1912 tali ondate cessarono. Un esempio di ipotesi extraterrestre venne riportata in una lettera al New Zealand newspaper che suggerisce: \"nave spaziale atomica proveniente da Marte\"..\nA partire dal 1929, visitatori alieni dallo spazio furono protagonisti dei fumetti e di film come Buck Rogers e Flash Gordon. In particolare, la serie di Flash Gordon, in uno degli episodi, descriveva un attacco proveniente dallo spazio da parte di un meteorite alieno, di raggi di luce e di armi batteriologiche. Nel 1938 una versione trasmessa alla radio de \"La guerra dei mondi\" da Orson Welles, utilizzando una moderna sceneggiatura del romanzo di Wells sulla invasione marziana, cre\u00f2 nel pubblico un enorme panico. Fu poi lo stesso scrittore che comment\u00f2 ci\u00f2 che successe nel 1947 quando finalmente i \"dischi volanti\" colpirono gli Stati Uniti.\nUFO e IET.\nIn quanto ai moderni avvistamenti UFO e al loro collegamento con l'IET, il professore di letteratura e scettico, Terry Matheson scrisse: \"gli avvistamenti di luci non identificabili avvengono da secoli, ma solo dopo l'avvistamento del disco volante da parte del pilota Kenneth Arnold del 24 giugno 1947, vicino al Monte Rainier, Washington, fu esplicitata la teoria dell'origine extraterrestre.\"\nL'ondata di avvistamenti del 1947.\nIl 24 giugno 1947, circa alle 15.00 tempo locale, il pilota Kenneth Arnold avvista nove oggetti volanti non identificati a forma di \"piatto\" presso il Monte Rainier.\nArnold disse che gli oggetti si muovevano come piatti che saltano sull'acqua, con forme sottili, piatte a forma di disco, piuttosto che \"piatto per torte\"; \"bacinella per torte\" e \"forma a mezzaluna\". Tre giorni pi\u00f9 tardi, i termini \"dischi volanti\" e \"piatti volanti\" apparirono per la prima volta nei quotidiani e divennero i termini preferiti per identificare il fenomeno per qualche anno, poi sostituito dal termine UFO tra il 1950 e il 1960. Anche se fu impressionato dalla loro incredibile velocit\u00e0 e movimenti, Arnold inizialmente non pens\u00f2 all'IET, dichiarando:\nSuccessivamente Arnold consider\u00f2 la possibilit\u00e0 che gli oggetti fossero di origine extraterrestre. Nello stesso anno 1950 intervistato dal giornalista Edward R. Murrow Arnold aggiunse: \"Se non \u00e8 stato realizzato grazie al nostro progresso scientifico o dall'Air Force, sono propenso a credere all'origine extraterrestre\". Nelle settimane successive all'avvistamento di Arnold ve ne furono altri, conosciuti come avvistamenti del luglio 1947.\nL'opinione pubblica americana, pur riconoscendo la realt\u00e0 oggettiva dei \"piatti volanti\", era riluttante ad accettarne l'origine extraterrestre, ma negli anni successivi si assistette a un'ondata di avvistamenti su tutto il territorio statunitense. Iniziarono a proliferare diversi articoli di stampa: progetti segreti militari, spionaggio dell'Unione Sovietica, burle, isteria di massa, ma l'IET non era contemplata. Secondo Murrow, l'IET come spiegazione al fenomeno \"dischi volanti\" non raccolse grande interesse fin 18 mesi dopo l'avvistamento di Arnold.\nQuesta attitudine sembrava riflettere i risultati di un'indagine Gallup del 14 agosto 1947, sulla percezione pubblica del fenomeno. A quel tempo, il termine \"piatti volanti\" era familiare al 90% degli intervistati, mentre il 33% non aveva un'opinione, o li riteneva avere una spiegazione pi\u00f9 terrena. Il 29% pensava che fossero illusioni ottiche, il 15% armi segrete, il 10% uno scherzo, il 3% dispositivi per controllare il tempo, per l'1% erano di origine sovietica, per il restante 9% avevano \"altre spiegazioni\", tra le quali la realizzazione di una profezia biblica, aerei commerciali segreti, o test nucleari.\nIl 10 luglio 1947, il senatore Glen Taylor dell'Idaho, osserv\u00f2: \"Avevo sempre desiderato che i piatti volanti fossero dei velivoli provenienti da altri pianeti\", e sulla possibilit\u00e0 che fossero ostili rispose: \"questo potrebbe unire tutti i popoli della terra, come nessun'altra cosa\". L'8 luglio 1947 lo scrittore di fantascienza Richard DeWitt Miller fu citato da UP: \"Gli avvistamenti di dischi volanti avvengono fin dall'inizio del secolo\". Se tali dischi non erano armi segrete, sugger\u00ec che potessero essere velivoli provenienti dal pianeta Marte, o persino da \"altre dimensioni spazio temporali\". Allo stesso tempo, su diversi quotidiani l'umorista Hal Boyle inizi\u00f2 a parlare di \"omini verdi\" provenienti da Marte su di un \"piatto volante\".\nIn un articolo del 28 giugno 1947 Kenneth Arnold citando l'incontro con una donna quasi isterica a Pendleton in Oregon, che gli urlava: \"Quest'uomo dice di aver visto uomini provenienti da Marte\", commentava: \"Ormai questa vicenda \u00e8 qualcosa fuori del mio controllo ... Met\u00e0 delle persone che incontro mi vedono come una combinazione di Einstein, Flash Gordon e uno svitato.\"\nInizia l'investigazione militare : Fine dell'IET e debunking.\nIl 9 luglio, l'Army Air Force Intelligence inizia uno studio segreto sui rapporti pi\u00f9 attendibili, compreso quello di Kenneth Arnold. Un'ulteriore studio del dipartimento di ingegneria e intelligence dell'Air Material Command presso il Wright Field nell'Ohio vide, verso la fine del 1947, la formazione del Progetto Sign sotto l'egida dell'U.S. Air Force : il primo studio ufficiale sugli UFO dei Militari statunitensi.\nNell'estate del 1948, il Progetto Sign formul\u00f2 la Stima della Situazione, nella quale si giunse alla conclusione che una minima parte di avvistamenti di oggetti volanti non identificati poteva essere spiegata grazie all'IET. Tuttavia, il rapporto venne respinto dal Capo di Staff USAF, il Generale Hoyt Vandenberg, citando la mancanza di evidenze fisiche, ma reso pubblico solo nel 1956 da Edward J. Ruppelt, ex direttore del successivo Progetto Blue Book. Ruppelt inoltre indic\u00f2 Vandenberg quale responsabile dello smantellamento del Progetto Sign dopo la pubblicazione dell'IET.\nCon tale politica ufficiale, tutti i rapporti pubblici dell'Air Force stabilirono che non vi erano sufficienti evidenze fisiche per collegare l'IET agli UFO e che pertanto non autorizzava ulteriori investigazioni in proposito. All'inizio del 1949 il Progetto Sign venne sostituito dal Progetto Grudge.\nImmediatamente dopo la grande ondata UFO del 1952 e il debunking di avvistamenti radar/visuali e intercettazioni da parte di jet su Washington D.C. nell'agosto dello stesso anno (conosciuti sotto il nome di Carosello di Washington), l'Ufficio di Investigazioni della CIA inizi\u00f2 a interessarsi del fenomeno UFO. Anche se l'IET era una ipotesi conosciuta, le si attribuiva poco credito. Tuttavia, all'interno della CIA, lo Psychological Strategy Board, era molto preoccupato di come un nemico storico come l'Unione Sovietica avrebbe potuto usare gli UFO in una guerra psicologica, sfruttando l'ingenuit\u00e0 del pubblico per il sensazionalismo, allo scopo di condizionarlo. Nel gennaio 1953, sotto le direttive del National Security Council allo scopo di riconsiderare il problema, la CIA organizza il Robertson Panel, un gruppo di scienziati rapidamente riesaminarono i migliori e pi\u00f9 attendibili rapporti del Progetto Blue Book, compresi alcuni filmati e rapporti ingegneristici, concludendo che le performance di tali oggetti andavano al di l\u00e0 di qualsiasi velivolo terrestre conosciuto. Nonostante questo, dopo solo due giorni, tutti i casi vennero considerati rientrare in una spiegazione convenzionale. Una politica ufficiale di pubblico screditamento fu raccomandata ai mass media e alle autorit\u00e0, allo scopo di ridurre il numero di rapporti di avvistamenti.\nI Sondaggi nell'opinione pubblica.\nAll'inizio degli anni 50, si potevano vedere film che presentavano \"piatti volanti\" e alieni, compreso \"Ultimatum alla Terra\" del (1951), \"La Guerra dei Mondi\" del 1953, \"La Terra contro i Dischi Volanti\" e \"Il pianeta proibito\" entrambi del 1956.\nNonostante questo, all'inizio degli anni 50, la fiducia verso all'IET era scarsa, persino tra coloro che erano stati testimoni di avvistamenti UFO. Un sondaggio pubblicato dalla rivista \"Popular Mechanics\" nell'Agosto del 1951, mostrava che il 52% dei testimoni di avvistamenti, credeva che gli UFO fossero velivoli costruiti dall'uomo, mentre solo il 4% credeva di aver visto un velivolo di origine aliena.\nTuttavia, da l\u00ec a pochi anni, la fiducia verso l'IET crebbe a causa dell'attivit\u00e0 di alcune persone che si erano ritirate in pensione dal U.S. Marine Corp, tra cui Donald Keyhoe, autore di una campagna di consapevolezza presso il pubblico americano sul fenomeno. Dal 1957 in poi, il 25% degli americani risposero di credere o avrebbero voluto credere nell'IET, mentre il 53% non ci credeva (anche se una maggioranza tra questi, pensava che gli UFO fossero reali, ma di origini terrestre), mentre il 22% non aveva idee in proposito.\nDurante questi anni, l'IET venne suddivisa in diversi settori, ognuno sostenitore di leggere e differenti variazioni sul tema. I contattisti, all'inizio degli anni cinquanta credevano che gli alieni fossero \"fratelli spaziali\" venuti in pace, ma a partire da met\u00e0 degli anni sessanta, un certo numero di presunti rapimenti da parte di alieni, tra cui il caso di Betty e Barney Hill, e di evidenti mutilazioni del bestiame gettarono un'ombra sinistra sul termine IET.\nI sondaggi di opinione indicavano che il pubblico credeva nell'IET e da allora questa ipotesi \u00e8 costantemente aumentata. Per esempio, nel 1997 la Gallup in un sondaggio pubblico svolto negli Stati Uniti, verific\u00f2 che l'87% sapeva dell'esistenza degli UFO, il 48% pensava che erano reali (contro il 33% che non ci credeva), e il 45% che gli alieni avevano visitato la Terra. Un sondaggio simile fatto dalla Roper nel 2002 rilev\u00f2 che il 56% pensava che gli UFO fossero reali con il 48% di intervistati che pensava che fossero extraterrestri che hanno visitato la Terra.\nL'indagine rivel\u00f2 inoltre, che il pubblico era fermamente convinto che il Governo degli Stati Uniti sopprimesse le prove sull'esistenza degli UFO. In entrambi i sondaggi Gallup e Roper tale percentuale si avvicinava al 70%.\nAnalisi dell'IET.\nIn una conferenza tenuta nel 1969 l'astrofisico Carl Sagan disse:\nAnalogamente, l'Astrofisico Inglese Peter A. Sturrock scrisse:\nOpinioni tra gli scienziati.\nLa comunit\u00e0 scientifica ha dato poco credito all'IET, ed ha prevalentemente accettato la spiegazione che i rapporti UFO sono il risultato di una errata interpretazione di oggetti naturali o fenomeni conosciuti, o il lavoro di burloni.\nUn esempio fu un sondaggio informale condotto nel 1977 dall'astrofisico Peter A. Sturrock, membro osservatore della American Astronomical Society. Sturrock nell'indagine chiese agli scienziati di assegnare le probabilit\u00e0 ad otto possibili spiegazioni per gli UFO. I risultati furono:\nUn precedente sondaggio effettuato da Sturrock nel 1973 per conto dell'American Institute of Aeronautics and Astronautics presso i suoi membri, evidenzi\u00f2 che poco pi\u00f9 del 10% credeva che gli UFO fossero veicoli provenienti dallo spazio\nContrari.\nIl pi\u00f9 importante argomento scientifico a confutazione dell'IET venne riassunto dall'Astronomo e ricercatore UFO J. Allen Hynek, nel 1983 durante una conferenza al Simposio del MUFON. Durante questa conferenza deline\u00f2 sette motivi fondamentali per cui non si poteva accettare l'IET.\nHynek dedusse che:\nSecondo Hynek, i punti dall'1 al 6 potrebbero essere discutibili, ma il punto 7, secondo le nostre conoscenze, rappresenterebbe una barriera insormontabile per accettare l'IET.\nCritiche analoghe sull'IET sono state espresse dall'astronomo Jacques Vall\u00e9e, gi\u00e0 collaboratore di Hynek. Vall\u00e8e ha sottolineato tra l'altro che il numero di avvistamenti e di incontri ravvicinati sarebbe di molto superiore a ci\u00f2 che richiederebbe un'esplorazione fisica della Terra da parte di intelligenze extraterrestri.\nAnche lo scrittore scientifico Aim\u00e9 Michel, inizialmente favorevole all'ipotesi extraterrestre, afferm\u00f2 successivamente che esseri provenienti da luoghi cos\u00ec distanti, con notevoli costi energetici per lo spostamento, non sarebbero venuti sulla Terra solo per fare alcune acrobazie in cielo, di solito di fronte alla gente comune. Il contatto avrebbe dovuto essere il risultato atteso, ma ci\u00f2 non \u00e8 successo, quindi l'idea dei dischi volanti extraterrestri \u00e8 assurda.\nIl professor Stephen Hawking afferm\u00f2: \"dato che molti avvistamenti hanno una spiegazione pi\u00f9 convenzionale, \u00e8 ragionevole affermare che UFO \"non identificabili\" abbiano un'origine altrettanto convenzionale\".\nFavorevoli.\nL'astrofisico Bernard Haisch nel suo website \"UFO-Scettico\" presenta una serie di controargomenti a quelli descritti da Hynek. Haisch \u00e8 convinto che le origini extraterrestri e persino interdimensionali degli UFO possano essere compatibili con le moderne teorie della fisica e della tecnologia.\nIn un rapporto del 1969 all'American Association for the Advancement of Science il fisico statunitense James E. McDonald riassumeva le sue ragioni per non abbandonare l'IET:\nNASA.\nLa NASA, fu frequentemente interpellata per rispondere alle domande sulla IET e gli UFO. Nel 2006 il punto di vista ufficiale dell'agenzia era che l'ipotesi fosse deficitaria di evidenze empiriche:\nNonostante l'interesse dell'opinione pubblica, la NASA considera lo studio dell'IET irrilevante, in quanto, a causa dell'elevato numero di falsi rapporti e di una limitata quantit\u00e0 di dati scientifici rende inaffidabile la possibilit\u00e0 di qualsiasi tipo di indagine.\nCospirazione.\nSecondo un concetto ormai consolidato nella cultura popolare si crede che le vere informazioni sugli UFO siano state soppresse, o in varie forme di cospirazione e di silenzio, o da un vero e proprio cover up ufficiale allo scopo di mantenerne il segreto pi\u00f9 stretto.\nNel 1968, l'ingegnere statunitense James Harder sostenne che vi siano evidenze significative per dimostrare che gli UFO \"esistono al di l\u00e0 di ogni ragionevole dubbio\", ma che tali prove siano state soppresse e trascurate sia dagli scienziati che dal pubblico, in modo da impedire la conferma dell'IET.\nAnche il fisico nucleare statunitense Stanton Friedman ritiene che vengano nascoste informazioni sugli UFO e ha definito quest'insabbiamento come \"un Watergate cosmico\".\nUn'indagine svolta dall'Industrial Research magazine nel 1971 mostra che molti americani credono che il governo: 1) nasconda informazioni sugli UFO per circa il 76%, 2) nella loro esistenza per circa il 54%, e 3) l'IET stessa per circa il 32%.\nLe ipotesi pi\u00f9 estreme sulla cospirazione intorno agli UFO sono note come teoria del complotto sugli UFO.\nIndagini e documentazioni sull'Ipotesi Extraterrestre.\nGruppi di ricerca sia privati che governativi hanno svolto degli studi, alcuni dei quali coperti da segreto, la cui conclusione \u00e8 favorevole all'Ipotesi Extraterrestre, oppure hanno fra le loro file membri che non sono in linea con la conclusione ufficiale dei comitati o delle agenzie a cui appartengono. Vediamo alcuni esempi:"}
{"id": "2677832", "revid": "599013", "url": "https://it.wikipedia.org/wiki?curid=2677832", "title": "Jos\u00e9 Laverdecia", "text": "Palmar\u00e8s.\nIn carriera ha conseguito i seguenti risultati:"}
{"id": "2677834", "revid": "109140017", "url": "https://it.wikipedia.org/wiki?curid=2677834", "title": "Ram\u00f3n Hern\u00e1ndez (schermidore)", "text": "Biografia.\nHa partecipato ai Giochi della XXI Olimpiade di Montr\u00e9al nel 1976.\nPalmar\u00e8s.\nIn carriera ha conseguito i seguenti risultati:"}
{"id": "2677835", "revid": "109140007", "url": "https://it.wikipedia.org/wiki?curid=2677835", "title": "Jacynthe Poirier", "text": "Biografia.\nHa partecipato ai Giochi della XXIII Olimpiade di Los Angeles nel 1984 ed ai Giochi della XXIV Olimpiade di Seul nel 1988.\nPalmar\u00e8s.\nIn carriera ha conseguito i seguenti risultati:"}
{"id": "2677837", "revid": "838137", "url": "https://it.wikipedia.org/wiki?curid=2677837", "title": "Blitz (football americano)", "text": "Il blitz (a volte chiamato anche red dog), nel football americano o canadese \u00e8 un'azione difensiva che consiste nell'attraversamento della linea di scrimmage da parte di uno o pi\u00f9 linebacker o defensive back per cercare il sack nei confronti del quarterback avversario. Il nome deriva dal termine tedesco \"blietzkrieg\" (guerra lampo), la strategia usata dalla Germania nazista all'inizio della seconda guerra mondiale.\nIl blitz venne introdotto nel football americano dal linebacker dei New York Giants Don Ettinger, durante la sua carriera nella NFL (1948-1950). Larry Wilson, free safety dei Saint Louis Cardinals tra il 1960 e il 1972, perfezion\u00f2 il \"safety blitz\" su ispirazione del proprio allenatore difensivo Chuck Drulis che ne \u00e8 considerato l'inventore."}
{"id": "2677838", "revid": "767487", "url": "https://it.wikipedia.org/wiki?curid=2677838", "title": "Dipartimento di Pocho", "text": "Pocho \u00e8 un dipartimento argentino, situato nella parte occidentale della provincia di C\u00f3rdoba, con capoluogo Salsacate.\nGeografia fisica.\nEsso confina a nord con il dipartimento di Minas, a est con quello di Cruz del Eje, a sud con quello di San Alberto, e ad ovest con la provincia di La Rioja.\nIl dipartimento \u00e8 suddiviso nelle seguenti pedanie: Chancan\u00ed, Parroquia, Represa, Salsacate.\nSociet\u00e0.\nEvoluzione demografica.\nSecondo il censimento del 2001, su un territorio di 3.207\u00a0km\u00b2, la popolazione ammontava a 5.132 abitanti, con un aumento demografico dell'1,48% rispetto al censimento del 1991.\nAmministrazione.\nNel 2001 il dipartimento comprendeva:"}
{"id": "2677840", "revid": "116637888", "url": "https://it.wikipedia.org/wiki?curid=2677840", "title": "ATM (Trapani)", "text": "ATM, sigla di Azienda Trasporti e Mobilit\u00e0, \u00e8 l'azienda che gestisce il trasporto pubblico nella citt\u00e0 di Trapani.\nNell'intera provincia di Trapani \u00e8 l'unico servizio pubblico di trasporto urbano. L'azienda, ex S.A.U. (Servizi Autoviari Urbani), gestisce il servizio cittadino e quello delle frazioni pedemontane di Erice. \nPu\u00f2 contare su un parco automezzi sufficienti a coprire 12 linee urbane e 3 extraurbane. Le corse delle domeniche e dei festivi sono effettuate su 4 distinte circolari.\nUn grande terminal di servizi, da cui partono la maggior parte delle linee, \u00e8 ubicato nel piazzale Papa Giovanni Paolo II in prossimit\u00e0 dell'area portuale della citt\u00e0. \nLa lunghezza della rete si sviluppa per quasi 200 km e sulle tredici linee vengono utilizzati diversi mezzi fra cui, oltre ai 10 Pollicino a propulsione elettrica, anche due autobus turistici a due piani e un trenino (questi ultimi vengono utilizzati esclusivamente durante il periodo estivo)."}
{"id": "2677844", "revid": "24823", "url": "https://it.wikipedia.org/wiki?curid=2677844", "title": "Nose guard", "text": ""}
{"id": "2677853", "revid": "123656402", "url": "https://it.wikipedia.org/wiki?curid=2677853", "title": "Carlo Panella", "text": "Biografia.\nNel 1970 entra in Lotta Continua. Si laurea con 110 e lode con una tesi sull'industria della seta a Genova, si trasferisce in Portogallo e segue per Lotta Continua la rivoluzione dei garofani.\nCome corrispondente di Radio Popolare segue dal novembre 1978 al marzo 1979 la rivoluzione iraniana contro lo sci\u00e0. Lavora in varie trasmissioni televisive di Giuliano Ferrara e Angelo Guglielmi, nel 1992 lavora con il TG4 di Emilio Fede, nel 1994 passa a Studio Aperto di Paolo Liguori. Nel 1996 fa uno sciopero della fame di 30 giorni per protestare contro l'arresto di Adriano Sofri. Collabora sin dal primo numero a \"Il Foglio\" di Giuliano Ferrara, e dall'11 settembre torna a occuparsi di Medio Oriente, nel 2002 passa alle Tribune Politiche di Mediaset. Dal 2007 collabora anche col quotidiano telematico \"L'Occidentale\".\nLa sua collocazione politica ha subito nel tempo un mutamento del tutto simile a quello concretizzato da Paolo Liguori, Giuliano Ferrara e Giovanni Lindo Ferretti, che partendo da posizioni di estrema sinistra sono arrivati ad essere sostenitori del centro-destra."}
{"id": "2677854", "revid": "28212722", "url": "https://it.wikipedia.org/wiki?curid=2677854", "title": "Dittatura staliniana", "text": ""}
{"id": "2677856", "revid": "110157", "url": "https://it.wikipedia.org/wiki?curid=2677856", "title": "Dipartimento di Presidente Roque S\u00e1enz Pe\u00f1a", "text": "Presidente Roque S\u00e1enz Pe\u00f1a \u00e8 un dipartimento argentino, situato nella parte meridionale della provincia di C\u00f3rdoba, con capoluogo Laboulaye.\nGeografia fisica.\nEsso confina a nord con i dipartimenti di Ju\u00e1rez Celman, Uni\u00f3n e Marcos Ju\u00e1rez, a est con la provincia di Santa Fe, a sud con quella di Buenos Aires e con il dipartimento di General Roca; e ad ovest con il dipartimento di R\u00edo Cuarto.\nIl dipartimento \u00e8 suddiviso nelle seguenti pedanie: Amarga, Independencia, La Paz, San Mart\u00edn.\nSociet\u00e0.\nEvoluzione demografica.\nSecondo il censimento del 2001, su un territorio di 8.228\u00a0km\u00b2, la popolazione ammontava a 34.647 abitanti, con un aumento demografico dello 0,44% rispetto al censimento del 1991.\nAmministrazione.\nNel 2001 il dipartimento comprendeva:"}
{"id": "2677861", "revid": "751106", "url": "https://it.wikipedia.org/wiki?curid=2677861", "title": "CakePHP", "text": "CakePHP \u00e8 un framework per la realizzazione di applicazioni web, scritto in PHP. \u00c8 ispirato ai medesimi concetti alla base di Ruby on Rails, tra cui il software design pattern Model-View-Controller (MVC).\nStoria.\nCakePHP \u00e8 nato nel 2005, quando Michal Tatarynowicz inizi\u00f2 a scrivere un framework per lo sviluppo rapido di applicazioni in PHP. Tatarynowicz pubblic\u00f2 il framework sotto licenza MIT, chiamandolo \"Cake\", aprendolo verso una comunit\u00e0 crescente di sviluppatori.\nDa allora la comunit\u00e0 \u00e8 cresciuta e ha dato luce a diversi sotto-progetti.\nCakePHP non intende essere una copia di Ruby on Rails, ma ricalcarne i principi base. Il concetto e alcune delle idee di Ruby on Rails, unite alla potenza e alla diffusione di PHP.\nFunzionalit\u00e0.\nCome Rails, CakePHP potenzia e velocizza lo sviluppo di applicazioni web basate su PHP. Semplifica l'interfacciamento al database e si basa sull'utilizzo dell'architettura model-view-controller.\nStato del progetto.\nIl 24 aprile 2010 \u00e8 stata distribuita la prima versione stabile del ramo 1.3 .\nIl 9 maggio 2010 \u00e8 stato avviato il ramo di sviluppo della versione 2.0 \nIl 16 ottobre 2011 \u00e8 stata distribuita la prima release stabile della versione 2.0 .\nIl 5 marzo 2012 \u00e8 stata distribuita la versione 2.1 .\nIl 1\u00ba settembre 2012 \u00e8 stata distribuita la versione 2.2.2 .\nIl 28 gennaio 2013 \u00e8 stata distribuita la versione 2.3.0 stabile .\nIl 30 agosto 2013 \u00e8 stata distribuita la versione 2.4.0 stabile \nIl 13 maggio 2014 \u00e8 stata distribuita la versione 2.5.0 stabile \nIl 23 dicembre 2014 \u00e8 stata distribuita la versione 2.6.0 stabile \nIl 22 marzo 2015 \u00e8 stata distribuita la versione 3.0.0 stabile \nIl 11 luglio 2015 \u00e8 stata distribuita la versione 2.7.0 stabile \nIl 19 settembre 2015 \u00e8 stata distribuita la versione 3.1.0 stabile "}
{"id": "2677867", "revid": "767487", "url": "https://it.wikipedia.org/wiki?curid=2677867", "title": "Ap\u00eda", "text": "Ap\u00eda \u00e8 un comune della Colombia facente parte del dipartimento di Risaralda.\nL'area era popolata dagli indios Ap\u00edas fin dall'epoca precolombiana, ma l'attuale abitato venne fondato dalla famiglia di Jos\u00e9 Mar\u00eda Mar\u00edn nel 1870. L'istituzione del comune \u00e8 dell'8 settembre 1892."}
{"id": "2677870", "revid": "1543377", "url": "https://it.wikipedia.org/wiki?curid=2677870", "title": "Balboa (Risaralda)", "text": "Balboa \u00e8 un comune della Colombia facente parte del dipartimento di Risaralda.\nIl centro abitato venne fondato da Juan Bautista, Juli\u00e1n Benjumea, Pedro Benjumea e Jos\u00e9 Miguel Ceballos nel 1907, mentre l'istituzione del comune \u00e8 del 1923."}
{"id": "2677875", "revid": "767487", "url": "https://it.wikipedia.org/wiki?curid=2677875", "title": "Bel\u00e9n de Umbr\u00eda", "text": "Bel\u00e9n de Umbr\u00eda \u00e8 un comune della Colombia facente parte del dipartimento di Risaralda.\nL'abitato venne fondato da Antonio Mar\u00eda Hoyos G\u00f3mez, Jose Mar\u00eda Londo\u00f1o, Isidro Fl\u00f3rez e altri coloni nel 1890."}
{"id": "2677879", "revid": "767487", "url": "https://it.wikipedia.org/wiki?curid=2677879", "title": "Gu\u00e1tica", "text": "Gu\u00e1tica \u00e8 un comune della Colombia facente parte del dipartimento di Risaralda.\nL'abitato venne fondato da un gruppo di coloni indigeni nel 1537."}
{"id": "2677882", "revid": "767487", "url": "https://it.wikipedia.org/wiki?curid=2677882", "title": "La Celia", "text": "La Celia \u00e8 un comune della Colombia facente parte del dipartimento di Risaralda.\nL'abitato venne fondato da un gruppo di coloni tra il 1903 e il 1905, mentre l'istituzione del comune \u00e8 del 30 novembre 1959."}
{"id": "2677887", "revid": "1305772", "url": "https://it.wikipedia.org/wiki?curid=2677887", "title": "Du'a Khalil Aswad", "text": "Si pensa sia stata uccisa intorno al 7 aprile del 2007, ma il delitto non venne alla luce fino a che il video della lapidazione non apparve su Internet, apparentemente registrato tramite un telefonino. La voce riguardo al fatto che la lapidazione fosse connessa alla sua presunta conversione all'Islam scaten\u00f2 dure rappresaglie contro gli yazidi da parte degli estremisti sunniti, tra cui il massacro di Mosul del 2007.\nCausa dell'esecuzione.\nAlcune voci riportano che Aswad venisse uccisa per essersi convertita all'Islam onde sposare un ragazzo musulmano sunnita iracheno. Rimane controverso il fatto se la giovane donna si fosse o no effettivamente convertita all'Islam; alcune voci dicono che il ragazzo sunnita avesse negato che lei l'avesse fatto. Altre fonti invece indicano che Aswad venisse uccisa per punirla di essersi una notte assentata da casa.\nSecondo un reporter che intervist\u00f2 gente del luogo, \nAsilo e ritorno.\nAlcune agenzie d'informazioni riportano che Aswad andasse a rifugiarsi presso un capotrib\u00f9 yazida a Bashika, temendo per la vita; fino a quando la sua famiglia non la riusc\u00ec a convincere che sarebbe stata perdonata e poteva comunque tornare a casa. Altre voci indicano che le fosse stato concesso asilo a casa di uno \"shaykh\" musulmano locale. Non \u00e8 noto se gli stessi membri della sua famiglia che la convinsero a ritornare fossero ad ogni modo stati responsabili della sua morte. Inoltre, secondo quanto appare nel video, non \u00e8 chiaro se le fosse stata tesa un'imboscata mentre era di ritorno a casa, o se la folla in tumulto si fosse scagliata contro la casa, trascinandola poi in mezzo alla strada. Si stima che il numero degli assalitori fossero appena otto in totale, sebbene vi fossero un centinaio di individui.\nLapidazione.\nL'episodio ebbe luogo a Bashika, una cittadina situata nel Governatorato di Ninawa, e venne filmato tramite dei telefonini e ampiamente divulgato attraverso Internet.\nAswad portata nella piazza cittadina, trascinata per la testa. Alcune voci riferiscono che le vennissero strappati gli indumenti intimi a simboleggiare che in questo modo lei avesse disonorato la sua famiglia e la sua religione; questa notizia \u00e8 supportata dal video della sua lapidazione dove appare chiaramente che indossasse soltanto una giacca sportiva e poca biancheria intima. Tuttavia verso la fine del filmato appare qualcuno che le butta un indumento sopra, possibilmente un cappotto, il quale le consentiva di coprire la sua met\u00e0 pi\u00f9 bassa. Durante la lapidazione, che dur\u00f2 approssimativamente 30 minuti, Aswad nel video viene vista che tenta di rialzarsi cercando di chiamare aiuto, prima di essere presa di nuovo a calci mentre giaceva al suolo, mentre la folla la insultava; ripetutamente le venivano scagliati dei grandi blocchi di roccia o calcestruzzo sulla sua testa. Si pu\u00f2 udire chiaramente un uomo che erompe dicendo \"uccidila\"! Alla fine, quando la ragazza giace ormai senza conoscenza a faccia in gi\u00f9, un uomo non identificato sollev\u00f2 in alto quello che sembrava essere un blocco di calcestruzzo o tufo e lo scagli\u00f2 sul lato posteriore della testa di Aswad.\nDopo la sua morte, nella piazza cittadina, il corpo di Aswad venne legato dietro un'auto e trascinato per le strade. Venne poi bruciata e sepolta con i resti di un cane, presumibilmente per dimostrare che lei fosse una donna indegna. Alla fine, il suo corpo venne \"riesumato e spedito all'istituto di medicina legale di Mosul onde poter verificare se la ragazza fosse veramente morta vergine; i risultati confermarono di fatto che fosse ancora vergine.\" L'autopsia rivel\u00f2 che Du'a era morta per le fratture riportate alla testa e alla colonna vertebrale.\nPostumi e rappresaglia.\nSi \u00e8 creduto che l'assassinio di Aswad avesse potuto scatenare l'attacco per rappresaglia a Mosul, in cui vennero uccisi 23 yazidi. Sia l'assassinio di Du'a che la rappresaglia furono condannati da Amnesty International e dal governo regionale del Kurdistan il quale chiese al governo federale di investigare. Le autorit\u00e0 nord-irachene arrestarono quattro persone implicate nell'assassinio.\nSi \u00e8 detto che la lapidazione in questione sia stata anche la causa scatenante dei devastanti attacchi terroristici sulle cittadine yazide di Kahtaniya e Jazeera nell'agosto del 2007, compiuti dagli estremisti sunniti, i quali uccisero quasi 800 civili.\nUna protesta per l'assassinio di Aswad ad Arbil port\u00f2 centinaia di curdi a dire basta ai delitti d'onore."}
{"id": "2677888", "revid": "1543377", "url": "https://it.wikipedia.org/wiki?curid=2677888", "title": "La Virginia", "text": "La Virginia \u00e8 un comune della Colombia facente parte del dipartimento di Risaralda.\nL'abitato venne fondato da Francisco Jaramillo Ochoa, Pedro Mart\u00ednez, Leandro Villa e Pioquinto Rojas nel 1905, mentre l'istituzione del comune \u00e8 del 28 novembre 1959."}
{"id": "2677890", "revid": "339392", "url": "https://it.wikipedia.org/wiki?curid=2677890", "title": "Dua Khalil Aswad", "text": ""}
{"id": "2677893", "revid": "767487", "url": "https://it.wikipedia.org/wiki?curid=2677893", "title": "Marsella", "text": "Marsella \u00e8 un comune della Colombia facente parte del dipartimento di Risaralda.\nL'abitato venne fondato da un gruppo di coloni nel 1860, mentre l'istituzione del comune \u00e8 del 1925."}
{"id": "2677895", "revid": "767487", "url": "https://it.wikipedia.org/wiki?curid=2677895", "title": "Mistrat\u00f3", "text": "Mistrat\u00f3 \u00e8 un comune della Colombia facente parte del dipartimento di Risaralda.\nL'abitato venne fondato da indigeni di etnia Cham\u00ed nel 1925."}
{"id": "2677899", "revid": "767487", "url": "https://it.wikipedia.org/wiki?curid=2677899", "title": "Pueblo Rico", "text": "Pueblo Rico, a volte anche Pueblorrico, \u00e8 un comune della Colombia facente parte del dipartimento di Risaralda.\nL'abitato venne fondato da Hilarion Pinz\u00f3n, Leandro Tamayo, Bibiano Chalarca, Justo Grajales e Sinforiano Leiva nel 1884, mentre l'istituzione del comune \u00e8 del 1920."}
{"id": "2677901", "revid": "767487", "url": "https://it.wikipedia.org/wiki?curid=2677901", "title": "Quinch\u00eda", "text": "Quinch\u00eda \u00e8 un comune della Colombia facente parte del dipartimento di Risaralda.\nL'abitato venne fondato da Sim\u00f3n de Jes\u00fas Herrera e Jos\u00e9 Domingo S\u00e1nchez nel 1888."}
{"id": "2677903", "revid": "767487", "url": "https://it.wikipedia.org/wiki?curid=2677903", "title": "Dipartimento di Punilla", "text": "Punilla \u00e8 un dipartimento argentino, situato nella parte centro-occidentale della provincia di C\u00f3rdoba, con capoluogo Cosqu\u00edn.\nGeografia fisica.\nDa nord, in senso orario, confina con i dipartimenti di Ischil\u00edn, Totoral, Col\u00f3n, Santa Mar\u00eda, San Alberto e Cruz del Eje.\nIl dipartimento \u00e8 suddiviso nelle seguenti pedanie: Dolores, Rosario, San Antonio, San Roque, Santiago.\nSociet\u00e0.\nEvoluzione demografica.\nSecondo il censimento del 2001, su un territorio di 2.592\u00a0km\u00b2, la popolazione ammontava a 155.124 abitanti, con un aumento demografico del 27,97% rispetto al censimento del 1991.\nAmministrazione.\nNel 2001 il dipartimento comprendeva:"}
{"id": "2677908", "revid": "1543377", "url": "https://it.wikipedia.org/wiki?curid=2677908", "title": "Santa Rosa de Cabal", "text": "Santa Rosa de Cabal \u00e8 un comune della Colombia facente parte del dipartimento di Risaralda.\nL'abitato venne fondato da un gruppo di coloni guidato da Ferm\u00edn L\u00f3pez tra il 1843 e il 1844, mentre l'istituzione del comune \u00e8 del 13 ottobre 1853."}
{"id": "2677911", "revid": "15756", "url": "https://it.wikipedia.org/wiki?curid=2677911", "title": "The Prisoner (miniserie televisiva)", "text": "The Prisoner \u00e8 una miniserie televisiva statunitense del 2009, basata sulla serie televisiva inglese \"Il prigioniero\" (1967). Prodotta da AMC con l'aiuto del canale britannico ITV, la serie \u00e8 composta da sei episodi, della durata di 45 minuti l'uno, trasmessi in tre serate consecutive dal 15 al 17 novembre 2009. In Italia, la miniserie \u00e8 stata trasmessa in prima visione su FX a partire dal 22 luglio 2010.\nTrama.\nUn newyorkese si risveglia in un luogo chiamato il Villaggio, retto da un uomo noto come Due. Nel Villaggio ognuno \u00e8 identificato solo da un numero e tutti quanti si riferiscono a lui come Sei, nonostante egli sappia di avere un altro nome, e sembrano sapere chi sia. Gli viene detto che abita nel Villaggio e che questo \u00e8 la sola realt\u00e0 esistente. La missione di Sei diventa scoprire dove si trovi il Villaggio, chi sia Due e perch\u00e9 lo stia tenendo prigioniero in quel luogo (nonostante Due continui a ripetere a Sei che \u00e8 un uomo libero), e come sia possibile fuggire dal Villaggio per ritornare alla propria vita a New York. Sei deve scoprire di chi, tra gli abitanti del Villaggio, pu\u00f2 fidarsi - tra questi una dottoressa di nome 313, il tassista 147 e lo stesso figlio di Due di nome 11-12 - nella sua ricerca di un sistema per fuggire dal Villaggio. Sei ha anche ricorrenti flashback della sua vita a New York, incluso un incontro con una donna di nome Lucy, che potrebbe essere parte della chiave per scoprire perch\u00e9 si trovi nel Villaggio\nEpisodi.\nL'arrivo.\n\"Sei\" si risveglia in pieno deserto, dove vede un vecchio, denominato 93, a cui degli inseguitori stanno sparando. Ferito, 93 viene trascinato in una caverna da Sei a cui, prima di morire, chiede di andare da 554 e dire a tutti che \u00e8 possibile fuggire. Sei seppellisce 93 in una tomba poco profonda e si ritrova in un Villaggio apparentemente civilizzato e pacifico, dove incontra Due e viene pressato perch\u00e9 confessi dove si trova il vecchio che ha incontrato. Alla fine trova un confidente in 554 la quale lavora come cameriera in un ristorante del villaggio. \"Sei\" scopre di avere una casa e di potersi muovere liberamente nel Villaggio ma non riesce ad uscirne. Il luogo rispecchia nelle abitazioni una struttura che le rende tutte simili e lo stesso vale per i mezzi di trasporto e l'ambiente urbano. Il tutto crea un senso di annullamento delle caratteristiche individuali, aumentato dal fatto che gli individui sono identificati da un numero e non da un nome e cognome. \"Sei\" riesce per\u00f2 a ricordare di aver vissuto in una citt\u00e0 che dice essere New York. 554 sembra dargli ascolto ed \u00e8 anch'essa convinta dell'esistenza di una vita precedente a quella vissuta nel Villaggio. Trova per\u00f2 la morte in seguito ad una misteriosa esplosione nel ristorante dove lavora. \"Sei\" \u00e8 convinto pi\u00f9 che mai di essere in una qualche forma di prigione e tenta l'ennesima fuga.\nArmonia.\n\"Sei\" non riesce a fuggire in quanto viene catturato da quella che sembra essere una bolla in grado di assorbire le persone. Una volta rilasciato dalla Clinica del Villaggio conosce 16, una persona (padre di famiglia) che sostiene di essere suo fratello. \"Sei\" ha dei vaghi ricordi di averne avuto uno ma sente che 16 gli sta mentendo. La sua integrazione nel Villaggio continua e gli viene affidato il ruolo di conduttore di bus in gite turistiche guidate. Il percorso prevede un tratto di strada che porta anche nel deserto (apparentemente infinito) che circonda il Villaggio. \"Sei\" vede per\u00f2 un'\u00e0ncora molto grande conficcata nella sabbia e questo alimenta il suo sospetto di essere vicino al mare (o oceano che sia). Oltre al lavoro deve sottoporsi a sedute di psicoterapia dove due psicologi (apparentemente gemelli) cercano di fargli credere che non ha senso mettere in discussione il mondo che lo circonda. Se c'\u00e8 un problema non risiede nella societ\u00e0 che gli viene offerta ma \u00e8 nel suo modo di percepire se stesso e il mondo. \"Sei\" non ci crede, non accetta di essere un numero e cos\u00ec con l'aiuto di 16 (il quale gli rivela di non essere il fratello) e di una donna conosciuta, per caso riesce a raggiungere la spiaggia di un oceano. Forse la fuga da quella realt\u00e0 esiste. Presto per\u00f2 interviene un'altra bolla che uscendo dall'acqua ingloba 16.\nDoppio gioco.\n\"Sei\" si risveglia alla clinica, ancora una volta prigioniero del Villaggio. Due sembra particolarmente interessato a lui e decide di inserirlo nel sistema di sorveglianza, affiancandolo all'agente 909. \"Sei\" si ritrova all'interno di un complesso sistema di spionaggio dove gran parte dei cittadini spiano l'altra parte e il tutto avviene con telecamere a fibra ottica, microfoni e la scrupolosa annotazione della routine quotidiana degli abitanti. Il fine ultimo \u00e8 quello di individuare i \"sognatori\", cio\u00e8 un gruppo di cittadini che \u00e8 in grado di immaginare una realt\u00e0 al di fuori del sistema in cui vivono. Sorprendentemente \"Sei\" scopre che 909 ha una relazione con 11-12 (presunto figlio di Due). La loro storia finisce con l'assassinio di 909 e l'ennesimo tentativo di ribellione di \"Sei\", che viene condannato alla detenzione nel \"Tunnel\". In queste strutture sotterranee si trovano altre persone, apparentemente in attesa di essere riabilitate.\nAmore indotto.\nL'episodio si apre senza una apparente connessione a quanto \u00e8 avvenuto alla fine di quello precedente. \"Sei\" non \u00e8 pi\u00f9 nel \"Tunnel\" ma si ritrova al villaggio e subisce l'ennesima manipolazione da parte di Due. Questa volta la sua omologazione alla vita del Villaggio viene forzata attraverso una storia d'amore. \"Sei\" si innamora (apparentemente grazie ad un siero di compatibilit\u00e0) ad una donna non vedente. Questa \u00e8 in realt\u00e0 \"Lucy\", la stessa persona che appare nei continui \"flashback\" di \"Sei\", questi ci presentano la sua vita prima del misterioso arrivo al Villaggio. I due si stanno anche per sposare ma la cerimonia non si celebra anche grazie all'intervento di 313, la dottoressa segretamente innamorata di \"Sei\". A fine episodio \"Lucy\" sembra riacquistare la vista e sostiene di ricordarsi di \"Sei\" e della loro relazione precedente. Mai come ora il protagonista (e non solo) si trova in uno stato confusionale, non riesce pi\u00f9 a fidarsi delle sue percezioni e dei suoi ricordi.\nAlter ego.\nNel Villaggio si aggira un'altra persona identica in tutto e per tutto a Sei, che per\u00f2 \u00e8 la sua parte cattiva e vuole vendicarsi e uccidere Due. Intanto Due cerca di far recuperare la fiducia di suo figlio nei confronti del Villaggio e gli propone di risvegliare sua madre, affinch\u00e9 possano passare la giornata insieme. Nel Villaggio sembra che ci sia anche qualcun altro che si spaccia per Due, \u00e8 identico a lui, ma fa e dice cose strane. 1112 dice alla madre che vorrebbe andarsene dal villaggio, ma lei gli rivela che solo le persone non nate nel Villaggio ci possono andare, mentre lui essendo nato l\u00ec non pu\u00f2 raggiungere l'altro luogo e che le buche nel terreno si creano quando lei \u00e8 sveglia. Intanto nei flashback sulla vita fuori dal villaggio Sei si dirige alla SUMMAKOR e riesce a farsi portare al piano degli scopi, dove entra in una stanza piena di monitor in cui sono proiettate le vite di alcune persone (che ora si trovano al Villaggio) e che erano le persone che lui studiava quando lavorava l\u00ec. Al villaggio il finto Sei raggiunge Due e sta per ucciderlo, quando il vero Sei interviene e lo ferma.\nScacco matto.\nSei si reca in clinica per alcuni esami, ma 313 gli dice che \u00e8 gravemente malato e sta per morire. Due infatti gli dice che ha provato di tutto per farlo integrare, ma non \u00e8 servito a nulla, ora o decide di integrarsi o muore. Intanto 313 ha sempre pi\u00f9 spesso delle visioni molto angoscianti della sua vita passata.\nFlashback sulla vita fuori dal Villaggio: Sei viene condotto dal Signor Curtis che gli vuole parlare. Tutte le persone che incontra nel tragitto sono persone che ha gi\u00e0 visto al Villaggio. Quando arriva a casa del Signor Curtis (che \u00e8 poi Due), Sei incontra la moglie, che \u00e8 una biochimica che ha ipotizzato l'esistenza di pi\u00f9 livelli di coscienza a cui \u00e8 possibile portare le persone che hanno dei disturbi e farle guarire grazie ad una vita in un ambiente con valori semplici. La donna \u00e8 stata la prima persona ad entrare nel Villaggio; \u00e8 stata lei a creare tutto, anche suo figlio.\nAl Villaggio: 1112 soffoca la madre mentre dorme e si uccide a sua volta. Al funerale ci sono tutti: Sei dice a Due che le voragini nel terreno stanno peggiorando sempre di pi\u00f9 e che per salvarsi devono fuggire tutti, ma Due dice che non pu\u00f2 far niente e di chiedere a Sei, perch\u00e9 \u00e8 lui il numero uno. Sei si trova in tasca le stesse pillole che tenevano la moglie di Due in stato di incoscienza e le permettevano di sognare. Sta per prenderle quando 313 si sacrifica per lui e le prende al suo posto, mentre lui diventer\u00e0 il nuovo capo del Villaggio."}
{"id": "2677913", "revid": "1543377", "url": "https://it.wikipedia.org/wiki?curid=2677913", "title": "Santuario (Colombia)", "text": "Santuario \u00e8 un comune della Colombia facente parte del dipartimento di Risaralda.\nL'abitato venne fondato da Juli\u00e1n Ortiz ed altri coloni nel 1886, mentre l'istituzione del comune \u00e8 del 14 dicembre 1906, quando si separa da quello di Ap\u00eda."}
{"id": "2677937", "revid": "767487", "url": "https://it.wikipedia.org/wiki?curid=2677937", "title": "Anche i ladri hanno un santo", "text": "Anche i ladri hanno un santo \u00e8 un film del 1981, diretto dal regista Giampiero Tartagni."}
{"id": "2677941", "revid": "1568601", "url": "https://it.wikipedia.org/wiki?curid=2677941", "title": "San Vicente (vulcano)", "text": "Il vulcano San Vicente, chiamato in nahuatl (lingua locale) Chinchontepec \"Montagna dei due seni\", \u00e8 un vulcano esplosivo nel Salvador posto tra i dipartimenti di San Vicente e La Paz, alto \u00a0m con la sua vetta pi\u00f9 alta e \u00a0m con la minore; \u00e8 attualmente spento.\nNel versante sud, alla base del vulcano, sono presenti sorgenti di acque termali, chiamate \"piccolo inferno\", per le colonne di vapore acqueo e solfureo che emanano. \nNonostante il vulcano sia attualmente spento la sua pericolosit\u00e0 \u00e8 dovuta a colate di fango che periodicamente si verificano in occasione di forti precipitazioni. Le pendici, costituite in gran parte da ceneri, risultano particolarmente instabili e soggette a colate che recentemente hanno provocato anche vittime."}
{"id": "2677943", "revid": "767487", "url": "https://it.wikipedia.org/wiki?curid=2677943", "title": "Dipartimento di R\u00edo Cuarto", "text": "R\u00edo Cuarto \u00e8 un dipartimento argentino, situato nella parte occidentale della provincia di C\u00f3rdoba, con capoluogo R\u00edo Cuarto.\nGeografia fisica.\nEsso confina a nord con i dipartimenti di Calamuchita e Tercero Arriba, ad est con quelli di Ju\u00e1rez Celman e Presidente Roque S\u00e1enz Pe\u00f1a, a sud con il dipartimento di General Roca, e ad ovest con la provincia di San Luis.\nIl dipartimento \u00e8 suddiviso nelle seguenti pedanie: Achiras, Cautiva, Las Pe\u00f1as, R\u00edo Cuarto, San Bartolom\u00e9, Tegua, Tres de Febrero.\nSociet\u00e0.\nEvoluzione demografica.\nSecondo il censimento del 2001, su un territorio di 18.394\u00a0km\u00b2, la popolazione ammontava a 229.728 abitanti, con un aumento demografico del 5,44% rispetto al censimento del 1991.\nAmministrazione.\nNel 2001 il dipartimento comprendeva:"}
{"id": "2677944", "revid": "119352849", "url": "https://it.wikipedia.org/wiki?curid=2677944", "title": "Effetti personali (film)", "text": "Effetti personali \u00e8 un film per la televisione del 1983 diretto da Giuseppe Bertolucci e Loris Mazzetti.\nTrama.\nLa storia \u00e8 incentrata attorno a un uomo (Benigni) che parla di ideali politici nel pieno della Seconda guerra mondiale."}
{"id": "2677945", "revid": "438678", "url": "https://it.wikipedia.org/wiki?curid=2677945", "title": "Best-first search", "text": "Best-first search (letteralmente \"ricerca prima il migliore\") \u00e8 una strategia di ricerca informata utilizzata per la risoluzione di problemi basati sulla ricerca ed \u00e8 alla base dei moderni algoritmi di intelligenza artificiale. Rispetto alle strategie di ricerca non informata, di cui si fa uso nel caso in cui non si hanno informazioni specifiche sugli stati del problema oltre la definizione del problema, la ricerca best-first, come tutte le altre strategie di ricerca informata, sfrutta la conoscenza di ulteriori dettagli sugli stati del problema da risolvere.\nSi presuppone che il problema sia rappresentato come un albero di ricerca, in cui ogni nodo rappresenta uno stato ben preciso del problema e i nodi foglia costituiscono gli stati obiettivi. La radice \u00e8 lo stato iniziale del problema. Ogni singolo cammino dalla radice ad una qualsiasi foglia dell'albero rappresenta una soluzione al problema. L'obiettivo \u00e8 quello di trovare la soluzione pi\u00f9 efficiente in termini di velocit\u00e0 di esecuzione e di occupazione di memoria.\nLa strategia di best-first search implementa un'apposita funzione di valutazione formula_1 che ha il compito di selezionare, ad ogni passo della ricerca, il prossimo nodo da espandere. Ad ogni passo, dunque, tra tutti i nodi possibili da espandere l'algoritmo sceglie il nodo con la funzione di valutazione \"pi\u00f9 bassa\" (da cui best-first). Una funzione di questo tipo viene generalmente detta euristica e ha il compito di selezionare, di volta in volta, il nodo che \"sembra\" condurre alla soluzione ottimale del problema."}
{"id": "2677947", "revid": "115233", "url": "https://it.wikipedia.org/wiki?curid=2677947", "title": "Cubomanzia", "text": ""}
{"id": "2677951", "revid": "810736", "url": "https://it.wikipedia.org/wiki?curid=2677951", "title": "Enciclopedia Garzanti di astronomia e cosmologia", "text": "La Enciclopedia Garzanti di astronomia e cosmologia \u00e8 un'opera di John Gribbin edita da Garzanti nella serie Le Garzantine. \u00c8 la versione italiana dell'opera originale in inglese di John Gribbin \"Companion to the Cosmos\" (1996). La traduzione in italiano \u00e8 di Libero Sosio.\nNel 2005 \u00e8 uscita un'edizione aggiornata dal curatore italiano.\nIl testo originale di Gribbin \u00e8 integrato da molte altre voci, elencate alle pagg. X-XI (nuova ed. pagg. XIX-XV).\nIl testo, di 623 pagg. (nuova ed., 702 pagg.), \u00e8 organizzato per voci in ordine alfabetico, integrate da numerosi \"box\" che trattano in dettaglio argomenti particolarmente rilevanti e di attualit\u00e0, ed \u00e8 corredato da molte fotografie, anche a colori.\nMolto ampie la bibliografia e la bibliocronologia. Nell'ultima edizione \u00e8 stata aggiunta un'utile cronologia."}
{"id": "2677955", "revid": "768068", "url": "https://it.wikipedia.org/wiki?curid=2677955", "title": "Riccardo Muti", "text": "Dal 1968 al 1980 \u00e8 stato direttore principale e direttore musicale del Maggio Musicale Fiorentino e dal 1986 al 2005 \u00e8 stato direttore musicale del Teatro alla Scala di Milano nelle cui Prime stagionali dirige \"Don Giovanni\", \"Idomeneo\" e \"Il flauto magico\", fatto mai successo in precedenza.\nDirige l'Orchestra Giovanile Luigi Cherubini, che ha fondato nel 2004 a Piacenza e Ravenna. Dal 2010 \u00e8 music director della Chicago Symphony Orchestra, con la quale ha rinnovato il contratto fino all'estate del 2022.\nNel 2015 ha fondato la \"Riccardo Muti Italian Opera Academy\" un'accademia internazionale - aperta al pubblico di uditori - con sede a Ravenna dove allievi di direzione d'orchestra, maestri accompagnatori e cantanti d'opera selezionati da una commissione possono perfezionare le proprie conoscenze con Riccardo Muti.\nBiografia.\nFiglio di Domenico, medico molfettese, e della napoletana Gilda Peli Sellitto nasce a Napoli nel 1941.\nFormazione.\nFino all'et\u00e0 di 16 anni Riccardo vive in Puglia, a Molfetta, citt\u00e0 natale di suo padre, dove frequenta il Liceo Classico statale \"Leonardo da Vinci\".\nPoi si trasferisce proprio a Napoli per frequentare gli ultimi due anni di superiori al Liceo classico statale Vittorio Emanuele II dove studia pianoforte con Vincenzo Vitale, conseguendo il diploma con lode presso il Conservatorio di San Pietro a Majella.\nIn seguito, dopo aver lasciato la facolt\u00e0 napoletana di filosofia, si trasferisce a Milano, per studiare composizione con Bruno Bettinelli e direzione d'orchestra con Antonino Votto.\nVita privata.\nSposato dal 1969 con Maria Cristina Mazzavillani, hanno due figli e una figlia: \nChiara nata nel 1973 e dal 2011 madre di Gilda sposata con David Fray;\nFrancesco nato nel 1971 sposato con Susanna Baldassarri e dal 2007 padre di Riccardo;\nDomenico, il pi\u00f9 giovane, nome dato in onore del nonno paterno.\nCarriera.\nEsordisce nel 1967 al Teatro Coccia di Novara vincendo il Premio Cantelli per giovani direttori d'orchestra, violinisti e flautisti. Dal 1968 al 1980 \u00e8 stato direttore principale e direttore musicale del Maggio Musicale Fiorentino. Durante il periodo fiorentino di notevole interesse sono state le rappresentazioni del \"Nabucco\" di Verdi con la regia di Luca Ronconi, in particolare i costumi del quarto atto riconducibili alle divise dei soldati italiani nel risorgimento nella replica nel Teatro Comunale di Firenze del 1977, il \"Guglielmo Tell\" di Rossini nella versione integrale e ancora di Verdi l'\"Otello\" con l'inedito finale del terzo atto.\nNel 1969 dirige la prima rappresentazione radiofonica nell'Auditorium RAI del Foro Italico di Roma de \"I puritani\" di Vincenzo Bellini con Mirella Freni, Luciano Pavarotti, Sesto Bruscantini e Bonaldo Giaiotti. Nel 1970 dirige la ripresa nel Teatro Comunale di Firenze de \"I puritani\". Al Gran Teatro La Fenice di Venezia dirige un concerto sinfonico con Cristina Deutekom nel 1970, uno nel 1971, Ivan il Terribile di Sergej Sergeevi\u010d Prokof'ev nel 1972, un concerto nel 1978, uno nel 1995, il Concerto straordinario a favore della ricostruzione del teatro nel 1996 e il concerto Riapre La Fenice - nella settimana inaugurale il 14 dicembre 2003.\nNel 1971 dirige la prima rappresentazione nel Kleines Festspielhaus di Salisburgo di \"Don Pasquale\" di Gaetano Donizetti con Rolando Panerai e Fernando Corena. Nel 1972 dirige la ripresa nel Teatro Comunale di Firenze di \"Un ballo in maschera\" di Giuseppe Verdi con Renato Bruson e Rolando Panerai.\nDal 1973 al 1982 \u00e8 stato direttore principale della Philharmonia Orchestra di Londra succedendo a Otto Klemperer: con questa orchestra ha effettuato diverse registrazioni di opere italiane tra cui \"Aida\" di Giuseppe Verdi con Montserrat Caball\u00e9 e Pl\u00e1cido Domingo, che a oggi risulta essere uno dei dischi d'opera pi\u00f9 venduti al mondo, del \"Macbeth\" nel quale riapre tutti i vecchi tagli aggiunti nel corso degli anni da vari direttori, e di altri lavori sinfonici tra i quali spiccano l'integrale delle sinfonie di Schumann e \u010cajkovskij.\nAlla Wiener Staatsoper dirige Aida con Gwyneth Jones e Pl\u00e1cido Domingo nel 1973, La forza del destino con Cesare Siepi e Sesto Bruscantini nel 1974, il Requiem di Verdi con Fiorenza Cossotto nel 1975, Norma con la Caball\u00e9 e la Cossotto nel 1977, Rigoletto con Bruson ed Edita Gruberov\u00e1 nel 1983, Le nozze di Figaro nel 1993 e nel 2001, Cos\u00ec fan tutte con Barbara Frittoli e Cecilia Bartoli nel 1994 e nel 2008, Mefistofele con Samuel Ramey nel 1997 e Don Giovanni con Anna Caterina Antonacci nel 1999. Fino a oggi Muti ha diretto 108 rappresentazioni viennesi.\nNel 1975 dirige la ripresa nel Teatro Comunale di Firenze del Requiem di Verdi con Fiorenza Cossotto. Dal 1980 al 1992 \u00e8 stato direttore musicale dell'Orchestra di Filadelfia, che ha portato in diverse tourn\u00e9e internazionali. Nel 1979 ne \u00e8 stato nominato direttore principale, nel 1982 direttore onorario. Nel 1991 proprio con questa orchestra ha eseguito la Tosca di Giacomo Puccini, primo titolo del compositore toscano diretto dal maestro Muti.\nNel 1995 ha ricoperto il ruolo di Presidente della Giuria nella prima edizione del Concorso internazionale di composizione \"2 Agosto\" a Bologna.\nIl 10 dicembre 2014 apre la stagione teatrale del Teatro Giordano di Foggia chiuso per 10 anni per restauri e ora affidato alla direzione artistica di Michele Placido.\nNel luglio 2015 si \u00e8 realizzato il desiderio del Maestro Muti di dedicarsi ancora di pi\u00f9 alla formazione di giovani musicisti: la prima edizione della Riccardo Muti Italian Opera Academy per giovani direttori d'orchestra, maestri collaboratori e cantanti si \u00e8 svolta con grande successo al Teatro Alighieri di Ravenna e ha visto la partecipazione di giovani talenti musicali e di un pubblico di appassionati provenienti da tutto il mondo. Obiettivo della Riccardo Muti Italian Opera Academy \u00e8 quello di trasmettere l'esperienza e gli insegnamenti di Riccardo Muti ai giovani musicisti e far comprendere in tutta la sua complessit\u00e0 il cammino che porta alla realizzazione di un'opera.\nMuti e il Teatro alla Scala.\nAl Teatro alla Scala di Milano dirige Le nozze di Figaro con Samuel Ramey e Frederica von Stade nel 1981 e nel 1982, un concerto con la Philharmonia Orchestra, Ernani nella serata d'inaugurazione della stagione 1982/1983 con Pl\u00e1cido Domingo, Renato Bruson, Nicolaj Ghiaurov e Mirella Freni e un concerto sinfonico nel 1982, un concerto con l'ouverture di Giovanna d'Arco di Giuseppe Verdi, lo \"Stabat Mater\" e il \"Te Deum\" di Giuseppe Verdi alla presenza del papa Giovanni Paolo II e Cos\u00ec fan tutte nel 1983, un concerto sinfonico con la Filarmonica della Scala nel 1984, uno con l'Orchestra di Filadelfia, tre concerti sinfonici nel 1985 e uno nel novembre 1986.\nDal 1986 al 2005 Muti \u00e8 stato direttore principale dell'Orchestra del Teatro alla Scala, con la quale l'anno successivo ha ricevuto il premio Viotti d'Oro e che ha portato in tourn\u00e9e in Italia e in Europa.\nPer il Teatro alla Scala in seguito Muti dirige:\nMuti nei principali teatri in Europa.\nOltre alla Scala, Muti ha diretto produzioni operistiche anche a Firenze, Napoli, Filadelfia, Monaco, Vienna, Londra, Liegi e al Ravenna Festival. \u00c8 spesso ospite dei Berliner Philharmoniker e dei Wiener Philharmoniker.\nNel 1996 Muti ha diretto questi ultimi in occasione della chiusura della settimana del Festival Viennese, in un tour verso l'estremo oriente (Giappone, Corea, Hong Kong) e in Germania oltre che il Concerto di Capodanno di Vienna nel 1993, 1997, 2000, 2004, 2018 e 2021 (senza pubblico).\nNel settembre 2008 torner\u00e0 a guidare i Wiener Philharmoniker in una lunga tourn\u00e9e giapponese. Dal 1971, anno in cui vi ha esordito con \"Don Pasquale\" di Gaetano Donizetti, su invito di Herbert von Karajan, \u00e8 uno dei partecipanti abituali del Festival di Salisburgo, dove dirige opere e concerti ed \u00e8 particolarmente apprezzato per l'allestimento delle opere mozartiane. In particolare l'allestimento di \"Cos\u00ec fan tutte\" \u00e8 stato talmente acclamato che \u00e8 stato ripreso ininterrottamente dal 1982 fino al 1988 ed \u00e8 stato il direttore a cui il festival ha affidato la nuova produzione di \"Don Giovanni\" nel 1990 dopo la morte di Karajan.\nNel 1991 a poche ore dalla prova generale declina l'invito a dirigere una nuova produzione de \"La clemenza di Tito\", non ritenendo la regia dei coniugi Karl-Ernst e Ursel Herrmann confacente all'ultima opera scritta da Mozart e venendo quindi sostituito da Gustav Kuhn. Inoltre, a causa dei dissapori con il nuovo direttore artistico di Salisburgo Gerard Mortier, Muti non diriger\u00e0 pi\u00f9 opere ma solo concerti con i Wiener Philharmoniker. Fino al 2005 quando, scaduto il mandato di Mortier, torner\u00e0 sul podio per \"Il flauto magico\" e per l'\"Otello\" di Verdi previsto per il festival di Salisburgo 2008. Al Royal Opera House di Londra nel 1977 dirige Aida con Pl\u00e1cido Domingo, Fiorenza Cossotto e Montserrat Caball\u00e9 e Macbeth con Renato Bruson e Renata Scotto nel 1981.\nDirige le prime esecuzioni assolute nella Symphony Hall dell'American Academy of Music di Filadelfia di \"Summer Solstice\" per orchestra e del Concerto per violino e orchestra di Ezra Laderman nel 1980 e del Concerto per pianoforte e orchestra di Tina Davidson nel 1983. Nel 1984 dirige la ripresa nel Kleines Festspielhaus di Salisburgo di \"Cos\u00ec fan tutte ossia La scuola degli amanti\" di Wolfgang Amadeus Mozart con Kathleen Battle e Sesto Bruscantini. Nel 1987 dirige la prima rappresentazione nella Deutsche Staatsoper di Berlino di \"Nabucco\" di Giuseppe Verdi con Renato Bruson.\nNel 1990 dirige la ripresa nel Gro\u00dfes Festspielhaus di Salisburgo di \"Il dissoluto punito ossia Il Don Giovanni\" di W. A. Mozart, con Carol Vaness, Edita Gruberov\u00e1, Ramey e Furlanetto. \u00c8 sposato con Cristina Mazzavillani Muti, presidente del Ravenna Festival, e da anni risiede a Ravenna. La coppia ha tre figli: Francesco, Chiara (nota attrice e moglie del pianista francese David Fray) e Domenico. Grande interprete verdiano e mozartiano, Muti \u00e8 anche noto per le sue sempre interessanti esecuzioni operistiche di autori come Pergolesi, Gluck, Bellini, Rossini, Puccini e Wagner.\nNel giugno del 1995 ci fu un clamoroso sciopero da parte dell'orchestra della Scala in occasione della rappresentazione della Traviata di Verdi. Il Maestro Muti per placare un pubblico infuriato (anch'esso poco solidale con gli orchestrali), accompagn\u00f2 al pianoforte i cantanti in tutte le arie. La rappresentazione cos\u00ec salvata si concluse comunque con il pubblico milanese in ovazione.\nOltre ai capolavori di Giuseppe Verdi e Wolfgang Amadeus Mozart, alla Scala, Muti ha voluto riportare all'attenzione del pubblico le opere di Gluck (\"Alceste\", \"Orfeo ed Euridice\" e \"Armide\") e quelle di autori del periodo storico neo-classico, quali \"Lodo\u00efska\" di Luigi Cherubini e \"La Vestale\" di Gaspare Spontini. Inoltre il Maestro ha riportato alla scala dopo vent'anni sia \"Parsifal\" sia l'intera tetralogia de \"L'Anello del Nibelungo\" di Wagner, ottenendo esiti contrastanti; sempre negli anni 90 ha avuto il merito di riportare alla Scala opere non pi\u00f9 eseguite da svariati anni come \"La Forza del Destino\" che ha riscosso un trionfale successo nel 1999, la \"Manon Lescaut\" di Giacomo Puccini.\nNel 2000 \u00e8 stato chiamato a dirigere i Wiener Philharmoniker nel noto concerto di apertura del nuovo Millennio nella Gro\u00dfer Musikvereinsaal di Vienna; aveva avuto questo onore gi\u00e0 nel 1993 (risultando all'epoca il pi\u00f9 giovane direttore ospite di questa manifestazione, a soli 52 anni) e nel 1997; \u00e8 stato nuovamente chiamato a questo prestigioso incarico nel cinquantesimo concerto di Capodanno 2004, e poi nel 2018 con musiche di Johann Strauss (padre) e Johann Johann Strauss (figlio), assieme ad altri compositori.\nNel 2001, il maestro ha ricevuto il \"Premio Internazionale Medaglia d'Oro al merito della Cultura Cattolica\" dalla Scuola di Cultura Cattolica di Bassano del Grappa. Ma il 2001 \u00e8 soprattutto l'anno verdiano e il maestro regala ai milanesi in un'unica stagione \"Il trovatore\", \"Rigoletto\", \"La traviata\", \"Un ballo in maschera\", \"Macbeth\" infine l'\"Otello\" per il 7 dicembre del 2001 con Pl\u00e1cido Domingo nel ruolo del protagonista, Barbara Frittoli nei panni di Desdemona e Leo Nucci come Jago.\nIl 27 gennaio 2001 dirige nella Basilica di San Marco a Milano il coro e l'orchestra del Teatro Alla Scala nella \"Messa da Requiem\" di Giuseppe Verdi proprio nel giorno un cui 100 anni prima moriva il compositore. Il concerto con le compagini scaligere sar\u00e0 eseguito anche per due sere consecutive al Musikverein di Vienna.\nNel 2004 ha creato l'Orchestra Giovanile Luigi Cherubini formata da giovani strumentisti scelti da una commissione internazionale. Il 16 marzo 2005, l'orchestra e lo staff della Scala hanno votato a larga maggioranza una richiesta di dimissioni di Muti, il quale cancell\u00f2 un concerto prima della votazione e il 2 aprile diede le dimissioni. Poco dopo ha ricevuto a Brescia il Premio \"Arturo Benedetti Michelangeli\", secondo artista italiano ad averlo ricevuto dopo Maurizio Pollini.\nIl 2 marzo 2007 dirige l'Orchestra giovanile Luigi Cherubini in un concerto straordinario (Concerto in La minore per violoncello e orchestra di Schumann e Sinfonia n. 4 \"Tragica\" in Do minore di Franz Schubert) nella Basilica di San Francesco ad Arezzo di fronte agli affreschi di Piero della Francesca, nell'ambito del Festival musicale organizzato dall'Ente Filarmonico Italiano. Durante la serata viene insignito del premio \"Il Filarmonico\", consegnatogli da Lorenzo Arruga.\nNel febbraio 2008 vince due Grammy Award (Best Classical Album e Best Choral Performance) con l'album Missa Solemnis in Mi di Luigi Cherubini con Orchestra Sinfonica della Radio Bavarese inciso per la EMI.\nNel maggio 2008 firma un contratto quinquennale per 10 settimane di conduzione l'anno con la Chicago Symphony Orchestra, a partire dal settembre 2010. Muti diriger\u00e0 l'orchestra americana sia nelle tourn\u00e9e nazionali sia in quelle internazionali. L'incarico di direttore musicale verr\u00e0 ufficializzato nel gennaio 2009 con l'esecuzione della Messa da Requiem di Verdi.\nL'ultima volta che Muti diresse l'orchestra americana, a conclusione del prestigioso incarico, volle donare alla citt\u00e0 di Molfetta la bacchetta rigorosamente in legno, esposta a Palazzo Giovene nella Civica Siloteca del Centro Studi Molfettesi dedicata a Raffaele Cormio. Sempre nel 2008, a dicembre, intraprende una nuova collaborazione con un teatro d'opera italiano: dirige infatti l'\"Otello\" di Giuseppe Verdi al Teatro dell'Opera di Roma, dove non ha mai diretto uno spettacolo operistico, nella produzione andata gi\u00e0 in scena al Festival di Salisburgo 2008; dopo l'\"Otello\" il maestro \u00e8 atteso con Ifigenia in Aulide nel marzo del 2009.\nTali sono stati i successi di queste produzioni che il sindaco di Roma Gianni Alemanno, ha offerto a Riccardo Muti la direzione musicale del teatro capitolino, nomina che il maestro ha accettato nell'agosto del 2009 durante il festival di Salisburgo: l'accordo prevede la direzione di due opere e di due concerti sinfonici a stagione nonch\u00e9 la supervisione della scelta dei nuovi professori che compongono l'orchestra del Teatro dell'Opera di Roma; nel 2010 dirige Mo\u00efse et Pharaon e nel 2011 il Nabucco, spettacolo inserito nelle celebrazioni per i 150 anni dell'Unit\u00e0 d'Italia e Macbeth. A febbraio 2009 inaugura la nuova stagione sinfonica del Teatro di San Carlo, dopo un periodo di ristrutturazione e restauro del Massimo, eseguendo per l'occasione opere di Wolfgang Amadeus Mozart, Niccol\u00f2 Jommelli e Giuseppe Verdi.\nNel giugno 2009 dirige Demofoonte all'Op\u00e9ra national de Paris. Il 23 febbraio 2010, Riccardo Muti fa il suo esordio alla Metropolitan Opera House di New York, dirigendo una nuovissima produzione dell'Attila di Giuseppe Verdi con Violeta Urmana, Ram\u00f3n Vargas e Samuel Ramey; gi\u00e0 viene comunicato che per la stagione successiva torner\u00e0 sempre al Metropolitan con l'Armida di Gioachino Rossini. Sempre nel 2010 \u00e8 uscita la sua autobiografia Prima la musica, poi le parole. Il 4 febbraio 2011 a Chicago, nel corso di una prova per un concerto della Chicago Symphony Orchestra della quale \u00e8 direttore stabile, riporta, a seguito di una caduta, una frattura alla mascella per la quale \u00e8 operato nei giorni successivi, al Northwestern Memorial Hospital.\nIl malore che ha provocato la caduta era dovuto, secondo i medici dell'ospedale di Chicago, a un'irregolarit\u00e0 del battito cardiaco, per la qual cosa si \u00e8 resa necessaria l'applicazione di un pacemaker. Il 13 febbraio 2011, in qualit\u00e0 di direttore della Chicago Symphony Orchestra, ha vinto due Grammy Award nelle categorie \"Best Classical Album\" e \"Best Choral Performance\" per la registrazione del Requiem di Verdi con Barbara Frittoli. Dirige Macbeth nell'agosto 2011 al Festival di Salisburgo e in novembre/dicembre al Teatro dell'Opera di Roma.\nNel 2012 in gennaio dirige il \"Requiem\" di Verdi all'Op\u00e9ra-Com\u00e9die di Montpellier, in marzo/aprile \"I due Figaro\" al Teatro Real di Madrid, in maggio/giugno \"Attila\" al Teatro dell'Opera, in luglio \"Sancta Susanna\" di Paul Hindemith al Teatro Dante Alighieri, in agosto/settembre \"I due Figaro\" al Teatro Col\u00f3n e in novembre \"Simon Boccanegra\" a Roma ripreso in video dalla Rai.\nNel 2013 dirige \"I due Foscari\" e un concerto a Roma, \"Don Pasquale\" a Madrid, \"Nabucco\" a Ravenna, Roma e Salisburgo ed \"Ernani\" a Roma.\nNel 2014 dirige \"Manon Lescaut\" con Anna Jur'evna Netrebko a Roma, il Requiem di Verdi con Francesco Meli al Teatro Real e con Daniela Barcellona e Riccardo Zanellato al Ravenna Festival e al Festival Ljubljana e Simon Boccanegra e Nabucco con Sonia Ganassi al Tokyo Bunka Kaikan nella trasferta del Teatro dell'Opera. Il 10 dicembre dello stesso anno apre la stagione teatrale del Teatro Giordano di Foggia chiuso per 10 anni per restauri. Nel settembre 2014, a causa di divergenze con il Teatro, cancella tutti gli impegni gi\u00e0 presi per la stagione successiva con l'Opera di Roma (avrebbe dovuto dirigere Aida per la prima della stagione 2014/2015 e poi Le Nozze di Figaro). Si interrompe cos\u00ec la collaborazione iniziata 5 anni prima, nell'agosto 2009, pur mantenendo la sua carica di Direttore onorario a vita.\nNel 2018 dirige nuovamente il concerto di Capodanno di Vienna.\nNello stesso anno, inaugura la stagione operistica del Teatro San Carlo di Napoli con Cos\u00ec Fan Tutte, con alla regia sua figlia, Chiara Muti.\nIl 4 agosto 2018 dirige il concerto Muti per l\u2019Umbria 2016-2018 registrato in Piazza a San Benedetto a Norcia. L\u2019evento \u00e8 stato trasmesso da Raiuno il 24 agosto 2018, secondo anniversario del terremoto che colp\u00ec Amatrice, Norcia e Arquata del Tronto.\nNel 2021 dirige nuovamente il concerto di Capodanno di Vienna, edizione svoltasi a porte chiuse in assenza di pubblico a causa dell'emergenza dovuta alla pandemia da Covid-19.\nRiconoscimenti accademici.\nIl 30 marzo 1996 ha ricevuto una laurea \"honoris causa\" in musicologia dall'Universit\u00e0 degli Studi di Pavia. \nIl 20 aprile 2005 Riceve la laurea \"honoris causa\" in lettere moderne dall'Universit\u00e0 Federico II di Napoli.\nIl 4 novembre 2011 Muti ha ricevuto la laurea \"honoris causa\" in Storia e critica delle culture musicali dall'Universit\u00e0 degli studi di Torino.\nLa controversia con La Scala.\nA seguito di gravi divergenze con il sovrintendente Fontana, il maestro si rifiut\u00f2 di partecipare alla conferenza stampa di presentazione della stagione 2003; il direttore musicale voleva Mauro Meli come nuovo direttore artistico, nome sgradito al sovrintendente. In seguito, Fontana fu rimosso dall'incarico e Meli insediato al suo posto. A questo punto i musicisti si schierarono dalla parte di Fontana contro Muti. Il 16 marzo 2005 l'orchestra e lo staff votarono a grande maggioranza (cinque contrari su oltre settecento) una mozione di sfiducia nei confronti di Muti il quale annull\u00f2 un concerto gi\u00e0 in programma; anche altre produzioni furono interrotte a causa dei continui contrasti. Infine, il 2 aprile Muti rassegn\u00f2 le dimissioni, adducendo a motivo l'\"ostilit\u00e0\" nei suoi confronti da parte dell'ambiente scaligero.\nL'intervento contro i tagli alla cultura.\nNella notte del 12 marzo 2011, al Teatro dell'Opera di Roma si tenne la prima di una serie di rappresentazioni del \"Nabucco\" di Verdi, diretta da Muti, che si inseriva nel contesto dei festeggiamenti del 150\u00ba anniversario dell'Unit\u00e0 d'Italia. Dopo la fine del celeberrimo coro del terzo atto \"Va, pensiero\" il pubblico applaude con forza e richiede il bis. A quel punto Muti, rompendo con la tradizione della lirica e gli indirizzi verdiani, interrompe la recita e si volta verso il pubblico, tenendo un breve discorso riferendosi ai tagli alla cultura annunciati dal governo. Dopo ci\u00f2 si appresta a dirigere il bis del \"Va, pensiero\", invitando il pubblico a unirsi al coro dell'Opera di Roma, dirigendo cos\u00ec (\"per la prima volta\" per sua stessa ammissione), coro e pubblico.\nDiscografia.\nLa seguente discografia presenta una lista parziale di alcune delle incisioni pi\u00f9 importanti."}
{"id": "2677958", "revid": "256896", "url": "https://it.wikipedia.org/wiki?curid=2677958", "title": "Enciclopedia di astronomia e cosmologia", "text": ""}
{"id": "2677960", "revid": "767487", "url": "https://it.wikipedia.org/wiki?curid=2677960", "title": "Pixinguinha", "text": "Biografia.\nFra il 1916 e il 1917 compone \"Carinhoso\", e nel 1928 \"Lamentos\", choros famosissimi ma criticati, perch\u00e9 si diceva avessero troppo influenza jazz.\nNel 1919 ha fondato il \"gruppo\" \"Oito Batutas\" al quale partecipavano, oltre che lui stesso al flauto, Jo\u00e3o Pernambuco e Donga alla chitarra.\nFu, oltre che fecondo compositore musicale, un abile strumentista, soprattutto dedito al flauto e al sassofono, oltre che un bravissimo cantante. \u00c8 stato, con Heitor Villa-Lobos uno dei capisaldi dello \"Choro moderno\".\nMor\u00ec a Rio de Janeiro il 17 febbraio del 1973, nella chiesa di Nossa Senhora da Paz, a Ipanema, mentre era padrino ad un battesimo.\nIn Brasile, il 23 aprile \u00e8 il giorno nazionale dello Choro, giorno di nascita di Pixinguinha. Questa data \u00e8 stata ufficializata il 4 settembre 2000, grazie all'iniziativa del mandolinista brasiliano Hamilton de Holanda e agli allievi della Scuola di Choro Raphael Rabello."}
{"id": "2677962", "revid": "126257", "url": "https://it.wikipedia.org/wiki?curid=2677962", "title": "Barriera Principe Umberto", "text": "Barriera Principe Umberto \u00e8 stata una delle cinque porte pi\u00f9 recenti di Milano, ricavata lungo i bastioni spagnoli, oggi demoliti, per consentire un'agevole comunicazione diretta fra la citt\u00e0 e la nuova Stazione Centrale, inaugurata nel 1864. Posta a nord-est della citt\u00e0, sorgeva al centro dell'attuale piazza della Repubblica, allo sbocco dell'attuale via Turati.\nCaratteristiche.\nCaso unico fra le porte di Milano, la \"barriera Principe Umberto\" consisteva in un sottovia scavato sotto il bastione che creava un incrocio a livelli sfalsati. La proposta di attraversamento dei bastioni a livelli sfalsati era gi\u00e0 stata avanzata dall'ingegner Miani un paio di anni prima, per dare analogo collegamento alla Stazione Ferdinandea, fuori Porta Tosa.\nCollocatasi la Stazione Centrale lontano da qualunque asse radiale in uscita dalla citt\u00e0, fu necessario tracciarne appositamente uno che fosse in grado di servirla. Venne cos\u00ec a crearsi la \"via Principe Umberto\", tracciata su due terreni rispettivamente acquistati dalla propriet\u00e0 Kramer e ceduti gratuitamente dal Duca Melzi d'Eril; la nuova via, divisa in due tronchi, si congiungeva alla citt\u00e0 presso la Porta Nuova medievale, si dirigeva verso nord, per poi piegare bruscamente verso nord-est, intercettando perpendicolarmente il bastione, ma non la stazione che risultava in posizione leggermente obliqua, in quanto non allineata con questo. Secondo alcune fonti, tale tracciato sghembo era dovuto a difficolt\u00e0 di esproprio da parte dell'amministrazione comunale, che prefer\u00ec cos\u00ec dare soluzione al problema, rinunciando a condurre pi\u00f9 internamente alla citt\u00e0 la nuova arteria. Il traforo nei bastioni fu opera del Balzaretto, gi\u00e0 impegnato nella sistemazione dei vicini Giardini Pubblici. Per la sua costruzione vennero fatte arrivare da Bruxelles le colonne in ghisa \u2013 realizzate in stile \"Secondo Impero\" \u2013 a sostegno del sovrastante cavalcavia.\nLa barriera venne abbattuta insieme a tutto il bastione in direzione di \"Porta Nuova\" negli anni trenta del Novecento, quando l'apertura della nuova stazione centrale nel 1931 rese possibile il ridisegno della piazza della vecchia stazione, fortemente ampliata e trasformato in un importante snodo per il traffico automobilistico e tranviario, perdendo tuttavia il pregio dell'attraversamento su piani sfalsati del versante meridionale del piazzale."}
{"id": "2677963", "revid": "33689", "url": "https://it.wikipedia.org/wiki?curid=2677963", "title": "Intelligent Systems", "text": " \u00e8 un'azienda di videogiochi giapponese, sviluppatore \"second-party\" strettamente affiliato a Nintendo. Nacque come gruppo di lavoro interno alla Nintendo e prese il nome Intelligent Systems nel 1986. \u00c8 nota soprattutto per le serie \"Fire Emblem\", \"Paper Mario\" e \"WarioWare\".\nStoria.\nIntelligent Systems nacque negli anni Ottanta come costola della Nintendo, all'interno della sezione Nintendo Research &amp; Development 1, dove inizialmente era un gruppo guidato da Tohru Narihito che convertiva i giochi dal formato giapponese Famicom alle cartucce NES. Nel 1986 ci furono rimescolamenti interni e il gruppo prese il nome di Intelligent Systems.\nCome azienda fu costituita a dicembre 1986, con 13 soci fondatori, un capitale iniziale di 3,3 milioni di yen e due primi studi di sviluppo interni, Imadegawa Lab e Tanabe Lab.\nIl primo gioco sviluppato quasi unicamente dal gruppo Intelligent Systems fu lo strategico \"Famicom Wars\" (1988). Fu un successo e diede inizio a una serie longeva, che per\u00f2 rimase limitata al Giappone fino all'uscita di \"Advance Wars\" (2001).\nLa serie probabilmente pi\u00f9 rappresentativa di Intelligent Systems \u00e8 \"Fire Emblem\", un misto di gestione e di gioco di ruolo, che inizi\u00f2 nel 1990 sul Famicom; anche questa serie si fece conoscere in Occidente solo molto tempo dopo.\nInizialmente il gruppo fu affiancato nello sviluppo da R&amp;D1. Il primo titolo, \"\", fu poco apprezzato dalla critica, tuttavia col tempo recuper\u00f2 grazie al successo di pubblico.\nNel 2000 svilupp\u00f2 un altro titolo molto notevole, \"Paper Mario\" per Nintendo 64, potendo usufruire del pi\u00f9 celebre personaggio della Nintendo, Mario. La sua particolare grafica fa sembrare i personaggi dei ritagli di carta. Pur non essendo il primo gioco di Mario con alcune meccaniche da videogioco di ruolo, le sfrutt\u00f2 pi\u00f9 approfonditamente.\nOltre a diversi seguiti di \"Paper Mario\", Intelligent Systems si occup\u00f2 in varia misura di molti altri titoli di Mario e anche del suo rivale Wario.\nNel complesso l'azienda \u00e8 stata molto produttiva, sviluppando per molte piattaforme e spaziando in molti generi. Oltre alle serie gi\u00e0 citate, tra i vari generi si ricordano i precoci titoli sportivi (1983-1984) come \"Baseball\" e \"Golf\"; gli sparatutto come \"Wild Gunman\" e \"Battle Clash\"; i rompicapo come \"Devil World\", \"Tetris Attack\" e \"Pok\u00e9mon Puzzle Challenge\"; il simulatore di guida '; i giochi d'azione \"Metroid\" e '; altri strategici come \"Game Boy Wars\" e \"Dragon Quest Wars\"; altri GdR come \"Kaeru no tame ni kane wa naru\" e \"\".\nIn passato l'azienda ha progettato anche molti strumenti di sviluppo di Nintendo, per le sue console Super Nintendo, Game Boy Color, Game Boy Advance, Nintendo DS, Nintendo DSi, Nintendo 3DS."}
{"id": "2677978", "revid": "6923", "url": "https://it.wikipedia.org/wiki?curid=2677978", "title": "Formula 3000 italiana 1999", "text": "La stagione 1999 della Formula 3000 italiana fu la prima di tale campionato e fu corsa su 7 gare. Vi presero parte 14 differenti \"team\" e 27 differenti piloti. La serie venne vinta da Giorgio Vinella.\nRisultati e classifiche.\nClassifica Piloti.\nI punti sono assegnati secondo lo schema seguente:\nRisultati completi.\nNC=non classificatoR=ritirato NS=non parteDIS(1)=squalificato dopo essere giunto primo"}
{"id": "2677979", "revid": "278708", "url": "https://it.wikipedia.org/wiki?curid=2677979", "title": "Gigel Bucur", "text": ""}
{"id": "2677982", "revid": "729019", "url": "https://it.wikipedia.org/wiki?curid=2677982", "title": "Porta Lodovica", "text": "Porta Lodovica \u00e8 una delle quattro porte succursali di Milano, ricavata lungo i bastioni spagnoli, oggi demoliti, come succursale di Porta Ticinese. Posta a sud della citt\u00e0 in piazzale di Porta Lodovica, si apriva lungo la strada per San Celso. Demolito alla fine dell'Ottocento l'arco neoclassico, e nel 1905 il casello daziario (1897), sorgeva al centro dell'omonimo piazzale, allo sbocco dell'attuale \"corso Italia\".\nStoria.\nLe origini.\nSulla \"strada per San Celso\" nel 1496 era stata eretta per volere di Lodovico il Moro, laddove gi\u00e0 esisteva la precedente Pusterla di Sant'Eufemia, una pusterla monumentale d'accesso alla citt\u00e0, intitolata in suo onore Pusterla Lodovica. Essa era l'accesso privilegiato dei molti pellegrini che arrivavano da fuori citt\u00e0 a vedere l'immagine miracolosa della Madonna, conservata presso la Chiesa di San Celso (a fianco della quale sarebbe stata poi costruita, fra il 1490 e il 1506 la Chiesa di Santa Maria presso San Celso.\nLa successiva porta all'interno dei Bastioni spagnoli prese pertanto il nome dalla precedente pusterla. Porta Lodovica era dunque l'accesso obbligato - per chi veniva da fuori citt\u00e0 - per raggiungere le chiese di S. Celso, quella di Santa Maria presso San Celso e quelle di S. Eufemia e San Paolo Converso.\nLa demolizione.\nQuando, nel 1860, si svilupparono nuovi quartieri nella periferia, il sistema dei Bastioni e delle porte divenne, da punto di forza, un intralcio all'edilizia che s'espandeva sul territorio.\nDal 1880, la zona di Porta Lodovica fu vittima di questo mutamento: dapprima aumentarono i \"varchi\" poi, nel 1905, furono demolite le mura tra Porta Ticinese e Porta Lodovica e tutte le parti che non furono abbattute vennero incluse fra le costruzioni che andarono a riempire la fascia tra i Bastioni e circonvallazione.\nL'arco della porta fu smontato alla fine dell'Ottocento per esigenze viabilistiche. Ne era prevista la ricostruzione all'interno del Parco di Monza, ma se ne persero le tracce.\nAttualmente, nel \"piazzale di Porta Lodovica\" non s'intravedono pi\u00f9 tracce n\u00e9 di porta n\u00e9 di archi, ma si nota come costituisse un punto di riferimento importante per unire il centro storico con l'area dei Bastioni della prima circonvallazione interna e con quella della circonvallazione esterna."}
{"id": "2677985", "revid": "149727", "url": "https://it.wikipedia.org/wiki?curid=2677985", "title": "Lodovico il Moro", "text": ""}
{"id": "2677986", "revid": "767487", "url": "https://it.wikipedia.org/wiki?curid=2677986", "title": "Carlos Volante", "text": "Caratteristiche tecniche.\nAnche se era noto in Argentina con il soprannome di \"Omnibus\" per la sua grinta, era un giocatore molto corretto, tanto da non essere mai stato ammonito o espulso durante la sua carriera in Argentina.\nCarriera.\nGiocatore.\nFiglio di Luisa e Giuseppe Volante, emigranti alessandrini, aveva due fratelli calciatori, anche loro mediani di ruolo, Giuseppe e Giulio. Inizia la sua carriera nel Lan\u00fas. Nel 1931 approda in Italia, per vestire la maglia del Napoli, trasferimento per il quale El Gr\u00e1fico scrive \nL'ingaggio accende la fantasia dei tifosi partenopei che accorrono per vederlo in carne ed ossa in un'esibizione in cui fungeva da arbitro; pur dimostrandosi combattivo sui campi resi pesanti dalla pioggia, la sua militanza \u00e8 infelice e la squadra si piazza al nono posto. Veste poi le maglie del Livorno (con cui vince un campionato di Serie B) e del Torino, prima di passare in Francia, facilitato dall'aver sposato un'ereditiera milanese con parenti nel mondo della diplomazia.\nQui gioca con il Rennes dov'\u00e8 finalista di Coppa di Francia, con il Olympique Lilla dov'\u00e8 secondo in Division 1, ed infine con il CA Paris.\nDurante il Campionato mondiale di calcio 1938 disputato proprio in Francia fu ingaggiato dal in qualit\u00e0 di massaggiatore. A causa della seconda guerra mondiale sceglie di abbandonare il vecchio continente e di trasferirsi in Brasile dove rimane fino al 1943 vestendo la maglia del Flamengo, grazie ai contatti stabiliti durante i mondiali francesi grazie ai contatti che il suo amico chitarrista Oscar Alem\u00e1n aveva in quel paese.\nAllenatore.\nDopo il ritiro divent\u00f2 allenatore, guidando in Brasile l'Internacional di Porto Alegre e le squadre di Salvador, Vit\u00f3ria e Bahia: con cui quest'ultima vinse il campionato brasileiro nel 1959 mentre in Argentina allen\u00f2 il Lanus.\nIn Sudamerica, in suo onore il ruolo di centrocampista viene chiamato \"volante\", poich\u00e9 il suo modo di giocare, di supporto ai difensori, era una novit\u00e0 nel calcio locale."}
{"id": "2677989", "revid": "729019", "url": "https://it.wikipedia.org/wiki?curid=2677989", "title": "Porta Vigentina", "text": "Porta Vigentina \u00e8 una delle quattro porte succursali di Milano, ricavata lungo i bastioni spagnoli, oggi demoliti, come succursale di Porta Romana. Posta a sud della citt\u00e0, si apriva lungo la strada per il Vigentino. Demoliti agli inizi del Novecento i caselli daziari, sorgeva allo sbocco dell'attuale \"corso di Porta Vigentina\" nel centro di Milano.\nStoria.\nPrendeva nome dalla \"strada Vigentina\", conducente a Pavia, che a sua volta aveva preso nome dal centro abitato di Vigentino, cos\u00ec detto perch\u00e9 posto a 20 miglia da Pavia (dal latino \"viginti\", \"venti\").\nIl Vigentino era un borgo molto antico e sembra che gi\u00e0 nel 1162 avesse gi\u00e0 fatto parlare di s\u00e9, ospitando a lungo (pare per cinque anni) i milanesi che erano dovuti scappare da Milano, a seguito delle distruzioni messe in atto da Federico Barbarossa.\nIl Vigentino era un comune indipendente di Milano, fu annesso al comune di Milano una prima volta all\u2019inizio del 1800 durante il governo francese per poi tornare indipendente al ritorno degli austriaci. La mossa degli austriaci di ripristinare le condizioni di indipendenza di alcuni comuni che erano stati annessi a Milano da Napoleone sembra che fosse dettata pi\u00f9 che da esigenze amministrative oggettive, da una precisa volont\u00e0 di fare in modo che Milano non divenisse troppo \u201cgrande\u201d in termini sia di estensione territoriale che di abitanti.\nDi Porta Vigentina non resta oggi alcuna traccia; d\u00e0 per\u00f2 ancora nome a un breve corso fra \"viale Beatrice D'Este\" e \"corso di Porta Romana\", prosecuzione di \"via Ripamonti\", e al quartiere circostante."}
{"id": "2678004", "revid": "964734", "url": "https://it.wikipedia.org/wiki?curid=2678004", "title": "Dafnomanzia", "text": "La dafnomanzia era la divinazione con il lauro.\nStoria.\nEsistevano due metodi principali; in uno si gettava nelle fiamme un ramo di lauro: se il lauro scoppiettava bruciando se ne traeva un responso positivo, se al contrario non scoppiettava se ne traeva un responso negativo.\nSecondo un altro metodo si masticavano foglie di lauro le quali ispiravano il dono della profezia: in questo modo se ne servivano le Pizie, le Sibille ed i sacerdoti di Apollo."}
{"id": "2678005", "revid": "729019", "url": "https://it.wikipedia.org/wiki?curid=2678005", "title": "Porta Tenaglia", "text": "Porta Tenaglia \u00e8 una delle quattro porte succursali di Milano, ricavata lungo i bastioni spagnoli, oggi demoliti, come succursale del Castello Sforzesco. Posta a nord-ovest della citt\u00e0, si apriva lungo la strada che dava sul Borgo degli Ortolani. Demolita gi\u00e0 nel 1571, sorgeva al centro di quella che in epoca moderna si chiama \"piazzale Biancamano\", all'imbocco delle attuali \"via Bramante\" e \" viale Montello\".\nStoria.\nProgettata nel 1521 dall'architetto Cesare Cesariano a difesa del Castello, metteva in comunicazione la citt\u00e0 col Borgo degli Ortolani, oltre che le strade Gallaratese e Varesina.\nLa porta non ebbe particolare fortuna, tanto da essere demolita gi\u00e0 nel 1571 da Alfonso Fonseca, che prefer\u00ec come sistema di difesa l'allungamento del fossato del castello. Il nome di \"tenaglia\" rimase ad indicare il borgo (e la moderna via di Porta Tenaglia), mentre la sua funzione venne sostituita agli inizi dell'Ottocento da Porta Sempione.\nDal 1810 l'area venne collegata con Porta Nuova e Porta Comasina. Con l'apertura del Cimitero Monumentale e l'interruzione della Strada Comasina da parte della ferrovia, nel 1880 venne poi aperta una nuova porta nei pressi del bastione d'angolo, denominata Porta Volta."}
{"id": "2678023", "revid": "767487", "url": "https://it.wikipedia.org/wiki?curid=2678023", "title": "Pasquale Stafano", "text": "Diplomato in pianoforte nel 1994 e in jazz nel 2000 presso il Conservatorio \"Umberto Giordano\" di Foggia e Laureato in Economia e Commercio presso l'Universit\u00e0 degli studi di Foggia.\nHa fondato insieme al bandoneonista Gianni Iorio il Nuevo Tango Ensamble nel 1999. Con i suoi progetti svolge un'intensa attivit\u00e0 concertistica in tutto il mondo in rassegne musicali, festival e jazz club come Jarasum International Jazz Festival in Corea del Sud, Jazz au chellah in Marocco, D\u00fcsseldorfer Jazz Rally, Nymphemburger Sommer Festival in Germania, Duc des lombardes in Francia, Porgy &amp; Bess in Austria, Cracjazz, Jazznastarowce e Piwica pod baranami in Polonia, Bolzano Jazz &amp; Other, Bucarest Music Festival, Fivizzano International Festival, Macerata Jazz Festival, Heundae Jazz Festival e Sea Real Music Festival a Pusan in Corea del Sud, Auditorium \"U. Agnelli\" IIC di Tokyo, Hong Kong Jazz Festival, Beishan International Jazz Festival, Gaume Jazz Festival in Belgio e molti altri..\nHa collaborato con l'Orchestra della Magna Grecia di Taranto e con l'Orchestra Umberto Giordano di Foggia e l'Orchestra Tipica \u201cAlfredo Marcucci\u201d di Torino.\nCollabora con Gabriele Mirabassi, Javier Girotto, Michele Rabbia, Fabrizio Bosso, Max Ionata, Roberto Ottaviano, Michele Placido, Valtinho Anastacio, Yeahwon Shin.\n\u00c8 stato invitato come ospite musicale su Rai 2 per sei puntate (15 e 16 dicembre 2011, 2 gennaio 2012, 25, 26 aprile 2012, 8 maggio 2012) nella trasmissione I fatti vostri di Michele Guard\u00ec con esibizione in diretta TV.\nIntervistato su Rai Radio 1 nella trasmissione Suoni d\u2019estate, Radio Citt\u00e0 Futura, Rai Radio 3 esibizione in diretta ed intervista con Valerio Corzani nella trasmissione Fahrenheit, Rai International, Radio Capital e altre. Ha partecipato a varie trasmissioni musicali con interviste e concerti presso importanti emittenti Coreane come EBS TV, MBC e altre.\nCo-compositore insieme al compositore Jungbum Kim ed arrangiatore di due brani della colonna sonora del film coreano \"Chronicle of a blood Merchant\" del regista Ha Jung-Woo uscito nelle sale cinematografiche nel 2015.\nUna sua composizione intitolata \"Milonguita\" \u00e8 stata arrangiata ed incisa, nel 2016 dall'ensemble 12 Cellisten der Berliner Philharmoniker, tutti membri della celeberrima orchestra tedesca, nell'ultimo disco intitolato \"Hora Cero\" prodotto da Sony Classical. Il CD contiene brani di Astor Piazzolla, Horacio Salgan, Sarli e Pasquale Stafano.\nIL 24 settembre 2021 \u00e8 stato pubblicato il nuovo album intitolato \"Sparks\" prodotto dalla prestigiosa etichetta jazz tedesca Enja Records di Matthias Winckelmann.\n\u00c8 l'ideatore e direttore artistico del festival Reali siti in tango &amp; jazz che si tiene dal 2010 nella citt\u00e0 di Stornarella.\nSvolge un'intensa attivit\u00e0 didattica. Ha tenuto masterclass e workshop a Seul, Hong Kong, Losanna, Taipei, Pusan e in Italia."}
{"id": "2678025", "revid": "198277", "url": "https://it.wikipedia.org/wiki?curid=2678025", "title": "Paola Fraschini", "text": "Biografia.\nHa vinto il campionato del mondo nella categoria \"Solo dance Senior\" a Friburgo nel 2009, ripetendosi nel 2010 a Portim\u00e3o, nel 2011 a Brasilia, nel 2012 a Auckland, nel 2013 a Taipei e nel 2014 a Reus. Nel 2010 ha vinto anche il titolo europeo nella categoria \"Coppia danza Senior\" con Marco Brogi a Vic. Nel 2016 \u00e8 campionessa italiana, europea e mondiale nella specialit\u00e0 quartetto con Calebrity sulle note di Notturno.\nDal 2017 entra a fare parte del cast del Cirque du Soleil come prima pattinatrice a rotelle per lo spettacolo \"Volta\" interpretando il ruolo di Ela. Nel 2018 pubblica il libro autobiografico \"Come il leone e la farfalla\", tradotto in inglese e spagnolo. Fa parte della societ\u00e0 sportiva A.S.D. Sturla Pattinaggio Genova.\nDurante il Festival di Sanremo 2021 ha eseguito una coreografia di accompagnamento alla canzone \"Musica leggerissima\" dei cantautori Colapesce e Dimartino. Si \u00e8 esibita sul palco dell'Ariston in un balletto con i pattini a rotelle, stile anni ottanta.\nPalmar\u00e8s.\nIn coppia con Marco Noli:\nIn coppia con Marco Brogi:\nDa singola, nella solo dance:\nQuartetti con Celebrity:"}
{"id": "2678031", "revid": "287204", "url": "https://it.wikipedia.org/wiki?curid=2678031", "title": "Will Bratt", "text": "Carriera.\nT Cars.\nDopo tre stagioni in \"Super 1 karting\", Bratt passa alle T Cars campionato riservato per giovani piloti, nel 2003. Fin\u00ec quarto nella stagione di esordio, vincendo in una gara a Snetterton. Vinse la stagione 2004 finendo sempre a podio in 18 gare, conquistando 15 gare, con 58 punti di vantaggio sul secondo, Ruth Senior.\nFormula Renault.\nDopo la T Cars, Bratt disputa nel 2004 la Formula Renault UK Winter Series, con la \"Scorpio Motorsport\". Termina undicesimo nel campionato, uscendo per un solo punto dai primi dieci della classifica finale. L'anno seguente partecipa alla serie principale del campionato. Termina quindicesimo nella classifica finale, e secondo nella \"Graduate Cup\" riservata ai \"rookie\". Sempre con la \"Scorpio\" paretcipa alla \"Winter Series\", terminando nono con 54 punti.\nNel 2006 resta nella categoria in cui vince una gara sul Circuito di Oulton Park. Finisce a podio anche a Donington Park conquistando cos\u00ec l'ottavo posto finale. Nel 2007 Bratt diviene uno dei pretendenti al titolo nella categoria vista ormai la sua esperienza: vince due volte a Croft, a Oulton Park e sul Circuito di Brands Hatch, ma lo strapotere delle vetture del team \"Fortec\" lo fa chiudere in classifica solo terzo, con 32 punti di margine sul quarto, Adam Christodoulou. Questi risultati lo fanno entrare nel programma \"Rising Star\" del British Racing Drivers' Club.\nAl termine della stagione Bratt corre nell\"'Autumn Trophy\" della Formula Palmer Audi, terminando secondo ma senza vittorie in gara. Nel 2008 corre ancora in F.Renault, rimpiazzando Sho Hanawa nella gara svolta a Silverstone.\nFormula 3.\nBratt emigra in Spagna per gareggiare nella F3 col team di Emilio de Villota. Dopo un buon debutto nelle gare di Jarama, Bratt ottiene \"pole\" e primo podio a Spa. Dopo un periodo di appannamento, Bratt finisce bene la stagione con alcuni podi nelle gare finali a Barcellona e Jerez, chiudendo quinto in classifica generale.\nEuroseries 3000.\nSempre con de Villota, passa nel 2009 all'Euroseries 3000. L'inglese si aggiudica il campionato con 71 punti e quattro vittorie, cos\u00ec come Marco Bonanomi. Il britannico prevale per un maggior numero di secondi posti, 3 contro 2.\nGP2 Series.\nCome premio per la vittoria nel campionato, Bratt ottiene un volante nella GP2 Asia Series del 2009-2010 grazie all'appoggio della Coloni Motorsport.\nFormula 2.\nNel 2010 Bratt parteciper\u00e0 al campionato di Formula 2."}
{"id": "2678033", "revid": "94902", "url": "https://it.wikipedia.org/wiki?curid=2678033", "title": "Agnato", "text": ""}
{"id": "2678034", "revid": "94902", "url": "https://it.wikipedia.org/wiki?curid=2678034", "title": "Dipnoo", "text": ""}
{"id": "2678046", "revid": "87499", "url": "https://it.wikipedia.org/wiki?curid=2678046", "title": "Gruppo Gay di Bahia", "text": ""}
{"id": "2678050", "revid": "174925", "url": "https://it.wikipedia.org/wiki?curid=2678050", "title": "Gianfrancesco Penni", "text": ""}
{"id": "2678060", "revid": "123598149", "url": "https://it.wikipedia.org/wiki?curid=2678060", "title": "Carlo Grabher", "text": " \nBiografia.\nNato da Giuseppe e da Paolina Locci, dal 1915 frequent\u00f2 la Facolt\u00e0 di lettere e filosofia dell'Universit\u00e0 di Pisa. Arruolato nel 1917, si distinse nella Prima guerra mondiale venendo insignito di croce di guerra al valor militare. \nLaureatosi nel 1920 sotto Francesco Flamini, dal 1924 insegn\u00f2 lettere nel Liceo artistico di Roma e dal 1928 nel Liceo ginnasio statale Terenzio Mamiani. Dal 1944 fu docente di letteratura italiana nella Facolt\u00e0 di magistero dell'Universit\u00e0 di Roma, passando poi a Cagliari nel 1950. Insegn\u00f2 quindi a Catania e a Perugia; nel 1967 and\u00f2 in pensione.\nSi rivel\u00f2 importante studioso di Dante con il suo commento alla \"Divina Commedia\", pubblicato nel 1934-1936, che ottenne nel 1938 il premio \u00abMarco Besso\u00bb e conobbe numerose ristampe e nuove edizioni fino al 1964. Concepita per gli studenti delle scuole secondarie, oltre alle note storico-erudite, la \"Divina Commedia\" del Grabher si caratterizzava per l'ampiezza del commento estetico, inizialmente in linea con i criteri del Croce di distinzione tra poesia e non poesia, dai quali prese in parte le distanze nei decenni successivi. \nL'interesse per Dante rimase primario in Grabher, dando luogo alla pubblicazione di studi di singoli canti della \"Commedia\", ma seguirono nel 1941 una monografia su Giovanni Boccaccio, due saggi sull'Ariosto pubblicati nell'immediato dopoguerra, lo studio \"Interpretazioni foscoliane\" del 1948 e la monografia su un autore allora trascurato dalla critica, il Ruzzante, edita nel 1953.\nNegli ultimi anni produsse un saggio su \"Le rimembranze\" di Giacomo Leopardi. A causa della morte, che lo colse nel 1968, lasci\u00f2 incompiuta l'ultima sua fatica, un volume dedicato a Monaldo Leopardi.\nFuori dalla letteratura italiana, si segnalano le traduzioni e i saggi di autori russi: in particolare uno studio su Anton \u010cechov (1929) e la traduzione delle sue opere teatrali (1948)."}
{"id": "2678061", "revid": "287204", "url": "https://it.wikipedia.org/wiki?curid=2678061", "title": "Jurij Nolev-Sobolev", "text": "Jurij Nolev-Sobolev \u00e8 stato una delle figure principali dell'arte non ufficiale sovietica, uno dei creatori dell'arte concettuale russa.\nBiografia.\n1947 \u2013 1953 Studente dell'Istituto Poligrafico di Mosca\n1956 Fa amicizia con \u00dclo Sooster, un artista estone che \u00e8 appena tornato da un campo di concentramento sovietico. Insieme creano il gruppo artistico noto come gruppo Sobolev-Sooster, che poi sar\u00e0 conosciuto come gruppo Sretenskij Bulvar (\"\u0421\u0440\u0435\u0442\u0435\u043d\u0441\u043a\u0438\u0439 \u0411\u0443\u043b\u044c\u0432\u0430\u0440\")\n1956 \u2013 1970 Lavora assieme a Sooster, svolgendo nel \u201csottosuolo\u201d una serie di esperimenti nel campo dell'arte non ufficiale, che alla fine li avvicina al linguaggio dell'arte concettuale. La ricerca del gruppo coinvolge altri artisti ed avvia un processo, nell'arte russa dell'epoca, soprattutto a Mosca, che poi sar\u00e0 noto come il movimento artistico del Concettualismo Moscovita.\n1959 \u2013 1966 al gruppo di Sobolev e Sooster si aggiungono gli artisti Il'ja Kabakov, Ernst Neizvestnij, Vladimir Jankilevskij, Viktor Pivovarov.\n1960 \u2013 1980 Curatore artistico e illustratore per la casa editrice Znanie e per la rivista Dekorativnoe Iskusstvo. Direttore artistico e illustratore per la rivista \"Znanie \u2013 Sila\".\n1967 \u2013 1968 Assieme al regista Andrej Chr\u017eanovskij, al compositore Alfred \u0160nitke e all'artista \u00dclo Sooster lavora come direttore artistico per il cartone animato \u201cL'armonica di vetro\u201d (\u0421\u0442\u0435\u043a\u043b\u044f\u043d\u043d\u0430\u044f \u0433\u0430\u0440\u043c\u043e\u043d\u0438\u043a\u0430), un film che analizza il rapporto fra il potere, l'uomo e l'arte.\n1969 La censura sovietica vieta la proiezione e la diffusione in qualsiasi forma del cartone \"L'armonica di vetro\"\n1971 \u2013 1972 Lavora come direttore artistico per \u201cBabochka\u201d, un cartone animato del regista Andrej Chr\u017eanovskij\n1975 \u2013 1992 Produce una serie di slide-film e di installazioni audio-video.\n1976 \u2013 1978 Direttore artistico del restauro di alcuni film, tra cui il film di Sergej Michajlovi\u010d \u0116jzen\u0161tejn \"Que viva Mexico!\" (\"\u0414\u0430 \u0437\u0434\u0440\u0430\u0432\u0441\u0442\u0432\u0443\u0435\u0442 \u041c\u0435\u043a\u0441\u0438\u043a\u0430!\")\n1980 \u2013 1997 Lavora come coautore, coproduttore e condirettore teatrale assieme al regista Michail Choussid per gli spettacoli:\n1990 Con Khoussid, fondano \u201cInterstudio\u201d, Studio Internazionale di Teatro di Sintesi e Animazione a Carskoe Selo, San Pietroburgo, Russia\n1990 \u2013 2002 Professore della cattedra d'Arte Moderna e Strategie dell'Arte Moderna per Interstudio\n1993 Assieme a Khoussid inventa e organizza \"KUKART\" Festival Internazionale di Arte Sintetica, Musica e Teatro d'animazione\n1995 Gli studenti di Nolev-Sobolev organizzano il gruppo artistico \u201cZapasnyj Vykhod\u201d\u201cZapasnyj Vykhod\u201d da cui escono alcuni noti artisti, performers, curatori e critici d'arte\n1995 \u2013 2002 Curatore artistico del gruppo Zapasnyj Vykhod\n2002 Muore il 14 dicembre a Carskoe Selo, San Pietroburgo. Viene sepolto vicino a Carskoe Selo, San Pietroburgo, Russia\nMostre.\nIn coppia.\ncon Gala Metelitchenko\nCollettive.\nLa prima mostra d'arte non ufficiale, organizzata per i vertici del partito comunista dell'URSS, con la speranza di stabilire un dialogo con lo stato. Il capo dello stato, Nikita Chru\u0161\u010d\u0451v, visita la mostra e la fa smantellare, accusando gli artisti di attivit\u00e0 antisovietica e anticivile. Mosca"}
{"id": "2678065", "revid": "125620323", "url": "https://it.wikipedia.org/wiki?curid=2678065", "title": "Tupolev Tu-132", "text": "Tupolev Tu-132 \u00e8 un progetto relativo ad un aereo da bombardamento a propulsione nucleare, ideato per operare a bassa quota. Tale progetto venne portato avanti dall'OKB Tupolev a partire dalla fine degli anni cinquanta. Tuttavia, lo sviluppo venne interrotto nella prima met\u00e0 degli anni sessanta, ed il velivolo rimase interamente sulla carta.\nSviluppo.\nL'ufficio tecnico di Andrej Nikolaevi\u010d Tupolev inizi\u00f2 a lavorare al Tu-132 nello stesso periodo del Tupolev Tu-119. In dettaglio, si trattava di uno dei tre aerei militari supersonici di serie a propulsione nucleare che l'OKB-156 aveva intenzione di sviluppare ed immettere in servizio nella seconda met\u00e0 degli anni settanta.\nIl Tupolev Tu-132 avrebbe dovuto essere un bombardiere supersonico in grado di operare a bassa quota. Anche in questo caso, comunque, l'intero progetto rimase sulla carta a causa della cancellazione del programma relativo agli aerei atomici sovietici, nella prima met\u00e0 degli anni sessanta.\nTecnica.\nIl Tupolev Tu-132 avrebbe dovuto essere un aereo da bombardamento supersonico, in grado di operare a quote nell'ordine dei 150-500 metri. Caratterizzato da ala a delta ed impennaggio a freccia, avrebbe dovuto essere spinto da due turbogetti a funzionamento misto, in grado cio\u00e8 di funzionare sia con l'energia nucleare, sia con normale benzina avio. Secondo il progetto, l'intero sistema propulsivo avrebbe dovuto essere posizionato nella parte posteriore della fusoliera, con il reattore alloggiato di fronte ai due turbogetti. Invece, il serbatoio del carburante sarebbe stato montato davanti al reattore. Si trattava di una soluzione utilizzata per aumentare la protezione dell'equipaggio. La benzina sarebbe stata utilizzata solo per le manovre di decollo e di atterraggio, mentre il reattore avrebbe dovuto provvedere alla fase di crociera."}
{"id": "2678068", "revid": "599013", "url": "https://it.wikipedia.org/wiki?curid=2678068", "title": "Naif H\u00e9rin", "text": ""}
{"id": "2678073", "revid": "109139828", "url": "https://it.wikipedia.org/wiki?curid=2678073", "title": "Stephen Trevor", "text": "Biografia.\nHa partecipato ai Giochi della XXIII Olimpiade di Los Angeles nel 1984 ed ai Giochi della XXIV Olimpiade di Seul nel 1988.\nPalmar\u00e8s.\nIn carriera ha conseguito i seguenti risultati:"}
{"id": "2678079", "revid": "1522738", "url": "https://it.wikipedia.org/wiki?curid=2678079", "title": "Shahrest\u0101n di Ahvaz", "text": "Lo shahrest\u0101n di Ahvaz (in farsi \u0634\u0647\u0631\u0633\u062a\u0627\u0646 \u0627\u0647\u0648\u0627\u0632) \u00e8 uno dei 26 \"shahrest\u0101n\" del Kh\u016bzest\u0101n, in Iran. Il capoluogo \u00e8 Ahvaz. Lo \"shahrest\u0101n\" \u00e8 suddiviso in 3 circoscrizioni (\"bakhsh\"):"}
{"id": "2678085", "revid": "339392", "url": "https://it.wikipedia.org/wiki?curid=2678085", "title": "Lavorazione di Due Khalil Aswad", "text": ""}
{"id": "2678086", "revid": "358169", "url": "https://it.wikipedia.org/wiki?curid=2678086", "title": "About a Girl (Sugababes)", "text": "About a Girl \u00e8 un singolo del gruppo musicale pop britannico Sugababes, pubblicato l'8 novembre 2009 dall'etichetta discografica Island. La canzone \u00e8 stata prodotta da RedOne e Makeba Riddick. \u00c8 il secondo singolo estratto dal settimo album del gruppo, \"Sweet 7\".\n\u00c8 il primo singolo in cui compare il nuovo membro Jade Ewen, a seguito dell'uscita dal gruppo di Keisha Buchanan nel settembre 2009.\nPromozione.\nLa prima versione della canzone registrata con la Buchanan \u00e8 stata mandata in onda dalla BBC Radio 1 il 6 settembre 2009. La seconda versione con la Ewan nell'ottobre 2009 dalla stessa radio. La promozione doveva iniziare in ottobre, ma \u00e8 stata posticipata quando la Berrabah \u00e8 entrata in una clinica in Europa a causa di un crollo nervoso. Questo ha portato anche alla cancellazione di un'apparizione in una televisione tedesca.\nCritica.\nNick Levine del Digital Spy ha dato un giudizio positivo della canzone: \"It's a Europoppy club pumper with an ear-snagging chorus, sexy references to Louboutins and apple pie, and a terrific, 90s dance-inspired middle 8. The result certainly trumps 'Get Sexy' and might just be their most infectious single since 'About You Now'.\"\nAnche Steve Perkins della BBC ha dato una recensione positiva, dicendo che \"Traditionally the second single from any Sugababes album tends to be more sedate than its predecessor, this one is strident and unapologetic, and rivals 'Get Sexy' for attitude if not for overall levels of noise.\"\nTracce.\nUK Maxi Single\nPromotional CD Single\nDigital iTunes\nVideo.\nIl video musicale \u00e8 stato girato il 22 settembre 2009. Le Sugababes avevano progettato di non usare controfigure, ma a causa del cambio di formazione non c'era abbastanza tempo e furono usate delle attrici. Il video \u00e8 stato girato a Vasquez Rocks si ispira al tema di Kill Bill. \u00c8 stato presentato in Gran Bretagna l'11 ottobre 2009 sul canale 4Music. \u00c8 stato diretto da Martin Weisz e girato negli stessi luoghi del video di Rihanna, Rehab, del 2008. Nel video, ci sono tre ragazze, coinvolte in una lotta con alcuni uomini d'affari, poi arrivano le vere Sugababes che iniziano a cantare; ci sono scene alternate delle Sugababes e delle controfigure. \u00c8 il primo singolo in cui compare il nuovo membro del gruppo, Jade Ewen, dopo l'addio di Keisha Buchanan."}
{"id": "2678087", "revid": "109146759", "url": "https://it.wikipedia.org/wiki?curid=2678087", "title": "Mark Smith (schermidore)", "text": "Biografia.\nHa partecipato ai Giochi della XXIII Olimpiade di Los Angeles nel 1984.\nPalmar\u00e8s.\nIn carriera ha conseguito i seguenti risultati:"}
{"id": "2678094", "revid": "1573940", "url": "https://it.wikipedia.org/wiki?curid=2678094", "title": "Shahrest\u0101n di Andimeshk", "text": "Lo shahrest\u0101n di Andimeshk (farsi \u0634\u0647\u0631\u0633\u062a\u0627\u0646 \u0627\u0646\u062f\u06cc\u0645\u0634\u06a9) \u00e8 uno dei 26 \"shahrest\u0101n\" del Kh\u016bzest\u0101n, in Iran. Il capoluogo \u00e8 Andimeshk."}
{"id": "2678096", "revid": "109143032", "url": "https://it.wikipedia.org/wiki?curid=2678096", "title": "Steve Mormando", "text": "Biografia.\nHa partecipato ai Giochi della XXIII Olimpiade di Los Angeles nel 1984, ai Giochi della XXIV Olimpiade di Seul nel 1988 ed ai Giochi della XXV Olimpiade di Barcellona nel 1992.\nPalmar\u00e8s.\nIn carriera ha conseguito i seguenti risultati:"}
{"id": "2678097", "revid": "1982", "url": "https://it.wikipedia.org/wiki?curid=2678097", "title": "Distretto di Costanta", "text": ""}
{"id": "2678098", "revid": "729019", "url": "https://it.wikipedia.org/wiki?curid=2678098", "title": "Mk 34", "text": "L'Mk 34, inizialmente designato Mine Mk 44, poi Mk 34 mod 1, era un siluro della classe da 21 pollici (in) (53,3 cm) ad uso aeronautico prodotto negli Stati Uniti d'America dal 1948 al 1954.\nUtilizzato dalla flotta aerea della United States Navy rimase in dotazione ai reparti fino al 1958.\nStoria.\nSviluppo.\nNelle ultime fasi della seconda guerra mondiale la U.S. Navy ritenne necessario avviare lo sviluppo di un nuovo siluro da assegnare come dotazione standard ai reparti della propria aviazione navale. Il nuovo ordigno, designato Mine Mk 44, era uno sviluppo del precedente Mk 24 FIDO equipaggiato con un sistema di guida acustica passiva.\nLa principale innovazione rispetto al suo predecessore era l'adozione di due distinte batterie che provvedevano all'alimentazione del motore elettrico collegato all'elica. Questo permetteva di utilizzarle in parallelo aumentando cos\u00ec la gittata dell'ordigno in modalit\u00e0 di ricerca per essere commutate in serie, una volta individuato l'obiettivo, al fine di incrementarne la velocit\u00e0 massima.\nEra dotato di un idrofono magnetostrittivo\nImpiego operativo.\nL'Mk 34 entr\u00f2 a far parte della dotazione standard dal 1948, equipaggiando una serie di velivoli ad ala fissa sia a propulsione ad elica, come il Grumman TBM-3 Avenger , che a getto, tra i quali il Grumman S-2 Tracker. Rimase in servizio operativo fino al 1958 quando venne sostituito dal pi\u00f9 moderno Mk 43."}
{"id": "2678109", "revid": "101264960", "url": "https://it.wikipedia.org/wiki?curid=2678109", "title": "Jana Angelakis", "text": "Palmar\u00e8s.\nIn carriera ha conseguito i seguenti risultati:"}
{"id": "2678111", "revid": "1573940", "url": "https://it.wikipedia.org/wiki?curid=2678111", "title": "Shahrest\u0101n di Baghmalek", "text": "Lo shahrest\u0101n di Baghmalek (farsi \u0634\u0647\u0631\u0633\u062a\u0627\u0646 \u0628\u0627\u063a\u200c\u0645\u0644\u06a9) \u00e8 uno dei 26 \"shahrest\u0101n\" del Kh\u016bzest\u0101n, in Iran. Il capoluogo \u00e8 Baghmalek. Lo shahrest\u0101n \u00e8 suddiviso in 3 circoscrizioni (\"bakhsh\"): "}
{"id": "2678113", "revid": "79094", "url": "https://it.wikipedia.org/wiki?curid=2678113", "title": "Intelligent System", "text": ""}
{"id": "2678120", "revid": "1793900", "url": "https://it.wikipedia.org/wiki?curid=2678120", "title": "Daniel Perreault", "text": "Biografia.\nHa partecipato ai Giochi della XXIII Olimpiade di Los Angeles nel 1984.\nPalmar\u00e8s.\nIn carriera ha conseguito i seguenti risultati:"}
{"id": "2678132", "revid": "109139834", "url": "https://it.wikipedia.org/wiki?curid=2678132", "title": "Jean-Marc Chouinard", "text": "Biografia.\nHa partecipato ai Giochi della XXIII Olimpiade di Los Angeles nel 1984, ai Giochi della XXIV Olimpiade di Seul nel 1988, ai Giochi della XXV Olimpiade di Barcellona nel 1992 ed ai Giochi della XXVI Olimpiade di Atlanta nel 1996.\nPalmar\u00e8s.\nIn carriera ha conseguito i seguenti risultati:"}
{"id": "2678133", "revid": "585241", "url": "https://it.wikipedia.org/wiki?curid=2678133", "title": "Shahrest\u0101n di Mahshahr", "text": "Lo shahrest\u0101n di Mahshahr (farsi \u0634\u0647\u0631\u0633\u062a\u0627\u0646 \u0645\u0627\u0647\u0634\u0647\u0631) \u00e8 uno dei 26 \"shahrest\u0101n\" del Kh\u016bzest\u0101n, in Iran. Il capoluogo \u00e8 Mahshahr (Bandar-e-Mahshahr). Lo shahrest\u0101n \u00e8 suddiviso in 2 circoscrizioni (\"bakhsh\"):"}
{"id": "2678140", "revid": "767487", "url": "https://it.wikipedia.org/wiki?curid=2678140", "title": "Ordine di San Filippo del Leone di Limburg", "text": "L'Ordine di San Filippo del Leone di Limburg (in tedesco: \"Orden Sankt Phillipps zum L\u00f6wen\"), era un ordine cavalleresco della Germania preunitaria.\nStoria.\nL'Ordine venne fondato nel 1700 dai conti di Limburg-Stirum, sovrani regnanti sulle diverse contee della Vestfalia. I decorati con questo ordine erano quanti si fossero distinti largamente per granti meriti scientifici, artistici o civili.\nNel 1806 i conti di Limburg Stirum subirono la mediatizzazione dei loro territori anche se l'ordine continu\u00f2 ad essere conferito privatamente.\nInsegne.\nLa \"medaglia\" era composta da una croce maltese smaltata di bianco e pomata d'oro, avente all'incavo di ogni braccio una corona d'alloro d'oro. Su ciascun braccio vi sono inscritte in oro le lettere \"H-S-C-W\". Al centro della croce si trova un medaglione bianco con impresso un leone rampante di nero circondato da un anello nero.\nIl \"nastro\" era bordeaux.\nGradi.\nL'Ordine aveva i seguenti gradi di benemerenza:"}
{"id": "2678141", "revid": "109140712", "url": "https://it.wikipedia.org/wiki?curid=2678141", "title": "Michel Dessureault", "text": "Biografia.\nHa partecipato ai Giochi della XXI Olimpiade di Montr\u00e9al nel 1976, ai Giochi della XXIII Olimpiade di Los Angeles nel 1984 ed ai Giochi della XXIV Olimpiade di Seul nel 1988.\nPalmar\u00e8s.\nIn carriera ha conseguito i seguenti risultati:"}
{"id": "2678142", "revid": "109140806", "url": "https://it.wikipedia.org/wiki?curid=2678142", "title": "Alain C\u00f4t\u00e9", "text": "Biografia.\nHa partecipato ai Giochi della XXIII Olimpiade di Los Angeles nel 1984, ai Giochi della XXIV Olimpiade di Seul nel 1988 ed ai Giochi della XXV Olimpiade di Barcellona nel 1992.\nPalmar\u00e8s.\nIn carriera ha conseguito i seguenti risultati:"}
{"id": "2678144", "revid": "54558", "url": "https://it.wikipedia.org/wiki?curid=2678144", "title": "Diciotto benedizioni", "text": ""}
{"id": "2678146", "revid": "717966", "url": "https://it.wikipedia.org/wiki?curid=2678146", "title": "Tefill\u00e0", "text": ""}
{"id": "2678147", "revid": "767487", "url": "https://it.wikipedia.org/wiki?curid=2678147", "title": "Porci con le ali (film)", "text": "Porci con le ali \u00e8 un film del 1977 diretto da Paolo Pietrangeli, liberamente tratto dall'omonimo romanzo di Marco Lombardo Radice e Lidia Ravera, i quali tuttavia sconfessarono la pellicola.\nPresto sottoposta a sequestro dalla censura per \"oscenit\u00e0\", provvedimento in breve revocato, non ebbe il successo del romanzo \nTrama.\nAnni 1970. Rocco e Antonia, giovanissimi compagni di Liceo, s'incontrano a una manifestazione e s'innamorano. Sono ragazzi con proprie idee politiche di Sinistra, al punto da non sopportare quelle omologhe dei genitori. Reduci da passate esperienze affettive, e sentendosi gi\u00e0 degli adulti\", condividono un'appassionata vita sessuale, quale rifugio dal loro \"tran tran\" quotidiano, dettato dal dovere scolastico e dell'impegno politico. \u00c8 una relazione non duratura, il quale pretesto \u00e8 uno slancio passionale di Rocco. Come se non bastasse, Antonia si \"vendica\" a un \"party\" in casa di Marcello - amico e mentore di Rocco - al quale si offre sotto gli occhi degli altri coetanei, i quali improvvisano un coro politico sulle note di \"Pensiero\" dei Pooh. Rocco assiste impotente e se ne va ripiegando su un amico. Antonia pentita ha un incontro con Lisa. Avviene l'occupazione del liceo, ultimo gesto importante al quale dei giovani possono ambire. L'anno scolastico volge al termine e i due prendono ciascuno la propria strada.\nProduzione.\nL'esordiente Cristiana Mancinelli Scotti, nel ruolo di Antonia, \u00e8 figlia dell'attrice Elsa Martinelli.\nColonna sonora.\nOpera prima del cantautore Paolo Pietrangeli. Musiche di Giovanna Marini."}
{"id": "2678148", "revid": "109140687", "url": "https://it.wikipedia.org/wiki?curid=2678148", "title": "Jacques Cardyn", "text": "Biografia.\nHa partecipato ai Giochi della XXIII Olimpiade di Los Angeles nel 1984.\nPalmar\u00e8s.\nIn carriera ha conseguito i seguenti risultati:"}
{"id": "2678150", "revid": "1310927", "url": "https://it.wikipedia.org/wiki?curid=2678150", "title": "A Profesionalna Futbolna Grupa 2009-2010", "text": "L'edizione 2009-2010 della A Profesionalna Futbolna Grupa \u00e8 iniziata il 7 agosto 2009.\nLa squadra campione in carica \u00e8 il Levski Sofia."}
{"id": "2678156", "revid": "585241", "url": "https://it.wikipedia.org/wiki?curid=2678156", "title": "Shahrest\u0101n di Behbahan", "text": "Lo shahrest\u0101n di Behbahan (farsi \u0634\u0647\u0631\u0633\u062a\u0627\u0646 \u0628\u0647\u0628\u0647\u0627\u0646) \u00e8 uno dei 23 \"shahrest\u0101n\" del Kh\u016bzest\u0101n, in Iran. Il capoluogo \u00e8 Behbahan. Lo shahrest\u0101n \u00e8 suddiviso in 4 circoscrizioni (\"bakhsh\"):"}
{"id": "2678157", "revid": "28217464", "url": "https://it.wikipedia.org/wiki?curid=2678157", "title": "Prestiti linguistici", "text": ""}
{"id": "2678163", "revid": "228587", "url": "https://it.wikipedia.org/wiki?curid=2678163", "title": "Sentinelle della Magia", "text": "Le Sentinelle della Magia sono un gruppo immaginario di eroi potenziati magicamente pubblicati dalla DC Comics. Comparvero per la prima volta in \"Day of Judgment\" n. 1 (novembre 1999), e furono creati da Geoff Johns e Matthew Dow Smith.\nStoria.\nLa squadra rimase insieme dopo la prima comparsa, al fine di salvaguardare la realt\u00e0 dalle minacce super naturali. Questo includeva il controllare costantemente l'unica arma che poteva fermare Lo Spettro, la Lancia del Destino.\nShadowpact.\nNella miniserie di \"Crisi infinita\", \"Day of Vengeance\", sei magici eroi della DC, che includevano Blue Devil, Enchantress, e Ragman, unirono le forze contro Lo Spettro. Tuttavia, questo gruppo fu chiamato Shadowpact.\nMembri.\nI nomi in lista sono quelli utilizzati mentre i personaggi erano associati alle Sentinelle della Magia.\n\"Prima Comparsa\" \u00e8 il luogo in cui il personaggio comparve come membro del gruppo. Non \u00e8 necessariamente la prima comparsa stampata del personaggio, n\u00e9 la storia descrisse il come il personaggio si un\u00ec alla squadra.\nTutte le informazioni sono elencate in ordine di pubblicazione e poi in ordine alfabetico."}
{"id": "2678164", "revid": "767487", "url": "https://it.wikipedia.org/wiki?curid=2678164", "title": "Bianco e nero (film 1975)", "text": "Bianco e nero \u00e8 un film del 1975 diretto da Paolo Pietrangeli."}
{"id": "2678165", "revid": "7336", "url": "https://it.wikipedia.org/wiki?curid=2678165", "title": "Canadian Brass Quintet", "text": ""}
{"id": "2678166", "revid": "7336", "url": "https://it.wikipedia.org/wiki?curid=2678166", "title": "Quintetto d'ottoni", "text": ""}
{"id": "2678170", "revid": "110157", "url": "https://it.wikipedia.org/wiki?curid=2678170", "title": "Aguada (Colombia)", "text": "Aguada \u00e8 un comune della Colombia facente parte del dipartimento di Santander.\nL'abitato venne fondato da Manuel Nicol\u00e1s Roel y Velasco nel 1766."}
{"id": "2678174", "revid": "110157", "url": "https://it.wikipedia.org/wiki?curid=2678174", "title": "Albania (Santander)", "text": "Albania \u00e8 un comune della Colombia facente parte del dipartimento di Santander.\nIl comune venne istituito il 12 luglio 1904."}
{"id": "2678177", "revid": "110157", "url": "https://it.wikipedia.org/wiki?curid=2678177", "title": "Aratoca", "text": "Aratoca \u00e8 un comune della Colombia facente parte del dipartimento di Santander.\nL'abitato venne fondato da Domingo de Rojas, Francisco Espinosa, Antonio Solano e Antonio Fl\u00f3rez nel 1750, mentre l'istituzione del comune \u00e8 del 5 agosto 1975."}
{"id": "2678178", "revid": "1482985", "url": "https://it.wikipedia.org/wiki?curid=2678178", "title": "Samak Sundaravej", "text": "Membro del Partito Democratico dal 1968 al 1976 ha ricoperto a partire dagli anni settanta incarichi governativi quali Ministro dell'Interno e Ministro dei Trasporti; \u00e8 stato inoltre governatore di Bangkok.\nNel 2007 ader\u00ec al Partito del Potere Popolare, formazione di ispirazione populista fondato da ex-componenti del disciolto partito Thai Rak Thai del deposto ex-primo ministro Thaksin Shinawatra. Assunta la guida della formazione politica, si aggiudic\u00f2 le elezioni generali del dicembre 2007.\nEletto Primo Ministro dal Parlamento il 28 gennaio 2008, venne foretemente criticato per aver incorporato nel proprio governo elementi vicini all'ex-premier Shinawatra. Fu deposto nel settembre 2008 dal Tribunale Costituzionale per la partecipazione dietro compenso ad un programma televisivo di cucina, in violazione della Costituzione che proibisce al Primo Ministro l'esercizio di attivit\u00e0 private. Sempre a settembre 2008, \u00e8 stato condannato a due anni di carcere per diffamazione.\n\u00c8 deceduto nel 2009 a 74 anni per un tumore al fegato"}
{"id": "2678183", "revid": "114219987", "url": "https://it.wikipedia.org/wiki?curid=2678183", "title": "Barbosa (Santander)", "text": "Barbosa \u00e8 un comune della Colombia facente parte del dipartimento di Santander.\nL'abitato venne fondato da Martin Galeano nel 1539, mentre l'istituzione del comune \u00e8 del 21 giugno 1940."}
{"id": "2678189", "revid": "198277", "url": "https://it.wikipedia.org/wiki?curid=2678189", "title": "Yuppies, i giovani di successo", "text": ""}
{"id": "2678190", "revid": "124550974", "url": "https://it.wikipedia.org/wiki?curid=2678190", "title": "Tubaria furfuracea", "text": "\"Tubaria furfuracea\" (Pers.) Gillet, \"Hym\u00e9nomyc\u00e8tes\" (Alen\u00e7on): 537 (1876) \u00e8 un fungo basidiomicete di piccola taglia.\nDescrizione della specie.\nCappello.\nFino a 4 cm di diametro, da convesso a quasi spianato con depressione centrale, colore bruno aranciato, cannella.\nLamelle.\nFitte, adante o subdecorrenti, color cannella.\nGambo.\nAlto 2-5cm, 2-4 mm di diametro, cilindrico, a volte curvo, cavo, concolore al cappello, ricoperto alla base da filamenti miceliari bianchi.\nCarne.\nDi colore ocra, sottile e fragile.\nHabitat.\nFungo saprofita, cresce sul terreno fra i resti legnosi in autunno-inverno.\nCommestibilit\u00e0.\nSenza valore\nPrincipi attivi.\nPolisaccaridi estratti dal micelio di \"T. furfuracea\" e somministrati in cavie hanno presentato un'azione antitumorale inibendo la crescita di sarcoma 180 e del cancro di Ehrlich rispettivamente dell'80% e del 90% (Ohtsuka et al., 1973)."}
{"id": "2678193", "revid": "110157", "url": "https://it.wikipedia.org/wiki?curid=2678193", "title": "Barichara", "text": "Barichara \u00e8 un comune della Colombia facente parte del dipartimento di Santander.\nL'abitato venne fondato da Francisco Pradilla y Ayerbe nel 1705."}
{"id": "2678196", "revid": "422900", "url": "https://it.wikipedia.org/wiki?curid=2678196", "title": "Dou niu yao bu yao", "text": "Dou niu yao bu yao (caratteri cinesi: \u9b25\u725b \u00b7 \u8981\u4e0d\u8981?; titolo internazionale: Bull Fighting), \u00e8 una serie televisiva taiwanese con protagonisti Mike He, Hebe Tien delle S.H.E e Lee Wei. La serie \u00e8 stata trasmessa sui canali televisivi TTV e SETTV da novembre 2007 a marzo 2008.\nTrama.\nLa storia inizia con una partita di basket tre contro tre, giocata tra due scuole rivali. La partita \u00e8 un evento annuale, il cui premio \u00e8 il controllo del campo di basket della tredicesima strada per tutto l'anno a seguire. Con sorpresa del pubblico, la squadra che \u00e8 stata campione per nove anni di fila, TRIO, perde e si scopre che la colpa della sconfitta \u00e8 di una ragazza che si chiama Yi Sheng Xue. La partita annuale, ora, ha un nuovo scopo.\nYi Sheng Xue \u00e8 la figlia di un famoso maestro d'arti marziali, Yi Chuan Wu, mentre Shen Ruo He \u00e8 un ragazzo di buona famiglia, erede dell'azienda famigliare. Jin Zi Cong \u00e8 il giovane capo delle guardie del corpo responsabili della protezione di Yi Sheng Xue. Sia Ruo He che Zi Cong iniziano ad avvicinarsi sentimentalmente a Sheng Xue, e la storia della serie si rivela lentamente come un loro triangolo amoroso."}
{"id": "2678199", "revid": "1428919", "url": "https://it.wikipedia.org/wiki?curid=2678199", "title": "Barrancabermeja", "text": "Barrancabermeja \u00e8 una citt\u00e0 della Colombia, situata nel dipartimento di Santander. \u00c8 sede della pi\u00f9 grande raffineria di petrolio del paese.\nSi trova a 101\u00a0km a ovest di Bucaramanga, sulle rive del fiume Magdalena nella regione del Magdalena Medio, che \u00e8 il comune pi\u00f9 esteso e il secondo in tutto il dipartimento.\nEconomia.\nNella raffineria di Barrancabermeja si trova il pi\u00f9 grande impianto della Colombia, che appartiene alla compagnia statale Ecopetrol. Gran parte dell'economia della citt\u00e0 ruota attorno l'industria petrolchimica, che ha sede in questa regione.\nIl Complesso Industriale Ecopetrol SA raffina circa 252.000 barili al giorno, pi\u00f9 dell'85% del consumo di prodotti petroliferi e il 90% di prodotti petrolchimici richiesti dal paese. Queste strutture occupano 206 ettari, dove sorgono pi\u00f9 di 50 impianti di trasformazione e servizi industriali ed \u00e8 autosufficiente sotto forma di vapore, energia elettrica, acqua industriale. Grazie a tutto ci\u00f2 questo complesso \u00e8 riconosciuto tra i pi\u00f9 antichi e pi\u00f9 grandi in America Latina.\nTra le altre attivit\u00e0 economiche nella regione, hanno rilievo le operazioni portuali, petrolchimiche e i servizi logistici per trasporti, allevamento, pesca, agricoltura e commercio."}
{"id": "2678203", "revid": "118834", "url": "https://it.wikipedia.org/wiki?curid=2678203", "title": "Gelosi", "text": ""}
{"id": "2678207", "revid": "1534511", "url": "https://it.wikipedia.org/wiki?curid=2678207", "title": "Ossopnictide", "text": "In chimica un'ossopnictide \u00e8 un composto che include ossigeno e uno pnicogeno (un elemento del gruppo 15 della tavola periodica degli elementi), oltre ad uno o pi\u00f9 elementi chimici appartenenti ai metalli di transizione o alle terre rare ed ai metalli alcalini o metalli alcalino terrosi. Sono composti artificiali ottenuti in laboratorio e studiati a partire dal 1995.\nL'interesse per questi composti \u00e8 specialmente legato alle propriet\u00e0 di superconduzione che alcuni mostrerebbero (LaOFeP e LaOFeAs fra i primi scoperti). Dalle ossopnictidi si riuscirebbe, attraverso la sostituzione dell'ossido con fluoro, a raggiungere materiali dalle migliori propriet\u00e0.\nLe ossopnictidi sono state brevettate come semiconduttori magnetici.\nFormule e Struttura.\nLe ossopnictidi sono costituite da strati. All'interno degli strati sono perlopi\u00f9 presenti strutture tetragonali, esagonali, occasionalmente monocline. La formula con cui generalmente si indicano sono\n ATPnO (A=primo metallo) (T=secondo metallo se presente) (Pn=fosforo, arsenico, antimonio, bismuto)\nAlcune ossopnictidi\nSuperconduttivit\u00e0.\nLa prima ossopnictide di ferro superconduttore \u00e8 stata scoperta nel 2006 Un drastico aumento della superconducibilit\u00e0 fu riscontrato con la sostituzione dell'elemento fosforo con l'arsenico e la scoperta si aggancia a studi simili fatti su cuprati superconduttori scoperti nel 1986.\nNel 2008 sono stati scoperti superconduttori ad alte temperature (sopra i 55 K) di composizione ReOTmPn dove Re \u00e8 una terra rara, Tm \u00e8 un metallo di transizione e Pn \u00e8 un pnictogeno.\nTest magnetici a campi superiori ai 45 T (tesla) suggerirebbero che il campo critico di composti come LaFeAsO0.89F0.11 potrebbe essere intorno ai 64 T. Un materiale differente basato sull'elemento lantanio e testato a 6 K predirrebbe un campo critico a 122 T (La0.8K0.2FeAsO0.8F0.2.).\nA causa della fragilit\u00e0 delle ossopnictidi, i test sono stati eseguiti usando il composto in forma polvere all'interno di tubi. Sembra anche appurato che in realt\u00e0 la superconduzione nelle ossopnictidi risieda nello strato del metallo di transizione (quale ad esempio ferro). Esistono materiali superconduttori sia senza ossigeno che senza elemento pnicogeno."}
{"id": "2678208", "revid": "1543377", "url": "https://it.wikipedia.org/wiki?curid=2678208", "title": "IRL 2010", "text": "La stagione 2010 della Izod IndyCar Series \u00e8 stata la quindicesima nella storia della IndyCar Series. \u00c8 stata la prima di sei stagioni che ha visto come title sponsor il marchio di abbigliamento Izod, come prevedeva l'accordo annunciato il 5 novembre 2009. Il calendario prevedeva una nuova gara di apertura in Brasile su un circuito cittadino nella citt\u00e0 di San Paolo, e il nuovo Alabama Grand Prix al Barber Motorsports Park. Rispetto al calendario 2009 non erano presenti gli ovali di Richmond e Milwaukee, con quest'ultimo che potrebbe tornare nel 2011 se saranno risolti i problemi finanziari dello storico ovale del Wisconsin.\nNovit\u00e0 per la stagione 2010.\nTeam e piloti.\nPenske Racing/Team Penske: Il 19 novembre 2009, Roger Penske ha annunciato che Will Power correr\u00e0 tutta la stagione 2009 con il team. Il pilota australiano guider\u00e0 la vettura numero 12 coi colori della Verizon Wireless ed affiancher\u00e0 H\u00e9lio Castroneves e Ryan Briscoe. Le vetture n.3 e n.6 non correranno pi\u00f9 con i tradizionali colori bianco-rosso dello sponsor Marlboro a causa delle leggi che vietano l'esibizione di marchi riconducibili al tabacco.\nTarget Chip Ganassi Racing: entrambi i piloti sono stati confermati ed hanno firmato contratti pluriennali. Il team potrebbe inoltre schierare una terza vettura per il pilota venezuelano EJ Viso.\nAndretti Autosport: ad agosto il team Andretti Green Racing ha annunciato un riassetto societario dopo il divorzio tra Michael Andretti e i soci Kim Green e Kevin Savoree. Il 25 novembre 2009 \u00e8 stata annunciata la nascita dell'Andretti Autosport, con Michael Andretti quale unico proprietario. Tony Kanaan ha un contratto pluriennale. Marco Andretti \u00e8 confermato e la sponsorizzazione della sua vettura rester\u00e0 pressoch\u00e9 identica a quella della scorsa stagione. Danica Patrick \u00e8 stata per mesi al centro di indiscrezioni circa un suo possibile passaggio in NASCAR, full-time o part-time. Durante il weekend di gara di Motegi \u00e8 arrivato un primo annuncio, non ancora ufficiale, riguardo al rinnovo contrattuale con l'Andretti Autosport. Il 30 novembre 2009, durante il programma della ABC \"Good Morning America\", Danica Patrick e Michael Andretti hanno annunciato ufficialmente la firma di un contratto triennale, oltre a svelare la nuova livrea nero-verde della vettura. Nonostante la Patrick abbia pi\u00f9 volte sottolineato come la IndyCar rimanga la sua priorit\u00e0, il 10 dicembre 2009 \u00e8 stato ufficializzato il suo programma part-time nella NASCAR Nationwide Series alla guida della Chevrolet del JR Motorsports (di propriet\u00e0 di Rick Hendrick e Dale Earnhardt jr). Sulla quarta vettura dell'Andretti Autosport salir\u00e0 Ryan Hunter-Reay. Il team schierer\u00e0 inoltre una quinta vettura in partnership con il Richard Petty Motorsports per John Andretti in Kansas e ad Indianapolis, ed ha firmato il campione 2009 della A1GP Adam Carroll per correre un programma limitato di gare .\nLuczo Dragon Racing/De Ferran Motorsports: ad agosto 2009, Gil de Ferran ha annunciato che nel 2010 il suo team (che gi\u00e0 partecipa alla American Le Mans Series) parteciper\u00e0 all'IndyCar Series con una o due vetture. Il team ha acquistato parte del materiale, tra cui quattro telai, appartenuti al Roth Racing (che ha chiuso le operazioni a fine 2008). L'entrata in Indycar potrebbe essere effettuata in partnership con il Vision Racing. Le trattative maggiori sono state con l'ex pilota di Formula 1 Takuma Sat\u014d. Il 16 febbraio 2010, Gil de Ferran, Steve Luczo e Jay Penske hanno annunciato che i due team si fondono in un team unico. Il pilota sar\u00e0 Raphael Matos, che aveva un contratto pluriennale con il team Luczo Dragon. Il team potrebbe schierare una seconda vettura.\nPanther Racing: nonostante Dan Wheldon avesse cercato una nuova sistemazione (pi\u00f9 competitiva), si \u00e8 giunti ad un rinnovo dell'accordo tra le due parti.\nA.J.Foyt Enterprises: il brasiliano V\u00edtor Meira ha un contratto fino alla fine del 2010. Il pilota brasiliano \u00e8 tornato in pista nei test svolti ad Indianapolis a fine settembre, quattro mesi dopo l'infortunio subito alla 500 Miglia di Indianapolis del 2009.\nKV Racing Technology: il primo pilota ufficializzato per il 2010 \u00e8 il giapponese Takuma Sat\u014d e la sua vettura sar\u00e0 schierata dalla seconda gara in partnership con la Lotus, utilizzando la classica livrea verde e gialla del team di origini inglesi. Dopo il test a Sebring del 15 febbraio con EJ Viso, il 22 febbraio \u00e8 stato confermato ufficialmente l'ingaggio del pilota venezuelano e la possibilit\u00e0 di schierare una terza vettura in alcune gare per Paul Tracy e James Rossiter. Mario Moraes trova in extremis l'accordo con il team, pochi giorni prima del via della stagione.\nDale Coyne Racing: il team ha pianificato l'iscrizione di una seconda vettura, che ha corso coi colori degli Boy Scouts of America (BSA). Se in un primo momento Coyne confermava in una intervista che i due piloti sarebbero dovuti essere Graham Rahal e il vincitore del campionato 2009 della Firestone Indy Lights J.R.Hildebrand, dopo il rifiuto da parte di Graham Rahal di un contratto di due anni, viene ingaggiata la venezuelana Milka Duno e nella prova inaugurale di San Paolo, sulla seconda vettura corre il britannico Alex Lloyd.\nVision Racing: Nonostante il team stesse lavorando per schierare una vettura per Ed Carpenter, che in alcune gare su circuiti stradali sarebbe potuto essere sostituito dal pilota neozelandese James Davison, che guida per il team nella Firestone Indy Lights, il 29 gennaio 2010 Tony George ha annunciato la \"sospensione delle operazioni\" a causa della mancanza di sponsor. Il team sar\u00e0 presente alla 500 Miglia di Indianapolis con una vettura schierata in partnership con il Panther Racing per Ed Carpenter.\nDreyer&amp;Reinbold Racing: il team \u00e8 al lavoro per confermare le due vetture schierate nel 2009. Dopo aver organizzato un test con il pilota venezuelano EJ Viso per il 9 dicembre sul circuito di Sebring, Il 2 febbraio 2010 viene ufficializzato che i due piloti saranno i britannici Justin Wilson e Mike Conway. La brasiliana Ana Beatriz corre con la terza vettura del team a San Paolo e Indianapolis . Per Indianapolis il team iscrive una quarta vettura per Tomas Scheckter.\nHVM Racing: Robert Doornbos ha il contratto per tutto il 2010. Il team ha intenzione di schierare una seconda vettura, ma non per il pilota 2009 EJ Viso. A Sebring ha effettuato un test la ventunenne svizzera Simona de Silvestro, proveniente dall'Atlantic Seriesh. Problemi di sponsorizzazione hanno messo fuori gioco Doornbos, mentre la De Silvestro ha girato nei test collettivi e si \u00e8 assicurata un posto per l'intera stagione.\nFAZZT Race Team: il pilota canadese Alex Tagliani ha deciso di fondare un proprio team, che correr\u00e0 tutta la stagione 2010. Il team ha poi firmato il brasiliano Bruno Junqueira per la 500 Miglia di Indianapolis.\nNewman Haas Racing: Graham Rahal non ha ricevuto una offerta di rinnovo ed \u00e8 in trattativa con altri team, tra cui il De Ferran Motorsports. I due piloti dovrebbero essere Alex Lloyd e Hideki Mutoh. Il 21 febbraio, Hideki Mutoh ha confermato che correr\u00e0 la stagione 2010 col team, che potrebbe schierare solo una vettura. A campionato cominciato, arriva la separazione da Mike Lanigan e il ritorno alla denominazione Newman Haas Racing.\nConquest Racing: il team ha lavorato per definire il programma 2010, il numero di gare da disputare e con quale pilota, dopo la separazione dal francese Nelson Philippe. Il team sarebbe in trattativa con Bruno Junqueira e con l'ex pilota Champ Car Jan Heylen. Secondo i media brasiliani, il team ha schierato una vettura per Tomas Scheckter, e ha schierato una seconda per Nelson Merlo o Mario Moraes almeno nella prova d'apertura della stagione a San Paolo. Alla vigilia dei test collettivi, il team ha annunciato il ritorno nella serie a tempo pieno quest'anno con Mario Romancini alla guida. Dalla terza gara della stagione il team schierer\u00e0 una seconda vettura per il belga Bertrand Baguette, campione 2009 della Formula Renault 3.5 Series.\nSarah Fisher Racing: per la stagione 2010 Sarah Fisher ha deciso di raddoppiare il suo impegno e schierare in alcune gare una seconda vettura per il pilota inglese Jay Howard. Howard, oltre che ad Indianapolis, correr\u00e0 in Texas, Mid-Ohio e a Chicago. Il programma della Fisher sar\u00e0 una mix di ovali, stradali e circuiti cittadini. Con il team correr\u00e0 Graham Rahal nelle gare di St.Petersburg, Barber e Long Beach .\nCURB/Agajanian/3G Racing: il team 3G ha definito i programmi 2010. Il team potrebbe schierare per tutta la stagione Richard Antinucci o schierare in alcune prove Stanton Barrett, co-proprietario del team.\nNewman Wachs Racing: il team, campione 2009 della Atlantic Series, potrebbe approdare nel 2010 in Indycar insieme al suo pilota John Edwards. Il team potrebbe associarsi ad un team gi\u00e0 esistente, o il Newman Haas Lanigan Racing o il Rahal Letterman Racing.\nRahal Letterman Racing: Bobby Rahal \u00e8 stato alla ricerca della sponsorizzazione per tornare a correre l'intera stagione.\nBryan Herta Autosport: il proprietario del team, Bryan Herta, ha annunciato che oltre al programma nella Firestone Indy Lights c'\u00e8 l'intenzione di iscrivere una vettura anche alla 500 Miglia di Indianapolis. Il pilota sar\u00e0 il diciannovenne colombiano Sebastian Saavedra.\nSam Schmidt Motorsports: come lo scorso anno, il team ha schierato una vettura per la 500 Miglia di Indianapolis in partnership con il Target Chip Ganassi Racing. A guidare la vettura sar\u00e0 il pilota statunitense Townsend Bell.\nDavey Hamilton Racing: Davey Hamilton ha corso 3 gare nel 2010, con lo sponsor Hewlett Packard: Indianapolis, Texas, e un'altra gara ancora da definire. Il programma sar\u00e0 realizzato in collaborazione con il Luczo Dragon Racing.\nRobby Gordon Motorsports:Robby Gordon, alle prese ancora con la ricerca di uno sponsor per il programma NASCAR, ha dichiarato sul suo website personale che vorrebbe tornare ad Indianapolis per correre la 500 Miglia.\nCalendario 2010.\nIl calendario finale 2010 \u00e8 stato annunciato ufficialmente il 31 luglio 2010, e revisionato il 26 agosto 2010. La gara d'apertura si \u00e8 tenuta a San Paolo, inoltre \u00e8 stato inserito un nuovo Gran Premio di Alabama al Barber Motorsports Park, mentre sono stati esclusi dal calendario il Gran Premio di Milwaukee e quello di Richmond. Tutte le gare sono state trasmesse negli Stati Uniti su ABC o su Versus in HD.\nRisultati.\nS\u00e3o Paulo Indy 300:\nHonda Grand Prix of St.Petersburg:\nIndy Grand Prix of Alabama:\nToyota Grand Prix of Long Beach:\nRoad Runner Turbo Indy 300:"}
{"id": "2678209", "revid": "114220027", "url": "https://it.wikipedia.org/wiki?curid=2678209", "title": "Betulia (Santander)", "text": "Betulia \u00e8 un comune della Colombia facente parte del dipartimento di Santander.\nL'abitato venne fondato dal sacerdote Pedro Guar\u00edn nel 1844."}
{"id": "2678212", "revid": "110157", "url": "https://it.wikipedia.org/wiki?curid=2678212", "title": "Bol\u00edvar (Santander)", "text": "Bol\u00edvar \u00e8 un comune della Colombia facente parte del dipartimento di Santander.\nL'abitato venne fondato da Pedro Antonio Casta\u00f1eda e Ram\u00f3n Palomino nel 1844, mentre l'istituzione del comune \u00e8 del 1887."}
{"id": "2678213", "revid": "599013", "url": "https://it.wikipedia.org/wiki?curid=2678213", "title": "Martin Kamburov", "text": "\u00c8 il primatista di reti nella massima divisione bulgara.\nCarriera.\nClub.\nInizia la carriera nel , con cui esordisce nella stagione 1998-1999 e realizza, diciottenne, il suo primo gol, nella partita di massima divisione bulgara persa per 3-1 contro il , il 6 marzo 1999. Passato al nel 2000, l'anno dopo gioca nello , squadra della sua citt\u00e0 natale, e nel 2001 torna al Botev. Nell'estate del 2001 si trasferisce allo e nel 2002 torna al Lokomotiv Plovdiv, di cui veste la maglia per i quattro anni seguenti, vincendo il campionato nel 2003-2004 e ottiene il terzo posto nel 2004-2005; in entrambe le annate \u00e8 capocannoniere della massima serie bulgara, rispettivamente con 26 reti e 27 reti, per un totale di 53 gol in 58 presenze in campionato. \nNel 2006 passa ai sauditi dell' in cambio di 2 milioni di euro. Ritornato al Lokomotiv Plovdiv dopo qualche mese, nel 2007 si accasa ai greci dell', che ne rilevano le prestazioni per 400 000 euro. Nel 2008 torna in patria, al , in cambio di 250 000 euro. Segna 17 gol in 15 presenze di campionato alla prima stagione e firma 16 marcature in 29 giornate del torneo bulgaro nella seconda, durante la quale si afferma ancora come capocannoniere del campionato (terza volta in cinque anni). \nNel 2010 si sposta in Cina, al , per mezzo milione di euro. Nel 2012 fa ritorno in patria, al , con cui disputa una 11 partite realizzando un gol. Tornato al Lokomotiv Plovdiv a titolo gratuito nel 2013, vi rimane per una stagione e realizza 20 gol (una tripletta, quattro doppiette e il gol su calcio di rigore che consente al suo club di battere il CSKA Sofia per 2-0), riuscendo a vincere per la quarta volta il titolo di miglior marcatore del torneo bulgaro. Nel 2014 il CSKA Sofia decide di acquistare nuovamente Kamburov ma, dopo averlo utilizzato per un paio di incontri in Europa League (i bulgari sono eliminati dalla competizione dallo , a causa della regola dei gol fuori casa), l'attaccante rescinde il contratto con la societ\u00e0 e fa ritorno al Lokomotiv Plovdiv, per la quarta volta nella propria carriera. Vi rimane per un triennio, segnando 47 gol in campionato; si laurea capocannoniere del campionato bulgaro nel 2015-2016. Nel 2017 \u00e8 in forza al , dove resta per tre anni, segnando 48 gol in massima serie e vincendo ancora il titolo di capocannoniere del campionato nel 2019-2020. \nNel 2020 si accasa al , con cui segna 9 reti in una stagione. Nel 2021 torna al Beroe, con cui il 13 settembre 2021 batte il primato di gol nel massimo campionato bulgaro, in precedenza appartenuto a Pet\u0103r \u017dekov, realizzando il 254\u00b0 gol in campionato in occasione di Beroe- (1-0)."}
{"id": "2678214", "revid": "28218574", "url": "https://it.wikipedia.org/wiki?curid=2678214", "title": "I labirinti della memoria", "text": ""}
{"id": "2678217", "revid": "1904508", "url": "https://it.wikipedia.org/wiki?curid=2678217", "title": "William Cavendish (cortigiano)", "text": "Biografia.\nWilliam Cavendish si fece notare come membro della commissione istituita da Thomas Cromwell (\"visitors of the monasteries\") nell'ambito della dissoluzione dei monasteri voluta da re Enrico VIII Tudor quando decise di annettere alla Corona tutti i beni temporali della Chiesa cattolica. In seguito entr\u00f2 a far parte del governo nell'ambito dell'Exchequer, organo amministrativo che si occupava di finanza. Grazie a questi incarichi aument\u00f2 enormemente il suo patrimonio tanto che venne accusato di avere approfittato della sua posizione durante la confisca dei beni ecclesiastici.\nLe sue due prime moglie morirono entrambe, lasciandogli solamente due figlie femmine. Cos\u00ec, nel 1547 spos\u00f2 Bess di Hardwick. Cavendish vendette i suoi possedimenti nel Suffolk e si trasfer\u00ec nel Derbyshire, regione natale della moglie. Nel 1552 Sir William diede inizio alla costruzione di Chatsworth House.\nNei dieci anni del loro matrimonio William e Bess ebbero otto figli di cui sono due raggiunsero la maggiore et\u00e0. Alcuni dei discendenti di William Cavendish furono duchi di Devonshire, altri duchi di Newcastle. Una nipote di sir William, Arbella Stuart, fu candidata al trono d'Inghilterra nel 1603."}
{"id": "2678223", "revid": "585241", "url": "https://it.wikipedia.org/wiki?curid=2678223", "title": "Shahrest\u0101n di Dasht-e-Azadegan", "text": "Lo shahrest\u0101n di Dasht-e-Azadegan (farsi \u0634\u0647\u0631\u0633\u062a\u0627\u0646 \u062f\u0634\u062a \u0622\u0632\u0627\u062f\u06af\u0627\u0646) \u00e8 uno dei 26 \"shahrest\u0101n\" del Kh\u016bzest\u0101n, in Iran. Il capoluogo \u00e8 Susangerd. Lo shahrest\u0101n \u00e8 suddiviso in tre circoscrizioni (\"bakhsh\"):"}
{"id": "2678231", "revid": "158286", "url": "https://it.wikipedia.org/wiki?curid=2678231", "title": "Prima comunicazione", "text": ""}
{"id": "2678234", "revid": "110157", "url": "https://it.wikipedia.org/wiki?curid=2678234", "title": "Cabrera (Santander)", "text": "Cabrera \u00e8 un comune della Colombia facente parte del dipartimento di Santander.\nL'abitato venne fondato da un gruppo di coloni nel 1808."}
{"id": "2678235", "revid": "1305772", "url": "https://it.wikipedia.org/wiki?curid=2678235", "title": "Icario", "text": ""}
{"id": "2678236", "revid": "767487", "url": "https://it.wikipedia.org/wiki?curid=2678236", "title": "Un altro mondo \u00e8 possibile", "text": "Un altro mondo \u00e8 possibile \u00e8 un documentario collettivo del 2001.\nIl film descrive le giornate della preparazione e della contestazione al G8 di Genova."}
{"id": "2678237", "revid": "438678", "url": "https://it.wikipedia.org/wiki?curid=2678237", "title": "World Championship Tennis 1976", "text": "Il World Championship Tennis 1976 \u00e8 stata una serie di tornei di tennis, rivale del Commercial Union Assurance Grand Prix 1976. \u00c8 stato organizzata dalla World Championship Tennis (WCT).\nIl tour prevedeva 25 tornei che culminavano con le Finals di singolare a Dallas e di doppio a Kansas City a maggio. Vi hanno partecipato 54 giocatori, 30 in meno dei precedenti 3 anni e non era diviso in gironi ma tutti avevano la possibilit\u00e0 di disputare ogni evento. Lo U.S. Pro Indoor \u00e8 il solo evento dove tutti i 54 tennisti hanno partecipato insieme, invece gli altri eventi avevano tutti tabelloni da 16 giocatori. Il montepremi totale messo a disposizione \u00e8 stato di \u00a0$ di cui \u00a0$ destinati alla WCT Challenge Cup un evento speciale giocato a febbraio e maggio nelle Hawaii.\nCalendario.\nGiugno.\n\"Nessun evento\"\nLuglio.\n\"Nessun evento\"\nAgosto.\n\"Nessun evento\"\nSettembre.\n\"Nessun evento\"\nOttobre.\n\"Nessun evento\"\nNovembre.\n\"Nessun evento\"\nDicembre.\n\"Nessun evento\""}
{"id": "2678238", "revid": "110157", "url": "https://it.wikipedia.org/wiki?curid=2678238", "title": "California (Colombia)", "text": "California \u00e8 un comune della Colombia facente parte del dipartimento di Santander.\nIl centro abitato venne fondato nel 1820."}
{"id": "2678239", "revid": "123586904", "url": "https://it.wikipedia.org/wiki?curid=2678239", "title": "Elettrio Corda", "text": "A Elettrio Corda \u00e8 stata dedicata una via a Nuoro, che passa per il lato sud del Municipio."}
{"id": "2678244", "revid": "1543377", "url": "https://it.wikipedia.org/wiki?curid=2678244", "title": "Capitanejo", "text": "Capitanejo \u00e8 un comune della Colombia facente parte del dipartimento di Santander.\nL'abitato venne fondato da Bartolom\u00e9 de Aguilar nel 1628."}
{"id": "2678246", "revid": "110157", "url": "https://it.wikipedia.org/wiki?curid=2678246", "title": "Carcas\u00ed", "text": "Carcas\u00ed \u00e8 un comune della Colombia facente parte del dipartimento di Santander.\nL'abitato venne fondato da Jos\u00e9 Lorenzo de Rojas Camacho nel 1770."}
{"id": "2678247", "revid": "1543377", "url": "https://it.wikipedia.org/wiki?curid=2678247", "title": "Gir\u00f3n", "text": "Gir\u00f3n \u00e8 un comune della Colombia facente parte del dipartimento di Santander.\nL'abitato venne fondato da Francisco Mantilla de los Rios nel 1631."}
{"id": "2678249", "revid": "287204", "url": "https://it.wikipedia.org/wiki?curid=2678249", "title": "Matsouki", "text": "Matsouki () \u00e8 una ex comunit\u00e0 della Grecia nella periferia dell'Epiro (unit\u00e0 periferica di Giannina) con 543 abitanti secondo i dati del censimento 2001.\n\u00c8 stata soppressa a seguito della riforma amministrativa, detta Programma Callicrate, in vigore dal gennaio 2011 ed \u00e8 ora compresa nel comune di Voreia Tzoumerka."}
{"id": "2678250", "revid": "1543377", "url": "https://it.wikipedia.org/wiki?curid=2678250", "title": "Floridablanca (Colombia)", "text": "Floridablanca \u00e8 un comune della Colombia facente parte del dipartimento di Santander.\nL'abitato venne fondato da Juan Velasco nel 1596."}
{"id": "2678251", "revid": "110157", "url": "https://it.wikipedia.org/wiki?curid=2678251", "title": "Cepit\u00e1", "text": "Cepit\u00e1 \u00e8 un comune della Colombia facente parte del dipartimento di Santander.\nL'abitato venne fondato da Antonio Ort\u00edz, Juan Manosalva e Jos\u00e9 Pages nel 1751."}
{"id": "2678252", "revid": "1543377", "url": "https://it.wikipedia.org/wiki?curid=2678252", "title": "Cerrito (Colombia)", "text": "Cerrito \u00e8 un comune della Colombia facente parte del dipartimento di Santander.\nL'abitato venne fondato da Vicente Javier nel 1775."}
{"id": "2678253", "revid": "729019", "url": "https://it.wikipedia.org/wiki?curid=2678253", "title": "Espardell", "text": "Espardell (S'Espardell in ibizenco) \u00e8 un'isola minore appartenente all'arcipelago baleare, in Spagna.\nGeografia.\nSi trova a nord di Formentera e 4\u00a0km a est dell'isola di Espalmador. Appartiene al municipio di Formentera e al Parque Natural de ses Salines. A sud dell'isola si trova l'isolotto di Espardell\u00f3, geograficamente parte di Espardell.\nLe dimensioni sono piuttosto ridotte, da nord a sud 1570 m e 0,6 km\u00b2 di superficie. La costa \u00e8 frastagliata, ad eccezione di una piccola spiaggia a est (Mollet). Nella punta settentrionale (Tramuntana) si trova il faro di Espardell, di 53\u00a0m di altezza. Sulla costa occidentale si trovano i resti di un'antica torre di difesa araba."}
{"id": "2678257", "revid": "729019", "url": "https://it.wikipedia.org/wiki?curid=2678257", "title": "Stazione di San Donato Milanese", "text": "La stazione di San Donato Milanese \u00e8 una fermata ferroviaria sulla linea Milano-Bologna; serve San Donato Milanese e in particolare la sua zona limitrofa a Milano, ricca di uffici commerciali.\nUltimata nel 1991, fu attivata solo 12 anni pi\u00f9 tardi, nel 2003.\nStoria.\nFu costruita a inizio anni novanta nel quadro della realizzazione della variante di tracciato fra le stazioni di Milano Rogoredo e San Giuliano Milanese, completata nel 1991.\nTuttavia non fu attivata, in attesa dell'istituzione del servizio ferroviario suburbano di Milano, per il quale si attendeva il completamento del passante ferroviario.\nIn seguito ai ritardi nella costruzione dell'opera, la fermata fu attivata il 13 dicembre 2003 e fu inizialmente servita solo da pochi treni regionali in servizio sulla tratta Milano-Piacenza.\nDal 13 dicembre 2009 \u00e8 servita dai treni suburbani della linea S1 a seguito del prolungamento della linea fino a Lodi, e da settembre 2016 \u00e8 servita anche dai treni suburbani della linea S12.\nStrutture e impianti.\nLa fermata conta due binari, uno per ogni senso di marcia, serviti da altrettanti marciapiedi laterali collegati da un sottopassaggio.\nSono inoltre presenti altri due binari, senza banchina, utilizzati dai treni ad alta velocit\u00e0.\nGli impianti sono gestiti da Rete Ferroviaria Italiana, societ\u00e0 del gruppo Ferrovie dello Stato, che classifica la stazione nella categoria \"Bronze\".\nServizi.\nLa stazione dispone di:"}
{"id": "2678258", "revid": "1543377", "url": "https://it.wikipedia.org/wiki?curid=2678258", "title": "Puntadura (isola)", "text": "Puntadura (in croato \"Vir\") \u00e8 un'isola della Dalmazia settentrionale nella regione zaratina, in Croazia; si trova a nord della citt\u00e0 di Zara e fa parte dell'arcipelago zaratino Il suo nome deriva dal dalmatico \"Punta de Ura\" che deriva da \"ueru\", ovvero \"prato\" o \"pascolo\". Amministrativamente appartiene al comune omonimo nella regione zaratina.\nDagli anni settanta Puntadura \u00e8 collegata alla terraferma da un ponte. I villaggi dell'isola sono: Puntadura (\"Vir\"), Berdonia (\"Lozice\") e Crisizza (\"Torovi\"). Nella grande valle Sapavaz (\"uvala Sapavac\"), a sud di Puntadura, c'\u00e8 un fortino veneziano del XVII sec, chiamato \"Ka\u0161tel\".\nGeografia.\nPuntadura \u00e8 separata dall'isola di Pago dal canale di Pogliana Nuova (\"kanal Povljana\") ed \u00e8 di fatto il prolungamento della penisola zaratina di Brevilacqua (\"Privlaka\") da cui \u00e8 divisa dallo stretto di Brevilacqua, che i croati chiamano \"guado\" (\"Privla\u010dki gaz\"), e che \u00e8 attraversato dal ponte di collegamento. Il tratto di mare compreso tra la parte meridionale di Puntadura e quella nord-occidentale della penisola di Brevilacqua si chiama rada di Brevilacqua (\"Privla\u010dki zaton\"). \nL'isola d\u00e0 il nome al tratto di mare che si trova a sud-ovest: mare di Puntadura (\"Virsko more\"). La sua superficie \u00e8 di 22,08\u00a0km\u00b2 e lo sviluppo costiero \u00e8 di 31,94\u00a0km, l'elevazione massima di 112\u00a0m s.l.m. \u00e8 quella del monte Bandiera (\"Bandira\") al centro dell'isola, chiamato anche San Giorgio (\"Sv. Juraj\"). Sulla sua costa occidentale c'\u00e8 un faro.\nAll'ingresso orientale dello stretto di Bevilacqua c'\u00e8 un piccolo isolotto chiamato Scoglietto (\"\u0160kolji\u0107\" o \"Viri\u0107\") lungo circa 600\u00a0m e alto 2,6\u00a0m, con una superficie di 0,088\u00a0km\u00b2 e lo sviluppo costiero di 1,66\u00a0km, che non appariva nelle carte austriache dell'Ottocento in quanto faceva parte di Puntadura ."}
{"id": "2678260", "revid": "28219692", "url": "https://it.wikipedia.org/wiki?curid=2678260", "title": "Non saremo noi", "text": ""}
{"id": "2678263", "revid": "767487", "url": "https://it.wikipedia.org/wiki?curid=2678263", "title": "Ordine dei Quattro imperatori", "text": "L'ordine dei Quattro imperatori (detto anche ordine dell'Antica nobilt\u00e0 (in tedesco: \"Orden des Alten Adels oder der vier Kaiser\"), \u00e8 un antico ordine cavalleresco della contea di Limburg-Stirum.\nStoria.\nL'ordine venne fondato il 6 dicembre 1768 dai conti di Limburg-Stirum, sovrani di molte contee in Vestfalia.\nL'ordine venne dedicato a quattro antichi imperatori del Sacro Romano Impero, Enrico VII, Venceslao, Sigismondo e Carlo IV. Gli insigniti, di numero ridotto, ricevevano automaticamente alla loro accettazione nell'ordine un territorio in feudo di quelli parte del patrimonio dell'ordine che amministravano per conto di esso e che era concesso \"ad personam\" e che alla morte dell'insignito doveva fare ritorno al patrimonio dell'ordine.\nNel 1806 i conti di Limburg-Stirum subirono la mediatizzazione dei loro territori e persero il governo sulle loro contee. L'ordine, ad ogni modo, continu\u00f2 ad essere concesso privatamente dai rappresentanti della casata.\nGradi.\nL'ordine constava di tre gradi:\nInsegne.\nLa medaglia dell'ordine era composta di una croce di Malta smaltata di bianco al centro della quale si trovava un medaglione azzurro rappresentante in oro san Giorgio a cavallo che uccide il dragone. Sulle braccia della croce stavano inscritte in oro le lettere \"H-S-W-C\" in onore dei quattro imperatori.\nIl nastro era grigio-azzurro con una striscia gialla per parte"}
{"id": "2678264", "revid": "61051", "url": "https://it.wikipedia.org/wiki?curid=2678264", "title": "Grumman S-2T Turbo Tracker", "text": ""}
{"id": "2678265", "revid": "28219875", "url": "https://it.wikipedia.org/wiki?curid=2678265", "title": "Impostore", "text": ""}
{"id": "2678268", "revid": "729019", "url": "https://it.wikipedia.org/wiki?curid=2678268", "title": "Stazione di San Zenone al Lambro", "text": "La stazione di San Zenone al Lambro \u00e8 una fermata ferroviaria posta sulla linea Milano-Bologna.\n\u00c8 posta nel territorio comunale di San Zenone al Lambro, in localit\u00e0 Villabissone, ed \u00e8 molto vicina al centro abitato di Sordio. Il centro abitato di San Zenone dista invece 2\u00a0km.\nStoria.\nLa fermata di San Zenone al Lambro fu attivata nel 1931.\nStrutture ed impianti.\nLa fermata conta due binari, uno per ogni senso di marcia, serviti da 2 banchine laterali collegate da un sottopassaggio.\nMovimento.\nLa fermata \u00e8 servita dai treni della linea S1 (Saronno-Milano-Lodi) del servizio ferroviario suburbano di Milano, eserciti da Trenord, con frequenza semioraria dalle 6 alle 24 tutti i giorni."}
{"id": "2678271", "revid": "196159", "url": "https://it.wikipedia.org/wiki?curid=2678271", "title": "Trenker", "text": ""}
{"id": "2678272", "revid": "287204", "url": "https://it.wikipedia.org/wiki?curid=2678272", "title": "Polisportiva Dinamo 2008-2009", "text": "La Polisportiva Dinamo 2008-2009, sponsorizzata \"Banco di Sardegna\", ha preso parte al campionato professionistico italiano di Legadue."}
{"id": "2678273", "revid": "6923", "url": "https://it.wikipedia.org/wiki?curid=2678273", "title": "Espalmador", "text": "Espalmador (\"S'Espalmador\" in ibizenco) \u00e8 un'isola minore di propriet\u00e0 privata appartenente all'arcipelago baleare, in Spagna, a nord di Formentera.\nGeografia.\nLe dimensioni sono approssimativamente 2925 m da nord a sud e 800\u00a0m da ovest a est (137 ettari). La costa \u00e8 frastagliata, ad eccezione di due piccole spiagge a sud e a nord-ovest, quest'ultima luogo ideale per il transito di barche, essendo protetta dall'isolotto di Sa Torreta. Nell'isola \u00e8 presente anche un faro.\nAltri due isolotti che circondano Espalmador sono Illa Castavi e Illa des Porcs; qualche chilometro ad est si trova l'isola di Espardell."}
{"id": "2678274", "revid": "228587", "url": "https://it.wikipedia.org/wiki?curid=2678274", "title": "Good Hope", "text": "Good Hope (\"Buona Speranza\" in lingua inglese) pu\u00f2 riferirsi a:"}
{"id": "2678275", "revid": "367445", "url": "https://it.wikipedia.org/wiki?curid=2678275", "title": "Eruzione dell'Etna del 1669", "text": "L'eruzione dell'Etna del 1669, che \u00e8 considerata la pi\u00f9 devastante in epoca storica, ebbe inizio in primavera e si concluse a met\u00e0 luglio dello stesso anno. Devast\u00f2 e seppell\u00ec decine di centri abitati giungendo fino al mare in corrispondenza dei quartieri occidentali di Catania.\nStoria dell'evento eruttivo.\nDopo un relativo periodo di quiete che durava dal 1651, anno in cui la lava aveva distrutto Bronte, tra il 25 febbraio e l'8 marzo del 1669 una serie di violenti terremoti squass\u00f2 il fianco sud-orientale del vulcano provocando danni e crolli a Nicolosi. I sismi annunciavano l'apertura di una serie di fenditure da cui inizi\u00f2 a sgorgare la lava. Giovanni Alfonso Borelli, nella sua relazione del 1670 su incarico della Royal Society di Londra, riferisce che l'apertura delle fenditure andava dal piano di Monte San Leo, (1200\u00a0m s.l.m.), a Monte Frumento (2800\u00a0m s.l.m.); nel breve periodo successivo le bocche di fuoruscita divennero 7 con emissione di piroclasti e violento degassamento. L'11 marzo tra \"Monte Nocilla\" e \"Monte Fusara\" si apr\u00ec una nuova fenditura che in serata emise una serie di colate in varia direzione di cui la pi\u00f9 occidentale il 13 marzo seppell\u00ec l'abitato di Malpasso (l'odierna Belpasso). Uno dei bracci si diresse verso sud raggiungendo la radice settentrionale del \"Mon Pileri\" deviando verso ovest in direzione della localit\u00e0, con case di campagna, detta \"la Guardia\". Entro la giornata del 13 marzo era gi\u00e0 stata distrutta Mompileri e raggiunto il territorio di Mascalucia mentre sulla fenditura i piroclasti, anche di grandi dimensioni, avevano costruito l'impalcatura dei coni gemelli detti dagli abitanti \"Monti della ruina\" e in seguito chiamati Monti Rossi. \nIl 23 marzo il braccio meridionale di lava, della larghezza di 2 miglia aveva raggiunto e distrutto parte di Mascalucia Contemporaneamente veniva emessa una grandissima quantit\u00e0 di cenere che cadeva su Pedara, Trecastagni ed altre localit\u00e0 del versante etneo mentre un forte tremore vulcanico, incessante, faceva vibrare il terreno fino a Catania. Il 25 marzo collass\u00f2 all'improvviso, con enorme boato, il cratere centrale che fino ad allora era rimasto quiescente e poco dopo lo stesso materiale sprofondato veniva scagliato violentemente in aria. Il fiume di lava diviso nettamente in tre parti continuava l'avanzata; un ramo distruggeva San Pietro Clarenza, l'altro Camporotondo Etneo e il terzo raggiungeva San Giovanni Galermo. Il braccio occidentale dopo San Pietro Clarenza, allargatosi fino a 4 miglia, si divideva in due di cui uno scendeva fino a Valcorrente. L'altro braccio il 29 marzo circondava l'abitato dell'antica Misterbianco che al tempo si trovava nell'attuale sito di \"Campanarazzu\" a nord di Lineri e poi lo ricopriva risparmiando soltanto il campanile e un muro della chiesa principale. Il villaggio di Nicolosi nel frattempo veniva praticamente cancellato. La lava era ormai ad alcune miglia dalla citt\u00e0 di Catania in una zona coltivata nella quale a detta del Gemmellaro aveva il suo corso il fiume Amenano. La lava presa la direzione della vallata si volse ad oriente scendendo velocemente verso la citt\u00e0. il 1\u00ba aprile era giunta a 2 miglia ad ovest nell'area di \"Nesima Superiore\"; un fiume di fuoco circondava la citt\u00e0 avanzando con un fronte lavico di alcuni km. Vennero raggiunti e seppelliti il Lago di Nicito alle porte della citt\u00e0, un antico acquedotto e tutto ci\u00f2 che si trovava sul percorso raggiungendo la cinta delle mura di Catania quindi, essendo la pendenza maggiore verso ovest, la lava prosegu\u00ec raggiungendo alle 2 della notte del 23 aprile il litorale marino dopo aver circondato il Castello Ursino, minacciando da sud di entrare attraverso la \"Porta dei 32 canali\" all'altezza dell'attuale pescheria. Dopo aver percorso circa un miglio nel mare, l'11 luglio il fronte lavico si arrest\u00f2 definitivamente.\nModificazioni dell'ambiente.\nIn seguito all'eruzione del 1669 la morfologia di tutta l'area sud del vulcano sub\u00ec trasformazioni in alcuni casi anche elevate; alla quota di circa 1000\u00a0m s.l.m. si formarono i due caratteristici coni gemelli detti \"Monti Rossi\". Tra essi e il \"Monte della Nocilla\" 15 conetti disposti lungo l'asse nord-sud ed altri 6 coni avventizi nei pressi di quest'ultimo. Nei pressi del \"Monte Fusaro\" rimane a tutt'oggi la fenditura di scorrimento detta \"Fossa della Palomba\". Molte delle vallate furono colmate dai prodotti piroclastici ed altre come il Piano Tavola, su cui oggi sorge il centro abitato omonimo, trasformate in vasti pianori. Fu parzialmente seppellito il fiume Amenano che, essendo un fiume perenne, scav\u00f2 un nuovo letto nel sottosuolo; scomparvero anche i 32 rivoli in cui si divideva alla foce. Il Castello Ursino di Catania, che era stato costruito in prossimit\u00e0 del mare, ed era congiunto alla piazza d'arme da un ponte levatoio, venne circondato dalla lava, perdette il fossato cinquecentesco e si trov\u00f2 allontanato dalla costa da oltre un chilometro di lava. Venne modificata profondamente la linea di costa a sud della citt\u00e0 di Catania in seguito all'accumulo di arenile a ridosso del nuovo contrafforte lavico. Persero del tutto la prospettiva in elevazione le mura cittadine per tutto l'arco da nord ad ovest e fino alla parte sud, la lava copr\u00ec infatti i Bastioni di San Giorgio e di Santa Croce. Scomparvero anche molte tracce degli insediamenti di tutte le epoche precedenti, come i cosiddetti \"Circo Massimo\" e la \"Naumachia\", strutture di presunta origine romana ricordate dal Bolano, primo autore moderno che li descrisse vedendoli.\nTentativi di difesa dalle colate.\nNel corso dell'eruzione del 1669 venne effettuato un tentativo di deviazione della colata lavica che minacciava Malpasso, il primo rudimentale tentativo documentato. Un gruppo di persone guidate dal sacerdote don Diego Pappalardo e da Saverio Musumeci, coperte di pelli a protezione dal forte calore, con pale, picconi e scalzatori, apr\u00ec una breccia nel canale lavico per far defluire in parte la lava verso ovest. Il tentativo tuttavia venne bloccato dagli abitanti di Patern\u00f2 che temettero di essere minacciati dalla eventuale nuova direzione del flusso."}
{"id": "2678276", "revid": "34862", "url": "https://it.wikipedia.org/wiki?curid=2678276", "title": "S'Espalmador", "text": ""}
{"id": "2678277", "revid": "1305772", "url": "https://it.wikipedia.org/wiki?curid=2678277", "title": "Gordonville", "text": ""}
{"id": "2678278", "revid": "287204", "url": "https://it.wikipedia.org/wiki?curid=2678278", "title": "Ordine della Corona di Vestfalia", "text": "L'Ordine della Corona di Vestfalia (in tedesco: \"Orden der Westf\u00e4lischen Krone\") fu un ordine cavalleresco del Regno di Vestfalia.\nStoria.\nL'Ordine venne istituito a Parigi il 25 dicembre 1809 da Girolamo Bonaparte, re di Vestfalia, fratello di Napoleone.\nL'Ordine era concesso ai membri della famiglia reale di Vestfalia ed il re ne era il Gran Maestro. Esso veniva inoltre concesso ad un numero ristretto di fedeli che si fossero distinti a favore della patria.\nCon la fine del Regno di Vestfalia il 26 febbraio 1815, l'Ordine pass\u00f2 formalmente al sistema di onorificenze prussiane e venne soppresso.\nClassi.\nL'Ordine disponeva di quattro classi di benemerenza:"}
{"id": "2678280", "revid": "34862", "url": "https://it.wikipedia.org/wiki?curid=2678280", "title": "S'Espardell", "text": ""}
{"id": "2678281", "revid": "1305772", "url": "https://it.wikipedia.org/wiki?curid=2678281", "title": "Goshen", "text": ""}
{"id": "2678282", "revid": "110770397", "url": "https://it.wikipedia.org/wiki?curid=2678282", "title": "Baeomycetales", "text": "Baeomycetales Lumbsch, H.T., Huhndorf, S. &amp; Lutzoni, F. 2007. In D.S. Hibbett et al., Mycological Research 111.:529, \n\u00e8 un ordine di funghi appartenente alla classe Lecanoromycetes. \nEsso consiste nella singola famiglia Baeomycetaceae."}
{"id": "2678283", "revid": "1494169", "url": "https://it.wikipedia.org/wiki?curid=2678283", "title": "Ambin", "text": ""}
{"id": "2678284", "revid": "1305772", "url": "https://it.wikipedia.org/wiki?curid=2678284", "title": "Grand Bay", "text": ""}
{"id": "2678285", "revid": "287204", "url": "https://it.wikipedia.org/wiki?curid=2678285", "title": "Grant (Wisconsin)", "text": ""}
{"id": "2678286", "revid": "775372", "url": "https://it.wikipedia.org/wiki?curid=2678286", "title": "Agostino Greggi", "text": "Biografia.\nDi formazione salesiana, originario di Montecelio, ader\u00ec sin dalla giovinezza all'Azione Cattolica. La sua attivit\u00e0 politica ebbe inizio nel 1944 a Roma con la Democrazia Cristiana. Fu il principale leader del gruppo di Intesa Universitaria e tra i fondatori - nonch\u00e9 primo Presidente - dell'Unuri, la rappresentanza universitaria nazionale.\nIncaricato per la moralit\u00e0, delegato per le Attivit\u00e0 Sociali, e poi Presidente Diocesano della Giovent\u00f9 Cattolica di Roma nel triennio 1954-1957, divenne noto alle cronache per le iniziative assunte - anche in sede giudiziaria, nella sua qualit\u00e0 di avvocato - per contrastare quello che egli, dal suo punto di vista, riteneva fosse il degrado dei costumi sociali del tempo.\nCollaboratore di Guido Gonella, allora segretario della DC, egli matur\u00f2 la sua esperienza politica a livello nazionale. Consigliere comunale a Roma dal 1956, Assessore al Traffico nel periodo dei Giochi della XVII Olimpiade del 1960 e poi alla Polizia Urbana, contribu\u00ec in maniera significativa - anche in virt\u00f9 delle sue competenze di ingegnere - alla discussione dei problemi del Piano Regolatore, della Metropolitana, delle Aziende Municipali, del traffico, della Legge Speciale per Roma, e nel 1959 fu tra i principali fautori dello smantellamento della quasi totalit\u00e0 delle linee tramviarie e filoviarie di Roma.\nAgli inizi della sua carriera politica, nel 1957, Greggi fu Avvocato di parte civile in una celebre causa intentata a Roma contro un manifesto in abiti succinti di Brigitte Bardot, protagonista del film distribuito in Italia col titolo \"Miss Spogliarello\", sulla base di una petizione firmata da circa ventimila persone. \u00c8 da questo episodio che trasse ispirazione il celebre sceneggiatore Rodolfo Sonego ne \"Il moralista\", film satirico del 1959 (anche se, a differenza del protagonista Agostino, Greggi non venne mai coinvolto in scandali di alcun tipo). Nel raccontare la genesi del film, lo stesso Sonego ha riconosciuto: \"Posso dire con certezza che il personaggio interpretato da Alberto Sordi, Agostino il moralista, andava molto al di l\u00e0 della figura realmente esistente dell'onorevole Agostino Greggi e delle sue fobie\".\nDeputato per la DC dal 1963 al 1972, present\u00f2 numerosi progetti di legge ispirati ai principi della dottrina sociale della Chiesa cattolica, di cui fu un convinto propugnatore, come quelli sul decentramento industriale, sulla casa in propriet\u00e0 ad ogni famiglia, sugli assegni familiari. Mantenne per\u00f2 sempre una posizione critica verso il centrosinistra, ritenendo che tale formula politica allontanasse la DC dagli ideali di Sturzo e De Gasperi. In quegli anni fond\u00f2 e diresse il settimanale \"Democrazia\", nel cui logo compariva il motto \"Occorre costruirla per difenderla\".\nDi fronte al prospettarsi del compromesso storico usc\u00ec dalla Democrazia Cristiana e present\u00f2 alle elezioni del 1972 una lista autonoma, \"Azione Cristiana Popolare\", nella speranza di replicare il successo registrato nelle elezioni del 1963 e del 1968, quando era risultato tra i candidati che avevano raccolto il maggior numero di preferenze nella Circoscrizione del Lazio. Ma il tentativo fall\u00ec, e durante la battaglia per il referendum contro il divorzio - del quale fu tra i promotori - si avvicin\u00f2 alla Destra Nazionale, aderendo nel 1975, insieme ad altri esponenti politici cattolici, conservatori e antifascisti, alla \"Costituente di Destra per le libert\u00e0\", di cui fu segretario, promossa dal MSI-DN. Candidato alla Camera nelle liste del MSI-DN alle elezioni del 1976, non venne eletto per poche centinaia di preferenze. Nonostante questo non ader\u00ec, come la maggioranza degli esponenti della \"Costituente\" a Democrazia Nazionale.\nFu invece rieletto deputato nel 1979 nel MSI-DN, nella circoscrizione di Roma perch\u00e9 Almirante opt\u00f2 per un altro collegio, ma nel 1981 usc\u00ec dal Gruppo parlamentare missino per iscriversi a quello misto. Nel 1983 non torna in Parlamento. Con l'avvento del pontificato di Giovanni Paolo II, di cui fu un seguace entusiasta, torn\u00f2 a privilegiare l'impegno civile ed ecclesiale, abbandonando progressivamente la politica nei partiti.\nInsieme al giornalista ed ex deputato democristiano Raimondo Manzini diede vita negli anni ottanta al Segretariato nazionale \"Reagire - per la difesa morale dell'uomo e della famiglia\". Sempre in quegli anni, collabor\u00f2 attivamente con il \"Centro Internazionale Studi Luigi Sturzo\", per il cui periodico (\"Rinascimento popolare\") scrisse numerosi articoli. Nel 1989 denunci\u00f2 Canale 5 per pornografia televisiva per la trasmissione dei film \"9 settimane e \u00bd\" e \"Ultimo tango a Parigi\". Sposato, con tre figli, \u00e8 stato iscritto a entrambi gli Albi professionali di Avvocati e Ingegneri per oltre 50 anni. Le sue spoglie riposano nel cimitero di Montecelio.\nAttivit\u00e0 parlamentare.\nNel corso dei suoi tre mandati parlamentari present\u00f2 numerose interrogazioni ed interpellanze, tra le quali alcune, relative a questioni di costume e di attualit\u00e0, ebbero particolare risonanza sui giornali del tempo. Nel 1966 il Questore di Roma dispose la chiusura pomeridiana della discoteca \"Piper\" perch\u00e9\" costituiva un mezzo di distrazione dei giovani con conseguente sviamento da occupazione e studi\". Pochi giorni dopo un'interrogazione di Greggi chiedeva di estendere il divieto a tutta Italia in quanto era \u201ddovere costituzionale dei genitori educare i figli e sottrarli ai richiami di chi offre suggestioni per lucro\u201d.\nIn occasione del suicidio di Luigi Tenco, nel gennaio 1967, egli present\u00f2 una interrogazione parlamentare per protestare contro la mancata sospensione del Festival di Sanremo per lutto.\nNei primi mesi del 1982 indirizz\u00f2 una interrogazione-appello al Presidente del Consiglio, al Ministro del Turismo e Spettacolo e a quello del Lavoro per chiedere un provvedimento di clemenza nei confronti dei giocatori coinvolti nello scandalo del calcio-scommesse; pochi mesi dopo, avendo scontato la sua squalifica, Paolo Rossi trascin\u00f2 l'Italia al trionfo del Campionato mondiale di calcio 1982 e il provvedimento venne adottato."}
{"id": "2678287", "revid": "217591", "url": "https://it.wikipedia.org/wiki?curid=2678287", "title": "Apparizioni di Akita", "text": ""}
{"id": "2678289", "revid": "88740", "url": "https://it.wikipedia.org/wiki?curid=2678289", "title": "Graysville", "text": ""}
{"id": "2678290", "revid": "1305772", "url": "https://it.wikipedia.org/wiki?curid=2678290", "title": "Greensboro", "text": ""}
{"id": "2678292", "revid": "6923", "url": "https://it.wikipedia.org/wiki?curid=2678292", "title": "Tagomago", "text": "Tagomago \u00e8 un'isola minore appartenente all'arcipelago baleare, in Spagna.\nGeografia.\nEssa \u00e8 situata a est di Ibiza, precisamente di fronte al municipio di Santa Eul\u00e0ria des Riu.\nCon ogni probabilit\u00e0 l'etimologia di Tagomago \u00e8 \"rocca di Mag\u00f2\", in riferimento a Magone Barca, generale cartaginese fratello di Annibale. In epoca musulmana era nota col nome di \"Taj Umayu\".\nTagomago ha dimensioni estremamente ridotte: 1.525 m da nord a sud, soltanto 113 da ovest a est. L'isola \u00e8 rocciosa, con un porto a ovest e un faro sulla punta sud-orientale, costruito nel 1913, e punto di riferimento nelle rotte navali da Ibiza a Palma di Maiorca e Barcellona.\nSi trova a 86,3\u00a0m sul livello del mare e il punto di altezza massimo \u00e8 a 20,4\u00a0m.\nL'isola \u00e8 propriet\u00e0 privata ed \u00e8 dotata di un piccolo stabilimento turistico che ospita politici e persone famose.\nA Tagomago fu girata una parte del video della \"Lambada\" dei Kaoma."}
{"id": "2678297", "revid": "648716", "url": "https://it.wikipedia.org/wiki?curid=2678297", "title": "Baeomycetaceae", "text": "Baeomycetaceae Dumort., Anal. fam. pl.: 71 (1829) \u00e8 una famiglia di funghi ascomiceti appartenente all'ordine Baeomycetales.\nGeneri di \"Baeomycetaceae\".\nIl genere tipo \u00e8 Baeomyces Pers. 1794, altri generi inclusi sono:"}
