{"id": "2834347", "revid": "122773379", "url": "https://it.wikipedia.org/wiki?curid=2834347", "title": "Scultura romana", "text": "La scultura romana si svilupp\u00f2 in tutta la zona di influenza dell'Impero romano, con il suo centro nella metropoli, tra il VI secolo a.C. e il V secolo d.C. Roma ebbe una propria arte e scuola autoctona e indipendente, anche se inserita nei continui rapporti e traffici in tutto il bacino del Mediterraneo e oltre. In origine si ispir\u00f2 alla scultura greca, principalmente attraverso la mediazione etrusca, e poi direttamente, attraverso il contatto con le colonie della Magna Grecia e con la stessa Grecia continentale nel periodo ellenistico. \nLa tradizione greca continu\u00f2 ad essere un riferimento costante durante tutto il corso dell'arte scultorea a Roma, ma contraddicendo un'antica e diffusa opinione che i Romani fossero solo meri copisti, ora si riconosce che non solo furono capaci di assimilare e sviluppare le loro fonti con maestria, ma anche di apportare un contributo originale e importante a questa tradizione, visibile specialmente nel ritratto, genere che godette di singolare prestigio e che lasci\u00f2 esempi di grande perizia tecnica e alta espressivit\u00e0, e nella scultura decorativa dei grandi monumenti pubblici, dove si svilupp\u00f2 uno stile narrativo di grande forza e carattere tipicamente romano.\nDopo il consolidamento dell'Impero romano, altre influenze straniere, soprattutto orientali, determinarono una progressiva separazione dal canone greco verso una semplificazione formale di tendenza astratta, che stabil\u00ec le basi dell'arte bizantina, paleocristiana e medievale. Questo processo, tuttavia, si intercal\u00f2 con vari periodi di recupero del classicismo, che oltre a rafforzare il vincolo simbolico con il passato furono utili per il mantenimento della coesione culturale e politica del vasto territorio. Neanche la cristianizzazione dell'impero pot\u00e9 determinare l'esclusione dei riferimenti classico-pagani dalla scultura romana, e fino al V secolo, quando l'unit\u00e0 politica si ruppe definitivamente, i modelli classici continuarono ad essere imitati, ma adattati ai temi del nuovo ordine sociale, politico e religioso che si era instaurato.\nPer quanto questa sintesi tenti di mantenersi in una cronologia pi\u00f9 o meno ordinata e cerchi di stabilire la specificit\u00e0 di ciascuna fase, lo studio della scultura romana si \u00e8 rivelato una sfida per i ricercatori essendo la sua evoluzione tutt'altro che logica e lineare. I tentativi di imporre un modello di sviluppo formale come un sistema organico sulla storia della scultura romana si mostrano inaccurati e poco realistici. Malgrado le divergenze tra gli studiosi su molti punti, ormai si ha un'idea pi\u00f9 o meno chiara sulle caratteristiche generali di ogni tappa evolutiva, ma il modo in cui tali caratteristiche si evolsero e si trasformarono da una tappa all'altra ha dimostrato di essere un processo molto complesso che \u00e8 ancora lontano dall'essere ben compreso. Una tendenza duratura allo storicismo e all'eclettismo, ancora pi\u00f9 pronunciata di quella osservata durante l'Ellenismo, insieme alla presenza di stili ben differenziati nella scultura prodotta in uno stesso momento storico per le diverse classi sociali, e anche dentro un'unica classe, tenendo conto delle necessit\u00e0 di ogni tema e situazione, rendono la questione ancora pi\u00f9 intricata.\nOltre al grande merito intrinseco della produzione scultorea romana, l'abitudine generalizzata della copia di opere greche pi\u00f9 antiche e la permanenza di allusioni al classicismo greco lungo tutta la sua storia, anche attraverso il Cristianesimo primitivo, mantenne viva una tradizione e un'iconografia che in altra forma avrebbero potuto perdersi. Dobbiamo a Roma, cos\u00ec, buona parte della nostra conoscenza della cultura e dell'arte della Grecia antica, e in pi\u00f9 la scultura romana \u2013 insieme a quella greca \u2013 ebbe un'importanza fondamentale nella formulazione dell'estetica del Rinascimento e del Neoclassicismo, attestando la sua vitalit\u00e0 e il suo significato nei tempi moderni, oltre ad essere considerata oggi come uno dei corpi artistici pi\u00f9 importanti della cultura occidentale, come provano l'immensa quantit\u00e0 di studi specializzati di cui \u00e8 oggetto e il fascino che ancora esercita sul grande pubblico.\nIl ruolo della scultura nella societ\u00e0 romana.\nEra una societ\u00e0 fortemente visiva. Con la maggioranza della sua popolazione analfabeta e incapace di parlare il latino erudito che circolava fra l'\u00e9lite, le arti funzionavano come una specie di letteratura accessibile alle grandi masse, che confermava le ideologie e divulgava l'immagine di eminenti personalit\u00e0. In questo contesto, la scultura godette di una posizione privilegiata, che occupava tutti gli spazi pubblici e privati e riempiva la citt\u00e0 con innumerevoli esempi di varie tecniche. Gran parte della scultura prodotta a Roma appartiene alla sfera religiosa o \u00e8 in qualche maniera ad essa legata. Perfino i ritratti avevano frequentemente associazioni con il sacro, e cos\u00ec come in tutte le culture, Roma non si discost\u00f2 dalla pratica di produrre immagini propriamente di culto, che erano presenti dai grandi templi pubblici fino alla pi\u00f9 modesta delle abitazioni. Non solo i grandi generi scultorei in bronzo e in marmo divennero comuni \u2013 la statuaria, i grandi sarcofagi, i rilievi architettonici, i cammei intagliati in pietre preziose \u2013, ma pi\u00f9 ancora le statuette in terracotta, le semplici lastre funerarie, le maschere mortuarie in cera, il cui costo era alla portata delle classi pi\u00f9 basse, e senza parlare delle monete, che possono essere viste come una specie di rilievo in miniatura ed erano diffuse anche tra la massa del popolo. Ja\u015b Elsner dice:\nQuando il Cristianesimo divent\u00f2 la religione ufficiale, il ruolo dell'arte cambi\u00f2 radicalmente, anche se non aveva perso la sua importanza centrale. Il dio cristiano non era conosciuto attraverso le immagini, ma attraverso le scritture e i loro profeti e commentatori. Tuttavia, la scultura e il suo repertorio di rappresentazioni naturalistiche convenzionali fu adottata dalla chiesa nascente per la composizione di allegorie e continu\u00f2 ad essere praticata nella sfera laica pubblica e privata come decorazione, come registro storico o per il ritratto fino al crollo finale dell'impero, anche come modo di enfatizzare l'eredit\u00e0 classica condivisa da tutti e al fine di stabilire l'unit\u00e0 culturale in un momento in cui le periferie cominciavano a sviluppare culture proprie con un alto grado di indipendenza e diventava sempre pi\u00f9 complicato il compito di mantenere il territorio unificato.\nContesto storico.\nL'origine di Roma \u00e8 controversa, probabilmente fu fondata a met\u00e0 dell'VIII secolo a.C. da una mescolanza di popoli italici che vivevano nella regione del Lazio dal X secolo a.C. Alcuni sostengono la tesi che fu fondata dagli Etruschi, che vivevano al nord, e il mito dice che la sua fondazione si deve a Romolo e Remo, discendenti di Enea, eroe di Troia. Altre evidenze suggeriscono fortemente la presenza di gruppi di immigranti transalpini, celtici e germanici, che avrebbero lasciato i loro tratti fisici in alcune famiglie dell'aristocrazia romana, come i Flavi, e sarebbero stati la causa della presenza di nomi come \"Rufus\" e \"Rutilius\" (rispettivamente \u00abrosso\u00bb e \u00abarrossato\u00bb) in un popolo di carnagione fondamentalmente scura.\nTradizione etrusco-romana.\nTra il VII e il VI secolo a.C. gli Etruschi dominarono la parte centro-settentrionale della penisola italiana, e almeno alcuni dei semi-leggendari re di Roma furono etruschi. La loro arte, che gi\u00e0 era in larga misura un'interpretazione dello stile greco arcaico, divenne l'arte dei Romani. Cos\u00ec come avrebbero fatto pi\u00f9 tardi con l'arte greca, i Romani non solo copiarono i modelli formali etruschi, ma nelle proprie guerre contro di loro si appropriarono delle loro opere d'arte e le presero per la decorazione della propria capitale. Le prime sculture realizzate a Roma di cui si ha notizia datano dal VI secolo a.C. e il loro stile \u00e8 totalmente etrusco. Il famoso \"Apollo di Veio\", di questa epoca, ci d\u00e0 una buona informazione sulle tendenze estetiche allora vigenti.\nGli Etruschi erano esperti in vari generi scultorei, dalla statuaria funebre e dai sarcofagi fino ai gruppi monumentali, e in molti aspetti anticiparono l'estetica del prosaico che i Romani avrebbero sviluppato pi\u00f9 tardi. Furono maestri nelle \u00abscene di genere\u00bb, che rappresentavano la vita comune, persone del popolo in attivit\u00e0 caratteristiche, e anche nel ritratto si mostrarono artefici di prim'ordine. Ma forse dove erano stati pi\u00f9 originali fu nell'arte funeraria. Svilupparono una tipologia specifica per le urne funerarie, che consisteva in una cassa decorata con rilievi e chiusa da un coperchio nella quale vi era un ritratto reclinato del defunto, a corpo intero, a volte accompagnato dal proprio coniuge, un modello che i Romani avrebbero adottato in molti dei loro sarcofagi. Il \"Sarcofago degli Sposi\" del Museo nazionale etrusco, e l'\"Ipogeo dei Volumni\", una cripta a Perugia con vari sarcofagi, sono esempi ben conosciuti. Malgrado il progressivo abbandono della tradizione etrusca durante la fase ellenistica che sarebbe venuta in seguito, tracce di essa si troveranno ancora fino all'epoca di Augusto.\nEllenismo e Neoatticismo.\nIntanto, la Grecia evolveva verso il suo classicismo, il cui apogeo si verific\u00f2 nel IV secolo a.C. In quell'epoca Roma inizi\u00f2 la sua espansione verso il sud, gi\u00e0 indipendente dagli Etruschi dopo quasi un secolo di lotte per la supremazia regionale, entrando in contatto pi\u00f9 intimo con l'arte greca attraverso le colonie della Magna Grecia, la cui cultura sofisticata impressionava i Romani. Poi, i nobili di Roma cominciarono a desiderare opere greche nei loro palazzi, e ingaggiarono artisti greci perch\u00e9 realizzassero copie delle composizioni pi\u00f9 celebri, a volte pagando prezzi favolosi per esse.\nPoco pi\u00f9 tardi, Alessandro Magno conquist\u00f2 la Grecia e port\u00f2 la sua arte fino all'India passando per la Persia e arrivando anche all'Egitto. L'impatto di questa espansione ebbe due significati, uno sui popoli conquistati, definendo nuovi orientamenti per la loro cultura e la loro arte, e uno inverso sulla stessa cultura greca, che assimil\u00f2 una variet\u00e0 di elementi orientali. Con la frammentazione dell'impero alessandrino dopo la morte del conquistatore, si formarono vari regni di radice locale \u2013 Bitinia, Galazia, Paflagonia, Ponto, Cappadocia, l'Egitto della dinastia tolemaica \u2013, che incorporarono nuovi costumi greci, evolvendo poi in maniera propria. A questa fusione di influenze orientali e greche si deve il nome di Ellenismo. L'interesse per il passato fu una caratteristica distintiva del periodo. Si fondarono i primi musei e biblioteche, come a Pergamo e ad Alessandria, uscirono biografie degli artisti pi\u00f9 notevoli, la critica d'arte si svilupp\u00f2 e i viaggiatori descrissero la geografia, la storia e i costumi delle varie regioni che visitavano nelle prime guide turistiche mai scritte.\nLo storicismo del periodo fece s\u00ec che stili anteriori fossero emulati in una sintesi eclettica, ma con una progressiva secolarizzazione nella tematica e una preferenza per opere drammatiche e movimentate, la cui intensit\u00e0 espressiva \u00e8 stata paragonata da alcuni allo stile barocco. L'infanzia, la morte e la vecchiaia, e anche l'umorismo, temi quasi senza precedenti nell'arte greca classica, furono introdotti e largamente coltivati. Inoltre, si svilupp\u00f2 tra le \u00e9lite di vari paesi un gusto febbrile per il collezionismo di opere d'arte, dove i Romani si sarebbero rivelati i pi\u00f9 entusiasti.\nNel 212 a.C., i Romani conquistarono Siracusa, una ricca e importante colonia greca in Sicilia, adornata con una profusione di opere d'arte ellenistica. Tutto fu saccheggiato e portato a Roma, dove sostitu\u00ec la linea della scultura etrusca che era ancora coltivata. Il saccheggio di Siracusa fu l'impulso finale per lo stabilimento definitivo della norma greca nel cuore della Repubblica, ma trov\u00f2 anche opposizione.\nMarco Porcio Catone denunci\u00f2 il saccheggio e la decorazione di Roma con le opere elleniche, considerando ci\u00f2 un'influenza pericolosa per la cultura nativa, e deplorando che i Romani applaudissero le statue di Corinto e Atene e ridicolizzassero la tradizione decorativa in terracotta degli antichi templi romani. Ma tutto fu vano. L'arte greca aveva sottomesso quella etrusco-romana nel gusto generale, al punto che le statue greche erano tra le prede di guerra pi\u00f9 ambite ed erano esibite ostentatamente nei cortei trionfali di tutti i generali conquistatori.\nNel trionfo di Lucio Emilio Paolo Macedonico dopo la conquista della Macedonia nel 168 a.C., sfilarono duecentocinquanta carrozze piene di statue e dipinti, e nella conquista dell'Acaia nel 146 a.C., che decret\u00f2 la fine dell'indipendenza greca e la sottomissione all'Impero romano, Plinio dice che Lucio Mummio Acaico riemp\u00ec letteralmente Roma di sculture. Poco dopo, nel 133 a.C., l'impero ricevette in eredit\u00e0 il regno di Pergamo, dove vi era una fiorente e originale scuola di scultura ellenistica.\nIn questo periodo la domanda per la statuaria era ormai enorme e in Atene i laboratori di scultura lavoravano praticamente solo per i \"connaisseurs\" romani, che\ndimostravano il loro gusto raffinato pretendendo opere che imitassero la produzione classicista del V e IV secolo a.C., evitando gli eccessi espressivi dell'Ellenismo posteriore, formandosi una scuola revivalista che prese il nome di Neoatticismo e che continu\u00f2 a prosperare nella stessa Roma fino al II secolo a.C. La scuola del Neoatticismo rappresenta la prima apparizione nella storia di un movimento che legittimamente pu\u00f2 essere chiamato Neoclassicismo.\nQuando per qualche motivo era impossibile ottenere originali, specialmente nel caso di opere gi\u00e0 celebrate, si realizzavano copie in marmo o in bronzo, ma a quanto pare i Romani non facevano una distinzione valutativa o estetica importante tra un originale e una copia, com'\u00e8 comune oggi. Tra le centinaia di modelli esistenti nella produzione greca, i Romani ne favorivano appena un centinaio circa, che furono copiati su larga scala, stabilendo una standardizzazione dell'immaginario. Oggi questa ripetitivit\u00e0 suona come monotona, ma per la cultura dell'epoca creava legami positivi con prestigiose tradizioni simboliche e ideologiche.\nIn altri casi gli adattamenti erano pi\u00f9 liberi, e avevano un carattere di \"pastiche\", nel senso che usavano elementi di varie parti per la creazione di un'opera nuova, o trasformavano statue di dei in ritratti romani, con una copia esatta del corpo di una creazione famosa, ma sostituendo la testa con quella di qualche personalit\u00e0 romana. Esempio di questa usanza \u00e8 la bella statua di Marco Claudio Marcello conservata nel Museo del Louvre, realizzata da Cleomene nel I secolo a.C. a partire da un originale greco che rappresenta \"Hermes Logios\" (Mercurio oratore) di 400 anni prima, probabilmente di Fidia. Fortunatamente per noi contemporanei, la pratica della copia pedissequa di molti capolavori greci per i Romani fu la responsabile della conservazione di una vasta iconografia classica ed ellenistica i cui originali finirono persi nel Medioevo.\nDegli artisti attivi in questo periodo si ricordano pochi nomi, e poich\u00e9 non esisteva ancora una scuola nativa (ossia romana), sono tutti greci. Oltre al citato Cleomene, in questa scuola neoattica di Roma si distinsero tra gli altri Aristea e Papia di Afrodisia, autori di magnifici centauri oggi nei Musei Capitolini, e Pasitele, originario della Magna Grecia, ma diventato cittadino romano. Fu famosa la compilazione che fece di un catalogo delle sculture pi\u00f9 famose del mondo. Come scultore gli si attribuiscono un Giove in oro e avorio e numerose opere in bronzo.\nPeriodo imperiale.\nUn cambiamento nella tendenza anteriore puramente greca in direzione della formazione di una scuola nazionale di scultura a Roma, si ebbe tra la fine del II secolo a.C. e l'inizio del I secolo a.C. Un buon esempio \u00e8 l'\"Altare di Enobarbo\", considerato un precursore immediato della grande arte imperiale di Augusto. Creato come un'offerta di Cneo Domizio Enobarbo per la fine della campagna militare a Brindisi, fu installato davanti al tempio di Nettuno che egli aveva ordinato di costruire nella stessa occasione. L'altare fu decorato con vari fregi, alcuni con scene mitologiche pi\u00f9 o meno convenzionali e comuni nella tradizione greca, ma uno di essi \u00e8 una scena di culto, che rappresenta un sacerdote che prepara un sacrificio, affiancato dall'offerente, da soldati e da altri assistenti, che gi\u00e0 evidenzia il trasferimento dallo stile classico tradizionale verso un modo narrativo tipicamente romano, in una cronaca della vita quotidiana e al tempo stesso dei successi del suo modello politico.\nCon Augusto, Roma divent\u00f2 la citt\u00e0 pi\u00f9 influente e ricca dell'impero, risplendente di marmi, e anche il nuovo centro della cultura ellenistica, come lo erano state prima Pergamo e Alessandria, attraendo a s\u00e9 un gran numero di artigiani greci. E cos\u00ec come i successori di Alessandro avevano contribuito alla sopravvivenza dell'arte greca, arricchendola con nuovi temi, ora, quando si arriva all'\"Era Augustea\", Roma avrebbe dato il suo contributo proprio e originale per la continuit\u00e0 e il rinnovamento di una tradizione che gi\u00e0 aveva ottenuto prestigio durante i secoli e aveva dettato il carattere di tutta l'arte l\u00ec prodotta. Ma pi\u00f9 che il mero trasferimento dell'attenzione culturale a Roma, ci\u00f2 che determin\u00f2 un cambiamento nell'arte fino ad allora puramente greca e l'apparizione di una scuola genuinamente romana fu la formazione della propria idea di impero e l'applicazione della tecnica greca alla tematica tipica di questa nuova Roma.\nNel consolidamento dell'impero ebbe grande importanza la coniazione delle monete, che sono in realt\u00e0 bassorilievi in miniatura. Giulio Cesare legalizz\u00f2 a Roma una pratica ellenistica e orientale di imprimere l'effigie del governante vivo nelle monete correnti, quando fino ad allora apparivano solo immagini di divinit\u00e0 o personaggi storici gi\u00e0 scomparsi, e Augusto diresse questa pratica con ancora maggiore coscienza e pragmatismo politico, imponendo la sua presenza visiva e il messaggio del governo nella vita quotidiana di tutti i cittadini fino ai confini dell'impero, ed esemplificando come l'arte e l'agenda politica potevano unire gli sforzi per assicurare un sistema di controllo sociale su larga scala. Questo uso avrebbe esercitato una pressione sulla societ\u00e0 difficile da stimare oggigiorno: basti dire che correvano aneddoti sull'inaccettabilit\u00e0 delle monete che mostrassero l'immagine di imperatori odiati come Nerone.\nIl primo grande monumento della scultura imperiale fu l'\"Ara Pacis\" (32 a.C.), che fu anche un capolavoro dell'architettura romana. Dedicato alla dea Pax, celebrava il ritorno ben riuscito dell'imperatore da una doppia campagna militare in Gallia e in Spagna. Il monumento fu decorato con fregi e rilevi che mostravano processioni, scene allegoriche della mitologia e sacrifici. In una delle scene \u00e8 rappresentata Tellus, la Madre Terra, che \u00e8 un'interpretazione abbastanza diversa dalla sua controparte greca, Gea. Qui essa non incarna una forza violenta e irrazionale della natura, come si vedeva nei vasi e nei fregi greci, ma \u00e8 un'immagine delicata e realmente materna di protezione e nutrizione. Altre scene fanno menzione enfatica dei benefici della \"Pax Augustea\", e forniscono una visione chiara dei valori che in quel momento apparivano ai Romani come veri - che solamente la prosperit\u00e0 materiale offerta da uno Stato forte e pacifico avrebbe potuto promuovere uno sviluppo consistente nella cultura e nell'arte - un'idea ripetutamente affermata nella poesia laudatoria dell'epoca. Inoltre, Eug\u00e9nie Strong afferma che in questo immenso altare appaiono per la prima volta nell'arte gruppi in cui sia gli spettatori che i protagonisti partecipano di una stessa scena, ma aggiunge:\nSe in termini puramente artistici la maturit\u00e0 dovette aspettare qualche tempo per svilupparsi, in termini ideologici il lavoro era abbastanza avanzato. Augusto dimostr\u00f2 di essere un governante capace, e che contava sull'appoggio del popolo. Dal suo primo consolato, accumul\u00f2 cariche su cariche finch\u00e9 non gli fu offerto l'impero dal Senato e lo status di \"Augusto\" \u2013 in verit\u00e0 originariamente un titolo e non un nome, significando \u00abdivino\u00bb \u2013 su richiesta del popolo. Il suo regno fu un periodo di relativa pace e prosperit\u00e0. Organizz\u00f2 il suo paese e favor\u00ec le arti, non senza approfittarsene per promuovere la sua immagine personale, come era di uso generalizzato tra i potenti. Sopravvivono molte delle statue dell'imperatore nei musei del mondo, che lo mostrano con una variet\u00e0 di attributi, militari, civili e divini. Una delle pi\u00f9 famose \u00e8 l'\"Augusto di Prima Porta\", che in realt\u00e0 \u00e8 una elaborazione sul \"Doriforo\" di Policleto, dimostrando che, malgrado i cambiamenti sensibili nella cultura del suo tempo, la tradizione greca continuava a essere venerata e i modelli antichi copiati, sia per le loro qualit\u00e0 intrinseche sia perch\u00e9 rappresentavano per la cultura romana una paternit\u00e0 che donava maggiore dignit\u00e0 alla nuova condizione della Roma imperiale, con la figura dell'imperatore come il pi\u00f9 grande di tutti i mecenati ed eroi.\nAltri storici considerano la dinastia giulio-claudia come un periodo di grandezza nell'arte romana. Gli aspetti che Strong considera indicativi di una fase di incertezza sull'estetica\u00a0\u2013 lo stesso spirito di indagine su vari fronti, la ricerca di nuovi effetti di illuminazione e trattamento delle superfici, di nuove forme per creare un senso narrativo efficace, studiando la natura e tentando di risolvere i problemi di rappresentazione dei gruppi in prospettiva \u2014 sono indicati anche come segni di consolidamento di un'autentica scuola nazionale di scultura, un'impressione che si rafforza osservando le conquiste nel campo dei ritratti che si venivano susseguendo dalla Repubblica. Tuttavia, \u00e8 certo che l'influenza del Neoclassicismo della Scuola attica si mantenne forte, e i modelli greci idealizzati continuarono a essere favoriti per la diffusione della maest\u00e0 imperiale, combinati con un gusto per la verosimiglianza che stabil\u00ec un modello innovatore seguito ancora per molti anni.\nTipi di scultura.\nRitratto.\n\u00c8 nel ritratto che Roma d\u00e0 il suo contributo pi\u00f9 caratteristico alla tradizione fondata dai Greci, un contributo che matur\u00f2 molto prima che in altri generi scultorei e che fece s\u00ec che lo sviluppo della scultura a Roma si dividesse in due campi, con ritmi evolutivi differenti, il ritratto e gli altri generi. Dall'epoca della Repubblica il ritratto venne sempre pi\u00f9 valorizzato e con il tempo oscill\u00f2 ciclicamente tra una tendenza classicista idealizzante e un'altra di grande realismo, derivata in parte dall'espressivit\u00e0 tipica dell'arte ellenistica. E fra i ritratti, il busto e la testa isolata erano le forme pi\u00f9 frequenti. I ritratti a corpo intero erano meno comuni, anche se non rari. La preferenza per il busto e la testa era un tratto culturale tipico romano che cre\u00f2 un enorme mercato in tutto il bacino mediterraneo, e si spiega in primo luogo per ragioni economiche, essendo questi pezzi molto pi\u00f9 a buon mercato di una statua intera, ma anche per la convinzione che con essi si poteva ottenere una migliore identificazione individuale. Per i Romani infatti era la testa e non il corpo n\u00e9 gli abiti o gli attributi accessori il centro d'interesse nel ritratto.\nRobert Brilliant afferma:\nCon l'ascesa di Vespasiano, fondatore della dinastia Flavia, lo stile misto di idealismo e realismo praticato dagli artisti della dinastia giulio-claudia sub\u00ec un cambiamento, con la ripresa delle forme ellenistiche e una grande enfasi nella descrizione veristica del soggetto, anche quando si trattava dell'imperatore. Anche la tecnica si ampli\u00f2 con un uso innovatore della perforazione, e i ritratti femminili di questa fase sono generalmente adornati con pettinature molto complicate.\nCon Traiano, tuttavia, il ciclo cambia nuovamente e inclina verso l'idealizzazione, portata a un grado ancora maggiore con Adriano, le cui preferenze ellenistiche erano ben marcate. Anche i ritratti di Marco Aurelio presentano la caratterizzazione realistica, mostrando un ulteriore avanzamento verso la descrizione psicologica ed emotiva che nei ritratti di Caracalla raggiungono un alto grado di espressivit\u00e0 ed esercitano un grande impatto nell'arte di tutto l'impero. Ma da allora in avanti, l'influenza orientale e l'interesse per gli elementi geometrici portano i ritratti ad acquisire un aspetto progressivamente pi\u00f9 stilizzato e astratto. Con Costantino questa tendenza arriva al suo punto pi\u00f9 alto, insieme a una sensazione di monumentalit\u00e0 che ricorda il classicismo dell'era di Augusto. Lo stile sviluppato sotto il suo regno sarebbe stato un precursore diretto dell'arte bizantina e rappresenta la fine dell'et\u00e0 d'oro della scultura romana.\nMentre gli imperatori utilizzavano i ritratti principalmente per la riaffermazione del loro potere e del loro programma politico, nella sfera privata si usavano nel contesto funebre. Busti, accompagnati da iscrizioni che elencavano familiari e amici del defunto, decoravano altari, tombe e urne funerarie. Questa tradizione era legata a una lunga storia di esibizione di maschere mortuarie di cera o terracotta di antenati illustri nelle processioni funerarie delle \u00e9lite, per celebrare e dimostrare il loro lignaggio patrizio. Queste maschere erano orgogliosamente custodite nel sacrario familiare, il \"lararium\", insieme a busti di bronzo, terracotta o marmo. Si suppone che l'usanza della fabbricazione delle maschere mortuarie, che copiano fedelmente le caratteristiche facciali dei morti, fu una delle cause per lo sviluppo del gusto per il realismo nella ritrattistica romana.\nStatue.\nNel caso della statuaria si pone un interessante problema per i ricercatori moderni quando tali statue rappresentavano i ritratti dell'imperatore nella sua condizione divinizzata, specialmente nei periodi in cui la descrizione realista era in vigore con pi\u00f9 forza, poich\u00e9 si osserva immediatamente una incongruenza tra la forma di rappresentazione del corpo e la testa. Mentre la testa si mostrava spesso con tutti i segni dell'invecchiamento, i corpi erano rappresentati in accordo con gli antichi canoni della scultura classica greca, idealizzati in una condizione di eterna forza e giovent\u00f9. Queste opere strane, quando non giocose, agli occhi moderni, abituati ad apprezzare una statua come un tutto omogeneo, risultano comprensibili quando si ricordano le convenzioni che reggevano l'arte del ritratto, e quando si sa che le statue erano per i Romani una specie di simulacro simbolico e non una realt\u00e0.\nCos\u00ec, \u00e8 stato suggerito che in realt\u00e0 si trattava di un accordo tra due parti diverse, una per la rappresentazione del corpo in termini simbolici e un'altra per la rappresentazione descrittiva della testa con il fine di poter identificare chiaramente il personaggio, con un rifiuto dell'interpretazione letterale dell'insieme. Le stesse convenzioni sembravano reggere la statuaria privata quando si trattava di rappresentare il \"genius\" del soggetto, e in questo caso apparteneva al gruppo dei monumenti funebri. Con lo stesso proposito spesso si sostituiva semplicemente la testa di qualche statua celebre di un dio con quella di un patrizio romano o dell'imperatore, ma non sembra esserci stata alcuna difficolt\u00e0 per i Romani nella chiara differenziazione tra statue di culto e statue simboliche, tra una statua di un dio e una statua di una persona come un dio. E neanche esitavano a togliere semplicemente la testa di una statua di una qualsiasi persona e sostituirla con quella di un'altra, quando si compiva qualche \"damnatio memoriae\". Questa pratica fu commentata con naturalezza nella letteratura dell'epoca, il che conferma l'indipendenza tra la testa e il corpo nell'immaginario romano.\nAltri tipi di statue, decorative e di culto, nell'arte romana non aggiunsero niente di essenzialmente nuovo, e i loro esemplari, anche se molti di grande qualit\u00e0, non mostrano niente che non fosse stato sperimentato a fondo prima dai greci classici e dagli ellenisti, e copie romane di questa produzione seminale continuarono a prodursi fino al V secolo. Tuttavia, dal II secolo, e con maggior forza a partire da Costantino I, la crescente penetrazione dell'influenza orientale determin\u00f2 una progressiva eliminazione, con alcuni periodi di recupero, del canone greco, conducendo alla formazione di uno stile sintetico e astrattista che sarebbe stato il ponte per l'affermazione dell'arte bizantina e del primo Medioevo.\nSarcofagi.\nL'uso dei sarcofagi era comune fra gli Etruschi e i Greci, ma a Roma si us\u00f2 estesamente solo dal II secolo, quando l'abitudine della cremazione dei morti fu sostituita dalla sepoltura, e si espanse in tutto l'impero. La loro produzione si stabil\u00ec in tre centri principali \u2014 Roma, Attica e Asia \u2014 e si divise in alcuni modelli diversi. Uno, il pi\u00f9 comune, era una cassa decorata con rilievi figurativi e con un coperchio pi\u00f9 o meno liscio; un altro tipo mostrava un altro coperchio ugualmente decorato, dove potevano figurare i ritratti scultorei dei defunti a corpo intero, come se fossero seduti a un banchetto, un modello che derivava dall'arte etrusca. Entrambi diedero origine a esemplari decorati con rilievi di straordinaria sofisticazione e complessit\u00e0. Un terzo tipo, confinato a Roma, aveva una decorazione astratta o floreale e teste di animali, principalmente leoni, alle estremit\u00e0. In ogni modo vi era molta variazione e mescolanza tra questi modelli e la loro qualit\u00e0 e ricchezza decorativa dipendeva dalla ricchezza della famiglia che avrebbe commissionato la realizzazione.\nIl centro di produzione asiatico si caratterizzava per una preferenza per casse di grandi dimensioni e forme architettoniche, con colonne intorno, statue interposte e un'imitazione di porta ai due lati, targhe ornamentali e un tetto a forma di prisma con acroteri, che simulava una vera casa o tempio, e potevano anche avere una piattaforma per la loro collocazione in alto. Questo tipo, a differenza degli altri, era spesso decorato su tutti e quattro i lati, poteva essere un monumento indipendente, installato all'aria aperta in qualche necropoli, mentre gli altri apparivano di solito in nicchie nelle tombe e la loro decorazione si limitava alle parti che restavano visibili. La pratica romana di sepoltura nei sarcofagi continu\u00f2 nell'era cristiana, costituendo uno dei principali mezzi per lo sviluppo dell'iconografia religiosa.\nRilievi architettonici.\nNella tradizione degli altari monumentali, delle colonne commemorative e degli archi trionfali, i rilievi decorativi impiegati in queste architetture furono un campo fertile per lo sviluppo di uno stile narrativo tipico dei Romani. Esempi precursori classicisti furono l'\"Altare di Enobarbo\" e l'\"Ara Pacis\". Altro che merita una menzione \u00e8 il fregio della Basilica Emilia (c. 54-34 a.C.) nel Foro romano, in uno stile ellenizzante vigoroso, movimentato, con drastici scorci e completato con scene di paesaggi. Della dinastia giulio-claudia non sopravvisse quasi nulla, ma una testimonianza che pu\u00f2 darci un'idea dello stile di questo periodo \u00e8 un fregio trovato a Roma, che mostra una processione di magistrati e sacerdoti che portano statuette votive, insieme ad aiutanti, musici e altre figure. Il suo interesse risiede nell'effetto di prospettiva aerea prodotta dall'inserzione delle figure in secondo piano sulla linea della processione, una risorsa che pi\u00f9 tardi fu ampiamente utilizzata nelle scene storiche.\nLa decorazione dell'Arco di Tito (ca. 81-82) \u00e8 stata considerata come il punto pi\u00f9 alto dello stile flavio. I pannelli che la decorano e che mostrano il trionfo di Tito hanno eccellenti qualit\u00e0 di estetica e dimostrano una grande abilit\u00e0 nell'uso dello scorcio per la rappresentazione della quadriga dell'imperatore, dove il carro appare visto di fronte verso lo spettatore ma l'artista riesce a creare l'impressione che stia facendo un giro a destra. L'altro pannello rappresenta il saccheggio di Gerusalemme, utilizza con lo stesso successo questa risorsa, in un altro contesto, ed entrambi hanno il loro effetto illusorio rafforzato dall'uso razionale della luce e dell'ombra. Ma in verit\u00e0 \u00e8 difficile parlare di uno \u00abstile flavio\u00bb, giacch\u00e9 in altri luoghi si trovano rilievi pi\u00f9 statici, di indole abbastanza classicista e antipittorica.\nAl regno di Traiano appartiene la famosa Colonna di Traiano, che commemorava la campagna in Dacia tra il 101 e il 106. \u00c8 una grande colonna completamente coperta da un fregio continuo che forma una spirale verso la parte superiore, ed \u00e8 un esempio perfetto dello stile narrativo dei rilievi storici romani. Gli episodi si fondono gli uni negli altri senza interruzioni, eccetto di tanto in tanto un albero che funge da separazione. Traiano appare varie volte in diverse situazioni. In totale sono scolpite quasi 2.500 figure, e il livello tecnico si mantiene in tutto il complesso. Una caratteristica innovativa \u00e8 l'abbandono della prospettiva e l'uso di figure sproporzionate rispetto al loro paesaggio circostante, il che dilata l'influenza orientale che penetrava in questo momento. Oggi vediamo soltanto le forme marmoree, ma il suo effetto quando fu completata deve essere stato sorprendente poich\u00e9, in accordo con la pratica del tempo, tutte le scene erano dipinte e adornate con dettagli di metallo. \u00c8 possibile che il suo autore sia stato Apollodoro di Damasco.\nPoco dopo la tendenza si inverte verso il classicismo. Spicca l'Arco di Traiano a Benevento, in un eccezionale stato di conservazione \u2014 solo le sculture furono completate sotto Adriano \u2014 e gli undici pannelli di stile simile, ma ancora meglio eseguiti, che rappresentano l'imperatore Marco Aurelio in varie scene. Quattro di essi sono ora nei Musei Capitolini, e gli altri furono riutilizzati in epoca imperiale per la decorazione dell'Arco di Costantino. La Colonna di Marco Aurelio \u00e8 un altro grande esempio della prevalenza classicista in questa fase; malgrado vi sia una moltitudine di figure che si ammassano nella spirale continua del fregio che circonda il monumento, si conserva un senso di ordine, eleganza, ritmo e disciplina che \u00e8 assente nella colonna di Traiano.\nQuesto interludio del classicismo, tuttavia, sarebbe terminato con Settimio Severo, il cui Arco si avvicina di nuovo all'arte orientale nel suo sistema di proporzioni e nell'accorciamento dell'organizzazione delle scene indipendenti, in cui quattro grandi pannelli narrano le campagne in Mesopotamia. Dal III secolo praticamente niente sopravvisse, e ci\u00f2 che abbiamo come resti sono piccoli fregi che mostrano figure rozze e abbozzate. Lo stesso stile continua durante tutto il IV secolo, come si pu\u00f2 vedere nei fregi superiori del nord e del sud dell'Arco di Costantino, che mostrano un marcato contrasto con gli altri pannelli pi\u00f9 antichi, dell'epoca di Marco Aurelio. Gli ultimi esempi significativi della scultura romana architettonica sono nella base dell'obelisco di Teodosio I nell'Ippodromo di Costantinopoli, che gi\u00e0 sembra un'arte pi\u00f9 vicina all'universo bizantino che romano.\nAltri usi.\nTra le applicazioni minori della scultura vi sono le statuette di culto domestico, le figurine e maschere del teatro, i cammei, gli oggetti decorati, gli amuleti e i giocattoli infantili. Meno celebrati dei grandi generi, non sono per\u00f2 meno importanti di quelli, e spesso danno un'idea pi\u00f9 esatta, intima e sincera della mentalit\u00e0 romana, principalmente del popolo, al di l\u00e0 delle imponenti rappresentazioni ufficiali.\nCammei.\nIn questi generi minori, i cammei sono i pi\u00f9 lussuosi, limitati alle classi elevate e usati generalmente come gioielli. Intagliati in pietre semipreziose come l'agata, il calcedonio, il diaspro, l'ametista e l'onice, sono considerati sculture in miniatura dall'apprezzamento che ne fece John Ruskin, quando fino ad allora erano considerati una forma di incisione. Questa forma di intaglio fu introdotta a Roma dai Greci ellenistici, che furono i primi a conseguire un alto grado di raffinatezza in questo genere. Le sue dimensioni ridotte non devono indurci in errore quanto alla perizia richiesta per questo tipo di lavoro, essendo necessaria una intensa concentrazione e una enorme sensibilit\u00e0 per lavorare la venatura della pietra e i suoi diversi strati per ottenere sottili sfumature di colore ed effetti di luce e trasparenza. La sua datazione \u00e8 molto problematica, e molti pezzi indicano che sono stati rilavorati in momenti differenti. I migliori esemplari sono diventati pezzi da collezionista avidamente contesi, e tra di essi possiamo menzionare la fantastica \"Gemma augustea\", un grande pezzo di onice bicolore intagliato con due scene composte di vari personaggi.\nDurante il periodo imperiale, i cammei godettero di grande prestigio, il che ispir\u00f2 i Romani a inventare una derivazione in vetro, che offriva il vantaggio di permettere un maggiore controllo sul colore e sulla trasparenza, ma era ancora pi\u00f9 difficile, lunga e costosa da lavorare della pietra, presentando considerevoli sfide tecniche, che ancora non sono state totalmente sviscerate dai vetrai contemporanei. Tuttavia, si arriv\u00f2 a produrre interi vasi di cammeo di vetro con decorazione intagliata, come i famosi \"Vaso Portland\" e \"Vaso delle stagioni\".\nGiocattoli.\nI giocattoli si trovano in tutte le culture, e i Romani non fecero eccezione. I riferimenti letterari abbondano a partire dal periodo ellenistico, e tutto indica che vi fu una enorme variet\u00e0 di oggetti destinati all'intrattenimento dei bambini, dalle tradizionali bambole fino ai carretti con ruote, mobili, figure di guerrieri e animali, e perfino case in miniatura di metallo, legno o terracotta. I giocattoli sono oggetti eccellenti per lo studio delle condizioni economiche e sociali dell'epoca.\nStatuette di culto privato.\nNell'ambito religioso si distinguono le statuette di culto privato di molte divinit\u00e0 del pantheon romano e delle divinit\u00e0 familiari e regionali. L'abitudine dell'antropomorfismo degli dei fu ereditata dagli Etruschi e dai Greci, e quindi praticamente tutte le forze naturali e i poteri astratti assunsero per i Romani un aspetto umano e ricevettero un culto, bench\u00e9 la loro religione non fosse rigidamente organizzata e il culto privato (pi\u00f9 che quello pubblico) avesse un importante ruolo. I musei sono pieni di statuette di culto domestico, il che dimostra la loro ampia diffusione in tutto l'impero. La loro qualit\u00e0 artistica \u00e8 molto variabile, ed \u00e8 da credere che quelle adoperate dalla gente comune siano ordinarie e poco attraenti, ma vi sono esempi di grande raffinatezza. In questo campo non era l'aspetto estetico delle statuette ci\u00f2 che aveva valore, bens\u00ec la loro efficacia per i Romani come ponti di comunicazione tra i mortali e il soprannaturale.\nFunzione simile rivestono le statuette-amuleto. Nella complessa e multiforme religione romana la magia aveva un ruolo non insignificante, e in essa gli amuleti trovavano il loro posto. I Greci e gli Etruschi li usavano, e diversi autori classici ne parlano con favore, come Plinio e Galeno. Anche i Romani ne fecero un costume generalizzato, specialmente durante l'epoca tardo-imperiale. Bench\u00e9 gli amuleti fossero generalmente oggetti piccoli e portatili, non necessariamente figure, sopravvivono una serie di statuette che svolgono la stessa funzione, ritraendo gli spiriti protettori delle abitazioni associati agli antenati, i Lari, profondamente venerati in santuari domestici, o Priapo, il dio fallico, la cui immagine era considerata un potente rimedio contro il malocchio, la sterilit\u00e0 e l'impotenza, e che era collocata nella parte esterna dell'entrata delle case.\nUtensili decorati.\nResta infine da fare una breve menzione dei vasi, dei servizi da tavola, delle lampade, delle maniglie da porta e di molti altri tipi di oggetti utensili con una decorazione che si avvicina alla scultura propriamente detta, una categoria molto varia di pezzi che testimonia l'ampia applicazione della scultura nell'antica Roma. Le lampade e i bracieri potevano essere decorati con immagini in rilievo che mostravano scene religiose, mitologiche ed erotiche, in accordo con l'ubicazione alla quale erano destinati e potevano avere uno o pi\u00f9 piedi molto ornati. Anche piatti, pentole, ciotole e vasi potevano presentare rilievi, o manici e colli di forme stravaganti. Nella ceramica si distingue il tipo della terra sigillata, una specie di vaso decorato con incisioni e rilievi, che ebbe larga diffusione, e le antefisse decorative, installate nei bordi dei tetti, che potevano essere realizzate in forme astratte o figurative.\nScultura tardo-imperiale.\nCome detto in precedenza, gli ultimi secoli dell'impero (dal III al V secolo) videro la nascita di un contesto culturale totalmente nuovo. A volte questa fase di trasformazione \u00e8 stata vista come una decadenza artistica, ma \u00e8 giusto ricordare che il canone greco fu il risultato di un'epoca e un contesto ben determinati, e sebbene abbia modellato le origini artistiche di Roma e gran parte del suo percorso, i tempi e il territorio erano cambiati, e il classicismo stava incominciando a diventare un ricordo del passato e un riferimento simbolico o storistico anzich\u00e9 una realt\u00e0 viva. Ora Roma aveva una propria storia, ed entrava in un periodo di intensi scambi con grandi culture antiche del Vicino Oriente, il cui corpo di idee, religioni, arte e aspirazioni divenivano parte integrante della cultura romana. Allo stesso modo, le numerose province imperiali, che si estendevano dalla Spagna, Gallia e Britannia alla Persia, Arabia, Caucaso e Nordafrica, sviluppavano stili sincretistici con le proprie tradizioni locali, creando opere che erano accettate tanto per la visione metropolitana come per quella provinciale, sebbene interpretate in maniera diversa in ciascun luogo.\nIn un'epoca di effervescenza culturale e di grande diversit\u00e0 di principi estetici, la permanenza degli elementi classici in tutte le parti, modificati, \u00e8 certo, in gradi diversi, consentiva ancora di mantenere canali di comunicazione aperti e agiva come una specie di lingua franca artistica. Il sincretismo fu sempre una caratteristica dell'arte romana, ma nell'epoca tardo-imperiale assunse un ruolo di cruciale importanza. Dopo la cristianizzazione dell'impero, le norme dell'arte pagana furono adottate dagli imperatori cristiani senza alcuna esitazione, sebbene adattate ai nuovi temi. Quando Costantinopoli divenne la nuova capitale, si riemp\u00ec di allusioni architettoniche e artistiche all'\u00abantica Roma\u00bb, un desiderio dichiarato di mantenere la continuit\u00e0 delle tradizioni antiche, anche se esse dovevano essere riformate per soddisfare le necessit\u00e0 di un nuovo contesto. In realt\u00e0 non vi fu una permanenza letterale del classicismo, che sarebbe stata impossibile: ci\u00f2 che accadde fu una continuit\u00e0 \u00abselettiva\u00bb. Questo processo fu cosciente e volontario, come conferma la letteratura dell'epoca. Alcuni prototipi formali furono mantenuti, mentre un grande repertorio di altri modelli fu semplicemente condannato all'oblio. Il mascheramento dei rapidi cambiamenti sociali e politici che avvenivano sotto le forme elette derivate dall'eredit\u00e0 classica forn\u00ec una coesione culturale importante in un momento in cui gli elementi costitutivi dell'impero tendevano alla diversit\u00e0, e quando la frammentazione dello stato stava gi\u00e0 diventando una minaccia reale.\nL'\u00e9lite continuava a ricevere un'educazione classica e si manteneva conservatrice. I suoi membri leggevano autori consacrati, e attraverso di loro si familiarizzavano con la tradizione ancestrale, sviluppando il gusto per essa. Le citt\u00e0, le ville aristocratiche e i teatri erano decorati con immagini ancora pagane. La conversione di Costantino al Cristianesimo nel 312 determin\u00f2 una rottura con questa tradizione, anche se non immediatamente n\u00e9 in forma completa.\nSecondo Rachel Kousser:\nIl prestigio delle statue pagane rimase elevato fino al IV secolo d.C.; neanche l'ascesa del Cristianesimo e il bando del culto antico da parte di Teodosio I nel 391 provoc\u00f2 una immediata distruzione delle immagini religiose e decorative. Prudenzio, alla fine del IV secolo della nostra era, raccomandava ancora che si preservassero le statue degli idoli pagani come \u00abesempi dell'abilit\u00e0 dei grandi artisti, e come splendido ornamento delle nostre citt\u00e0\u00bb, e Cassiodoro racconta come si facevano sforzi ancora nel IV secolo per conservare le antiche sculture pagane come testimonianza della grandezza imperiale per la posterit\u00e0. Malgrado ci\u00f2, in seguito la politica del papato e dell'impero cambi\u00f2, e i monumenti dell'antichit\u00e0 cominciarono a essere saccheggiati allo scopo di recuperare il materiale per usarlo in altre opere, stimolando una sconcertante ondata iconoclasta in tutto l'impero che decret\u00f2 la scomparsa della grande maggioranza della favolosa collezione di opere d'arte accumulate lungo i secoli.\nUso del colore come risorsa mimetica ed espressiva.\nCome complemento del lavoro del taglio della pietra o della fusione del bronzo, l'effetto finale del pezzo scolpito era modificato con l'aggiunta di policromia sulla superficie, una pratica ereditata dai Greci e realizzata comunemente, come dimostrano i resoconti storici, e che dava alle sculture un aspetto totalmente diverso da come le vediamo oggi nei musei, solamente di pietra o di bronzo. Questo fatto storico, sebbene conosciuto da almeno due secoli, causa ancora oggi stupore, e di fatto diede luogo a un concetto erroneo, perfino tra gli archeologi e i conservatori dei musei che credevano che le opere originali fossero realizzate lasciando le apparenze del materiale impiegato, errore evidente che si perpetu\u00f2 fino a poco tempo fa. Quest'uso decorativo dei pigmenti era in realt\u00e0 un fatto fondamentale nell'arte antica, e non vi erano statue, fregi o rilievi che non ricevessero almeno dettagli di colore, quando non erano completamente dipinti.\nOltre alla pittura si usava inserire pezzi di altri materiali colorati come argento e oro, smalto, madreperla e vetro, per far risaltare certi tratti o parti anatomiche, e certi tipi di marmo colorato e pietre nobili come l'onice, l'alabastro e il sardonio, ricche di venature multicolori e trasparenze, potevano essere utilizzati in alcune parti degli indumenti delle statue per creare effetti pi\u00f9 lussuosi. Recenti ricerche pubblicate insieme a esposizioni tematiche di grandi opere con il restauro dei loro colori originali, hanno offerto una visione completamente nuova dell'arte classica.\nLascito.\nI Romani furono il primo popolo a essere orgoglioso di fiorire all'ombra di una cultura straniera. Virgilio, nella sua \"Eneide\", faceva dichiarare allo spettro di Anchise rivolto a Roma, non ancora nata, che nelle arti e nelle scienze essa sarebbe stata sempre inferiore ai Greci, ma li avrebbe superati nella guerra e nell'amministrazione pubblica. In un'altra parte il poeta si vantava perch\u00e9 la sua musa era stata la prima a cantare in versi alla maniera di Teocrito, e altri casi simili abbondano nella letteratura contemporanea dell'epoca. Come si \u00e8 dimostrato, tutta la produzione romana di scultura fu una immensa debitrice dell'esempio greco, e lo stesso avvenne con le altre arti, come la poesia, la musica e l'architettura. Questo \u00e8 un fatto, ma \u00e8 stato interpretato da autori influenti come Arnold Toynbee e Roger Fry a demerito dei Romani, vedendoli come un popolo essenzialmente imitativo, una sottospecie di ellenisti, e il cui unico valore artistico sarebbe stato quello di trasmettere alla posterit\u00e0 l'eredit\u00e0 greca. Questa opinione rifletteva la posizione della critica alla fine del XIX secolo, che in sostanza incolpava i Romani di non essere greci, ma ironicamente essa deriva dagli stessi Romani, che mantenevano in relazione al loro ruolo di epigoni un atteggiamento allo stesso tempo orgoglioso e modesto. Ma come abbiamo visto ci\u00f2 non imped\u00ec che i loro scultori sviluppassero alcuni tratti di evidente originalit\u00e0, riconosciuti da altri critici, rendendo quell'accusa, per quanto basata su una chiara evidenza, non del tutto giusta.\nD'altra parte, giudicare una cultura antica da un punto di vista moderno \u00e8 sempre una manovra temeraria. I Romani si caratterizzavano per possedere genericamente un alto spirito pubblico e una forte avversione all'individualismo e alle eccentricit\u00e0, il che fece sempre paura ai Greci, e le tradizioni ancestrali, pubbliche e familiari, furono sempre oggetto di estrema venerazione. Virgilio racconta nell'\"Eneide\" la storia di Enea che porta sulle spalle suo padre nella fuga da Troia, che divent\u00f2 un modello della \"pietas\" romana, il dovere onorevole verso i padri, e perfino in epoche sconvolte da dispute politiche ed \u00e9lite immorali e decadenti, anche se erano comuni in tutta la societ\u00e0 comportamenti che oggi vediamo come crudeli e bizzarri, tra le qualit\u00e0 pi\u00f9 apprezzate in un romano, vi erano la \"parsimonia\", la \"severitas\", la \"frugalitas\" e la \"simplicitas\" \u2014 parsimonia, austerit\u00e0 e dignit\u00e0, frugalit\u00e0 e semplicit\u00e0 \u2014 ripetutamente elogiate nella letteratura coeva. Tenendo conto di questi fattori, la sua apparente mancanza di originalit\u00e0 diventa relativa e un tratto culturale identitario. In tutti i modi, la scultura ci offre molto materiale per poter studiare tutto il lascito romano e comprendere il suo peculiare atteggiamento in ambito culturale.\nL'esempio dell'arte romana fu profondamente trasfigurato nel Medioevo: le invasioni barbariche e soprattutto l'avvento del nuovo culto cristiano cambiarono profondamente la concezione dell'arte e dei valori culturali, non rendendo pi\u00f9 necessaria l'imitazione del dato reale dei soggetti. Tuttavia col Rinascimento si torn\u00f2 a guardare alla scultura romana \"imperiale\" come un nuovo imprescindibile modello, rendendola un elemento fondamentale per l'elaborazione di una nuova estetica di quell'epoca. Raffaello, cosciente della vastit\u00e0 della perdita di opere antiche in tempi anteriori, deplor\u00f2 l'abitudine di riutilizzare il marmo e il bronzo per creare altri oggetti, e la scoperta di vari esemplari di alta qualit\u00e0 della scultura romana in questo periodo caus\u00f2 sensazione nella societ\u00e0 rinascimentale, stimolando copie e nuove interpretazioni, la ricerca ansiosa di altri resti in innumerevoli scavi archeologici, e la comparsa di un flusso di riproduzioni in incisione. La loro influenza sulla scultura del periodo \u00e8 assolutamente innegabile.\nDurante il Barocco l'interesse per la statuaria antica non diminu\u00ec. Maestri come Bernini erano notori amanti dell'arte greca e romana, e la sua produzione deve molto agli esempi antichi e ai temi classici, tuttavia si andava verso un superamento del modello classico, in favore di effetti maggiormente dinamici e teatrali. Nel XVIII secolo, formandosi tra le \u00e9lite il costume del \u00abGrand Tour Europeo\u00bb, Roma era la visita obbligata, e il desiderio della conoscenza e dell'acquisizione dell'arte dell'antichit\u00e0 classica si trasform\u00f2 in una mania, determinando a fine del secolo il diffondersi del Neoclassicismo. Tra i secoli XVIII e XIX si formarono diverse collezioni private importanti in vari paesi, e che in Inghilterra, in particolare, servivano anche a garantire la buona reputazione sociale dei proprietari e a facilitarne l'accesso a incarichi pubblici. Malgrado gli artisti neoclassici ammirassero la produzione greca, la loro reinterpretazione dello stile classico in realt\u00e0 si basava anzitutto su principi romani, per il semplice fatto che le opere conosciute in quell'epoca erano quasi tutte romane, e non greche. A met\u00e0 del XIX secolo, con la riapertura della Grecia verso l'occidente dopo un lungo dominio turco, con la realizzazione di varie ricerche archeologiche che portarono alla luce una grande quantit\u00e0 di opere originali greche, e sotto l'influenza della corrente romantica, il gusto del pubblico tese verso l'Ellenismo, ma neanche allora l'arte romana cadde in disgrazia, poich\u00e9 un nuovo impeto collezionistico di nuovi ricchi nordamericani mantenne alta questa tradizione. Nel XX secolo, tuttavia, la rivoluzione modernista condusse a una drastica diminuzione della capacit\u00e0 dell'arte romana di ispirare le nuove generazioni di artisti, sebbene le collezioni di scultura dell'antica Roma continuino fino ai giorni nostri ad attrarre moltitudini in tutti i musei dove sono esposte e siano parte importantissima del patrimonio di una civilt\u00e0 la cui memoria rimane sorprendentemente viva, e dalla quale nacque la nostra stessa cultura."}
{"id": "2834348", "revid": "599013", "url": "https://it.wikipedia.org/wiki?curid=2834348", "title": "Jo\u00ebl Curbelo", "text": ""}
{"id": "2834349", "revid": "287204", "url": "https://it.wikipedia.org/wiki?curid=2834349", "title": "Joel Curbelo", "text": ""}
{"id": "2834351", "revid": "300067", "url": "https://it.wikipedia.org/wiki?curid=2834351", "title": "Jo\u00ebl Curbelo Mel\u00e9ndez", "text": ""}
{"id": "2834353", "revid": "300067", "url": "https://it.wikipedia.org/wiki?curid=2834353", "title": "Joel Curbelo Melendez", "text": ""}
{"id": "2834356", "revid": "76963", "url": "https://it.wikipedia.org/wiki?curid=2834356", "title": "Allen Evangelista", "text": "Conosciuto per il ruolo di Henry Miller in \"La vita segreta di una teenager americana\", e per i 12 episodi in \"Zoey 101\".\nLa sua carriera inizia nel 2002 con un'apparizione in \"Ancora una volta\"."}
{"id": "2834358", "revid": "107625532", "url": "https://it.wikipedia.org/wiki?curid=2834358", "title": "Prima medaglia di Lionello d'Este", "text": "La prima medaglia di Lionello d'Este fu realizzata in bronzo dall'artista italiano Pisanello verso il 1441-1443 e misura 6,5\u00a0cm di diametro. \nStoria.\nDopo aver coniato la celebre medaglia di Giovanni VIII Paleologo (1438), ristabilendo la tradizione di effigiare personaggi viventi come nelle monete dell'Impero Romano, Pisanello divenne molto richiesto dalle corti italiane, creando una ventina di medaglie. \nA Ferrara fu al servizio degli Este dal 1441 al 1444. Nel suo anno di arrivo fu al centro di una competizione artistica, secondo la testimonianza del poeta Ulisse degli Aleotti, con il pittore veneziano Jacopo Bellini. Entrambi dipinsero, su sollecitazione di Niccol\u00f2 III d'Este, un ritratto di suo figlio Lionello. Ne usc\u00ec vincitore il Bellini, ma Pisanello rest\u00f2 comunque molto apprezzato a corte, tanto che Lionello gli commission\u00f2 ben sei medaglie. Il ritratto sul \"recto\" deriva sempre dal ritratto su tavola di Pisanello, mentre sul \"verso\" sono rappresentati numerosi motivi simbolici e araldici. \nLa prima medaglia, l'unica con l'effigie girata a destra, ebbe una particolare diffusione e se ne conoscono oggi diverse copie, tra cui al Museo del Bargello di Firenze, al Cabinet des Medailles di Parigi o alla National Gallery di Washington. Nel 1443 il pittore Giovanni Badile la riprodusse in un affresco in Santa Maria della Scala a Verona, stabilendo un importante termine \"ante quem\".\nDescrizione.\nL'opera, dai chiari intenti celebrativi, \u00e8 virtuosamente esente da una retorica troppo artificiosa, riuscendo a sottolineare l'autorit\u00e0 del personaggio con un misurato ricorso ad elementi decorativi.\nSul recto \u00e8 effigiato di profilo Lionello d'Este in forma di busto girato a destra, con il tipico taglio di capelli senza basette e con una postura ben eretta, quale segno di nobilt\u00e0. Vi si legge l'iscrizione (\"Leonello marchese d'Este\"), con rami d'ulivo che separano le parole.\nSul verso si vede un fanciullo trifronte e sul bordo la scritta (\"opera del pittore Pisan[ell]o\"), tra spighe di grano ed elementi d'armatura."}
{"id": "2834359", "revid": "36426", "url": "https://it.wikipedia.org/wiki?curid=2834359", "title": "Prima medaglia di Leonello d'Este", "text": ""}
{"id": "2834364", "revid": "547034", "url": "https://it.wikipedia.org/wiki?curid=2834364", "title": "Laurence Trimble", "text": "Biografia.\nAttore, scrittore e regista, Trimble cominci\u00f2 la sua carriera come regista nel 1910, dirigendo \"Saved by the Flag\", il primo dei 101 film che diresse tra il 1908 e il 1926. Come attore, interpret\u00f2 solo quattro film e, negli anni venti, produsse due pellicole. Firm\u00f2, inoltre, una ventina tra storie, adattamenti e sceneggiature.\nIniz\u00ee di carriera.\nTrimble nel 1908, dopo aver scritto un racconto con protagonisti degli animali, mand\u00f2 il manoscritto a una rivista di New York. Il giornale lo indirizz\u00f2 alla Vitagraph: oltre a lavorare come regista, dopo un paio di anni, Trimble, ormai ex- appaltatore, si mise a collaborare come sceneggiatore per storie di animali da adattare per lo schermo. Venne promosso alla direzione della Vitagraph, costruendo la sua carriera su John Bunny, un attore che, con il suo tipo di comicit\u00e0 che preannunciava quella di Fatty Arbuckle e Jackie Gleason, divent\u00f2 popolarissimo. &lt;br&gt;L'attrice pi\u00f9 conosciuta della compagnia di produzione era Florence Turner, che veniva appunto chiamata \"La ragazza della Vitagraph\": con lei, forse la pi\u00f9 famosa attrice di quegli anni, Trimble gir\u00f2 numerosi film. Con l'avvento di altre nuove attrici, da Gene Gauntier a Mary Pickford, la fama di Florence Turner, per\u00f2, si stava appannando: l'attrice, nel 1913, decise con Trimble di lasciare gli Stati Uniti per andare a lavorare in Gran Bretagna: a Londra, i due recitarono insieme in spettacoli di music hall, girando anche dei film, alcuni dei quali furono prodotti da Florence Turner.\nCani protagonisti.\nScrivendo storie che avevano animali come protagonisti, Trimble si ispir\u00f2 anche al suo cane. Divenuto attore con il nome di Jean the Dog e conosciuto come \"Jean il cane della Vitagraph\", fu il primo cane ad avere un ruolo da protagonista in un film. Jean mor\u00ec nel 1916. Il suo padrone, durante un viaggio in Germania con la moglie Jane Murfin, trov\u00f2 \"Etzel von Oeringen\", un pastore tedesco cui cambi\u00f2 il nome in Strongheart. Messo a recitare, Strongheart divent\u00f2 la prima star canina del cinema.\nVita privata.\nTrimble era sposato con la scrittrice e commediografa Jane Murfin (nominata nel 1932 Oscar al miglior soggetto): il loro matrimonio dur\u00f2 dal 1915 al 1926, anno in cui fin\u00ec anche la carriera cinematografica di Trimble. Il regista mor\u00ec nel 1954 a Woodland Hills in California."}
{"id": "2834365", "revid": "33689", "url": "https://it.wikipedia.org/wiki?curid=2834365", "title": "Software di chimica computazionale", "text": "I software di chimica computazionale sono utilizzati in chimica computazionale per implementare i metodi della chimica quantistica. La maggior parte di essi comprende metodi Hartree-Fock (HF) e alcuni post-Hartree-Fock. Possono inoltre comprendere la teoria del funzionale di densit\u00e0 (DFT, density functional theory), meccanica molecolare o metodi semi-empirici.\nLa lista comprende sia software open source che programmi con licenza commerciale. La maggior parte di essi sono grossi programmi, spesso contenenti al loro interno moduli separati, e sono stati sviluppati nel corso di numerosi anni.\n\u2020 \u201cacad.\u201d: licenza accademica (free), \u201ccomm.\u201d: licenza commerciale\n\u2021 Supporto per i sistemi periodici (cristalli, 3d; superfici, 2d; polimeri, 1d e molecole, 0d): i software con periodicit\u00e0 3d permettono sempre la simulazione di sistemi con dimensionalit\u00e0 inferiore. \n1 Il progetto CAMPOS (che comprende Dacapo) afferma che tutto il codice \u00e8 distribuito in GPL. La distribuzione di Dacapo stessa non contiene alcuna informazione riguardo alla licenza.\n2 Tramite interfaccia con TINKER\n3 Tramite Ascalaph\n4 Tramite interfaccia con MOPAC\n5 Utilizzan la teoria DFT scambio esatto \n6 Distribuito con Quantum ESPRESSO\n7 Web service integrato MPQC."}
{"id": "2834366", "revid": "767487", "url": "https://it.wikipedia.org/wiki?curid=2834366", "title": "Jerome Mincy", "text": ""}
{"id": "2834373", "revid": "98077", "url": "https://it.wikipedia.org/wiki?curid=2834373", "title": "Pier de Crescenzi", "text": ""}
{"id": "2834374", "revid": "599013", "url": "https://it.wikipedia.org/wiki?curid=2834374", "title": "Edgar Padilla", "text": ""}
{"id": "2834375", "revid": "1005847", "url": "https://it.wikipedia.org/wiki?curid=2834375", "title": "Elezioni regionali nelle Marche del 2000", "text": "Le elezioni regionali italiane del 2000 nelle Marche si sono tenute il 16 aprile. Esse hanno visto la vittoria del presidente uscente Vito D'Ambrosio, sostenuto dal centro-sinistra, che ha sconfitto il candidato della Casa delle Libert\u00e0, Maurizio Bertucci."}
{"id": "2834376", "revid": "300067", "url": "https://it.wikipedia.org/wiki?curid=2834376", "title": "Jerome Mincy Clark", "text": ""}
{"id": "2834378", "revid": "300067", "url": "https://it.wikipedia.org/wiki?curid=2834378", "title": "Edgar Padilla Rivera", "text": ""}
{"id": "2834379", "revid": "188402", "url": "https://it.wikipedia.org/wiki?curid=2834379", "title": "SSH file transfer protocol", "text": ""}
{"id": "2834380", "revid": "287204", "url": "https://it.wikipedia.org/wiki?curid=2834380", "title": "Seconda medaglia di Lionello d'Este", "text": "La seconda medaglia di Lionello d'Este fu realizzata in bronzo dall'artista italiano Pisanello verso il 1441-1444 e misura 7\u00a0cm di diametro. \nStoria.\nDopo aver coniato la celebre medaglia di Giovanni VIII Paleologo (1438), ristabilendo la tradizione di effigiare personaggi viventi come nelle monete dell'Impero Romano, Pisanello divenne molto richiesto dalle corti italiane, creando una ventina di medaglie. \nA Ferrara fu al servizio degli Este dal 1441 al 1444. Nel suo anno di arrivo fu al centro di una competizione artistica, secondo la testimonianza del poeta Ulisse degli Aleotti, con il pittore veneziano Jacopo Bellini. Entrambi dipinsero, su sollecitazione di Niccol\u00f2 III d'Este, un ritratto di suo figlio Lionello. Ne usc\u00ec vincitore il Bellini, ma Pisanello rest\u00f2 comunque molto apprezzato a corte, tanto che Lionello gli commission\u00f2 ben sei medaglie. Il ritratto sul recto deriva sempre dal \"ritratto su tavola\" di Pisanello, mentre sul verso sono rappresentati numerosi motivi simbolici e araldici.\nDalla seconda medaglia in poi l'effigie del signore \u00e8 sempre rivolta a sinistra.\nDescrizione.\nL'opera, dai chiari intenti celebrativi, \u00e8 virtuosamente esente da una retorica troppo artificiosa, riuscendo a sottolineare l'autorit\u00e0 del personaggio con un misurato ricorso ad elementi decorativi.\nSul \"recto\" \u00e8 effigiato di profilo Lionello d'Este in forma di busto girato a sinistra, con il tipico taglio di capelli senza basette e con una postura ben eretta, quale segno di nobilt\u00e0; indossa una veste a decorazioni floreali. Vi si legge l'iscrizione (\"Leonello marchese d'Este\"), con rami d'ulivo che separano le parole.\nSul \"verso\" si vedono due nudi maschili affrontati che reggono cesti con fronde d'ulivo e su uno sfondo roccioso due vasi su cui cadono gocce di pioggia dalle nuvole. Sul bordo si legge la firma (\"opera del pittore Pisan[ell]o\")."}
{"id": "2834382", "revid": "30446837", "url": "https://it.wikipedia.org/wiki?curid=2834382", "title": "Mnemonic major system", "text": ""}
{"id": "2834385", "revid": "400694", "url": "https://it.wikipedia.org/wiki?curid=2834385", "title": "Tommy Smith", "text": ""}
{"id": "2834387", "revid": "97452946", "url": "https://it.wikipedia.org/wiki?curid=2834387", "title": "Terza medaglia di Lionello d'Este", "text": "La terza medaglia di Lionello d'Este fu realizzata in bronzo dall'artista italiano Pisanello verso il 1441-1444 e misura 6,85\u00a0cm di diametro. \nStoria.\nDopo aver coniato la celebre medaglia di Giovanni VIII Paleologo (1438), ristabilendo la tradizione di effigiare personaggi viventi come nelle monete dell'Impero Romano, Pisanello divenne molto richiesto dalle corti italiane, creando una ventina di medaglie. \nA Ferrara fu al servizio degli Este dal 1441 al 1444. Nel suo anno di arrivo fu al centro di una competizione artistica, secondo la testimonianza del poeta Ulisse degli Aleotti, con il pittore veneziano Jacopo Bellini. Entrambi dipinsero, su sollecitazione di Niccol\u00f2 III d'Este, un ritratto di suo figlio Lioenello. Ne usc\u00ec vincitore il Bellini, ma Pisanello rest\u00f2 comunque molto apprezzato a corte, tanto che Lionello gli commission\u00f2 ben sei medaglie. Il ritratto sul recto deriva sempre dal \"ritratto su tavola\" di Pisanello, mentre sul verso sono rappresentati numerosi motivi simbolici e araldici. \nDalla seconda medaglia in poi l'effigie del signore \u00e8 sempre rivolta a sinistra.\nDescrizione.\nL'opera, dai chiari intenti celebrativi, \u00e8 virtuosamente esente da una retorica troppo artificiosa, riuscendo a sottolineare l'autorit\u00e0 del personaggio con un misurato ricorso ad elementi decorativi.\nSul recto \u00e8 effigiato di profilo Lionello d'Este in forma di busto girato a sinistra, con il tipico taglio di capelli senza basette e con una postura ben eretta, quale segno di nobilt\u00e0; indossa una veste a decorazioni floreali. Il bordo \u00e8 profilato da una cornice filiforme e vi si legge la scritta continua in senso orario: (\"Leonello marchese d'Este, duca e re di Ferrara\").\nSul verso si vede una lince bendata seduta su un cuscino: essa rappresenta l'arte di governare nelle difficolt\u00e0. In basso, sempre in una fascia circolare lungo il bordo, si legge la firma (\"fece il pittore Pisan[ell]o\"), mentre la parte alta \u00e8 riempita da motivi floreali."}
{"id": "2834389", "revid": "729019", "url": "https://it.wikipedia.org/wiki?curid=2834389", "title": "San Salvador (Paraguay)", "text": "San Salvador \u00e8 un centro abitato del Paraguay, situato nel Dipartimento di Guair\u00e1. Forma uno dei 17 distretti in cui \u00e8 diviso il dipartimento.\nPopolazione.\nAl censimento del 2002 la localit\u00e0 contava una popolazione urbana di 796 abitanti (3.207 nel distretto)."}
{"id": "2834395", "revid": "36426", "url": "https://it.wikipedia.org/wiki?curid=2834395", "title": "Seconda medaglia di Leonello d'Este", "text": ""}
{"id": "2834396", "revid": "36426", "url": "https://it.wikipedia.org/wiki?curid=2834396", "title": "Terza medaglia di Leonello d'Este", "text": ""}
{"id": "2834397", "revid": "30446989", "url": "https://it.wikipedia.org/wiki?curid=2834397", "title": "Memorizzazione fonetica", "text": ""}
{"id": "2834399", "revid": "90900", "url": "https://it.wikipedia.org/wiki?curid=2834399", "title": "NASA Astronaut Group 8", "text": "Il NASA Astronaut Group 8 \u00e8 stato selezionato dalla NASA nel gennaio del 1978. "}
{"id": "2834400", "revid": "107098", "url": "https://it.wikipedia.org/wiki?curid=2834400", "title": "Herman van Springel", "text": ""}
{"id": "2834401", "revid": "97452957", "url": "https://it.wikipedia.org/wiki?curid=2834401", "title": "Quarta medaglia di Lionello d'Este", "text": "La quarta medaglia di Lionello d'Este fu realizzata in bronzo dall'artista italiano Pisanello verso il 1441-1444 e misura 6,6\u00a0cm di diametro. \nStoria.\nDopo aver coniato la celebre medaglia di Giovanni VIII Paleologo (1438), ristabilendo la tradizione di effigiare personaggi viventi come nelle monete dell'Impero Romano, Pisanello divenne molto richiesto dalle corti italiane, creando una ventina di medaglie. \nA Ferrara fu al servizio degli Este dal 1441 al 1444. Nel suo anno di arrivo fu al centro di una competizione artistica, secondo la testimonianza del poeta Ulisse degli Aleotti, con il pittore veneziano Jacopo Bellini. Entrambi dipinsero, su sollecitazione di Niccol\u00f2 III d'Este, un ritratto di suo figlio Lioenello. Ne usc\u00ec vincitore il Bellini, ma Pisanello rest\u00f2 comunque molto apprezzato a corte, tanto che Lionello gli commission\u00f2 ben sei medaglie. Il ritratto sul recto deriva sempre dal \"ritratto su tavola\" di Pisanello, mentre sul verso sono rappresentati numerosi motivi simbolici e araldici. \nDalla seconda medaglia in poi l'effigie del signore \u00e8 sempre rivolta a sinistra.\nDescrizione.\nL'opera, dai chiari intenti celebrativi, \u00e8 virtuosamente esente da una retorica troppo artificiosa, riuscendo a sottolineare l'autorit\u00e0 del personaggio con un misurato ricorso ad elementi decorativi.\nSul recto quasi identico a quello della seconda medaglia, \u00e8 effigiato di profilo Lionello d'Este in forma di busto girato a sinistra, con il tipico taglio di capelli senza basette e con una postura ben eretta, quale segno di nobilt\u00e0; indossa una veste a decorazioni floreali. Vi si legge l'iscrizione in senso orario (\"Leonello marchese d'Este\"), con rami d'ulivo che separano le parole. La differenza con la seconda medaglia \u00e8 nel piccolo motivo, simile a una conchiglia, in petto. \nSul verso si vedono due nudi maschili, un vecchio e un giovane, quest'ultimo con le sembianze di Lionello, seduti e affrontati, tra cui si innalza un albero di nave con la vela spiegata e rigonfia. In alto, a contorno della medaglia, si legge la firma (\"opera di Pisan[ell]o pittore\")."}
{"id": "2834404", "revid": "682087", "url": "https://it.wikipedia.org/wiki?curid=2834404", "title": "John Davison Rockerduck", "text": ""}
{"id": "2834405", "revid": "1005847", "url": "https://it.wikipedia.org/wiki?curid=2834405", "title": "Elezioni regionali in Abruzzo del 2005", "text": "Le elezioni regionali del 2005 in Abruzzo si sono tenute il 3 e 4 aprile, contestualmente alla tornata indetta per altre tredici regioni italiane.\nOttaviano Del Turco, esponente dei Socialisti Democratici Italiani, candidato dell'Unione \u00e8 stato eletto presidente dell'Abruzzo col 58,24%, diventando il secondo governatore dell'Abruzzo appoggiato da una coalizione di Centro-sinistra nella Seconda Repubblica dopo Antonio Falconio. L'uscente Giovanni Pace, membro di Alleanza Nazionale, appoggiato dalla Casa delle Libert\u00e0 non \u00e8 stato riconfermato, raccogliendo il 40,65% dei voti validi. Terzo candidato \u00e8 stato Fabrizio Bosio, appoggiato da Alternativa Sociale, che ha ottenuto l'1,11%.\nTra le liste, i Democratici di Sinistra sono stati il primo partito della regione con il 18,60% dei voti, seguiti dalla Margherita (16,73%), Forza Italia (15,99%) e Alleanza Nazionale (11,19%). Le altre formazioni ammesse al Consiglio regionale dell'Abruzzo sono state l'Unione di Centro (8,42%), i Socialisti Democratici Italiani (5,21%), Rifondazione Comunista (4,91%), i Popolari UDEUR (4,73%), i Comunisti Italiani (2,95%), la Democrazia Cristiana per le Autonomie (2,79%), l'Italia dei Valori (2,45%) e la Federazione dei Verdi (2,01%).\nSu 1.203.882 elettori abruzzesi, hanno votato in 825.661, cio\u00e8 il 68,59% degli aventi diritto.\nLegge elettorale.\nLe elezioni regionali in Abruzzo del 2005 sono state disciplinate dalla normativa nazionale, la Legge Tatarella, valida per tutte le regioni a statuto ordinario.\nSistema elettorale.\nSia il Presidente della Regione sia i membri del Consiglio regionale erano eletti a suffragio universale.\n\u00c8 stato eletto governatore il candidato che ha ottenuto il maggior numero di voti a livello regionale. Qualora non avesse ottenuto il 60% delle preferenze in tutta la regione, la lista o la coalizione vincitrice otteneva un premio di maggioranza, che prevedeva l'elezione dei componenti del \"listino regionale\", collegato al presidente eletto. In particolare, questi seggi scattavano in modalit\u00e0 diverse, a seconda della percentuale ottenuta dal vincitore:\nL'elezione dei consiglieri regionali, invece, avveniva sulla base della competizione tra liste presentate nelle quattro circoscrizioni abruzzesi, corrispondenti alle quattro province della regione. L'attribuzione dei 32 seggi (cio\u00e8 l'80% previsto dalla legge) avveniva secondo un sistema proporzionale e il metodo D'Hondt.\nModalit\u00e0 di voto.\nLe due cariche venivano votate su una singola. Erano possibili le seguenti modalit\u00e0 di voto:\nCandidati e liste.\nAlle elezioni sono stati ammessi 3 candidati presidente e 17 liste.\nL'Unione.\nLa coalizione di Centro-sinistra era stata formata dai partiti che avevano aderito al progetto de L'Unione, lanciata da Romano Prodi nel febbraio 2005. Erano state, pertanto, presentate 9 liste, tutte riconducibili a formazioni politiche: i Democratici di Sinistra, La Margherita, i Socialisti Democratici Italiani, Rifondazione Comunista, i Comunisti Italiani, l'Italia dei Valori, la Federazione dei Verdi, i Popolari UDEUR e il Partito Socialista Democratico Italiano.\nCome candidato governatore era stato scelto Ottaviano Del Turco, esponente dei Socialisti Democratici Italiani con un passato da ministro delle Finanze e da segretario del Partito Socialista Italiano. La sua discesa in campo venne ufficializzata il 19 gennaio 2005. Prima di Del Turco, erano state ipotizzate le candidature di altri quattro personaggi: Gianni Melilla, Giovanni Legnini, il parlamentare Franco Marini e dell'allora sindaco di Pescara Luciano D'Alfonso (poi diventato governatore nel 2014), che, poi, ha rinunciato.\nCasa delle Libert\u00e0.\nCome alle elezioni regionali del 2000, la coalizione di Centro-destra si era riunito nello schieramento della Casa delle Libert\u00e0, raccogliendo sei liste riconducibili ai partiti nazionali e una lista civica: Forza Italia, Alleanza Nazionale, Unione di Centro, Democrazia Cristiana per le Autonomie, Movimento Idea Sociale, Repubblicani socialisti liberali (in cui erano racchiusi il Partito Repubblicano Italiano, il Partito Liberale Italiano e il Nuovo PSI) e i \"Moderati e Riformisti per l'Abruzzo\".\nCome candidato governatore venne scelto il presidente uscente Giovanni Pace, la cui corsa \u00e8 stata ufficializzata l'8 gennaio 2005. Anche il senatore Rocco Salini, gi\u00e0 presidente della Regione dal 1990 al 1992, aveva manifestato l'intenzione di candidarsi, ufficializzando la discesa in campo con il \"Terzo Polo\" a met\u00e0 febbraio, ottenendo l'appoggio anche della lista \"Alta Velocit\u00e0\". Una settimana pi\u00f9 tardi, per\u00f2, Salini ha ritirato la candidatura, formando la lista \"Moderati e riformisti per l'Abruzzo\", sempre a sostegno di Giovanni Pace.\nAlternativa Sociale.\nCome nelle altre regioni, alcune formazioni dell'estrema destra, tra cui Fiamma Tricolore, Libert\u00e0 d'Azione, Fronte Nazionale e Forza Nuova, hanno aderito al progetto Alternativa Sociale, lanciato dalla parlamentare Alessandra Mussolini. Il candidato alla presidenza della Regione \u00e8 stato Fabrizio Bosio.\nCandidati non ammessi.\nDue candidati non sono stati ammessi alla competizione per insufficienza delle firme presentate: Elio Di Matteo alla testa della lista Democratici Cristiani Uniti e Salvatore Marino della Lega Sud Ausonia.\nAnalisi del voto.\nRapporto tra voto di lista e voto al presidente.\nSia in termini di voto al presidente sia in quelli di voto alle liste, L'Unione ha superato la Casa delle Libert\u00e0. Nel primo caso, per\u00f2, il margine di vantaggio si \u00e8 rivelato pi\u00f9 ampio del secondo: Ottaviano Del Turco ha, infatti, ottenuto 134.860 preferenze in pi\u00f9 di Giovanni Pace (un distacco del 17,59%), mentre la coalizione dell'Unione ha superato la Casa delle Libert\u00e0 di 122.520 voti, ossia una differenza di 16,70%.\nLa differenza sopra esposta \u00e8 possibile perch\u00e9, come dimostrato dalla tabella riepilogativa, Ottaviano Del Turco ha ottenuto pi\u00f9 voti rispetto alla coalizione (21.552 pari al 4,82% in pi\u00f9) di quanti ne abbiano raccolti sia Giovanni Pace (9.212, cio\u00e8 il 2,95% in pi\u00f9) e Fabrizio Bosio (2.049, ossia il 24,05% in pi\u00f9).\nTrend di voto.\nRispetto alle precedenti elezioni, il presidente uscente Giovanni Pace ha perso 70.806 voti, scendendo dal 49,26% di cinque anni prima al 40,65%, per una differenza di 8,61 punti. Ottaviano Del Turco, invece, \u00e8 andato meglio del candidato governatore per L'Ulivo del 2000, Antonio Falconio: il neoeletto presidente ha, infatti, guadagnato 67.668 voti, crescendo di 9,44 punti percentuali, essendo passato dal 48,80% di cinque anni prima al 58,24% del 2005.\nIn termini di voto alle liste, rispetto al 2000, la Casa delle Libert\u00e0 ha perso 62.441 voti e 8,64 punti, mentre L'Unione ha guadagnato 61.137 preferenze e 8,80 punti.\nTra le liste gi\u00e0 presenti nelle precedenti elezioni, le formazioni dell'Unione sono state quelle che hanno migliorato i risultati. In termini di percentuali, a crescere maggiormente sono stati due dei partiti pi\u00f9 moderati della coalizione: pur rimanendo stabile in termini di seggi, i Popolari UDEUR sono passati dal 1,71% al 4,73% (cio\u00e8 +3,02), mentre La Margherita ha guadagnato uno scranno in pi\u00f9, prendendo 2,05 punti in pi\u00f9 rispetto a quanto totalizzato complessivamente dal Partito Popolare Italiano e I Democratici nel 2000. Nonostante una crescita pi\u00f9 contenuta (+0,37 punti), la Federazione dei Verdi si \u00e8 aggiudicata un seggio in pi\u00f9 rispetto alle precedenti elezioni, mentre i Socialisti Democratici Italiani ne hanno perso uno bench\u00e9 abbiano guadagnato 0,63 punti. Le formazioni pi\u00f9 a sinistra della coalizione, Rifondazione Comunista e i Comunisti Italiani, hanno accresciuto il loro bacino elettorale (rispettivamente +0,63 e +0,83) ma hanno mantenuto uguale il numero dei loro rappresentanti in Consiglio Regionale. Dato in controtendenza rispetto all'Unione \u00e8 quello dei Democratici di Sinistra, che hanno perso un consigliere passando dal 20,11% del 2000 al 18,60% del 2005 (-1,51).\nI partiti che hanno aderito alla Casa delle Libert\u00e0, invece, hanno lasciato sul campo sia voti che scranni: se l'Unione dei Democratici Cristiani e di Centro (-2,44 punti) \u00e8 stato quello che ha avuto perdite pi\u00f9 contenute in termini di seggi, Alleanza Nazionale \u00e8 stata la formazione che ha mantenuto pi\u00f9 consensi, passando dal 12,71% all'11,19%. Forza Italia, infine, ha perso 3,21 punti e 3 rappresentanti.\nAnalisi territoriale del voto.\nOttaviano Del Turco e L'Unione sono stati i pi\u00f9 votati in tutte e quattro le province abruzzesi, seguiti da Giovanni Pace e la Casa delle Libert\u00e0 e da Fabrizio Bosio ed Alternativa Sociale.\nA livello comunale, Del Turco ha prevalso in gran parte del Teramano, del Pescarese, nella Conca Aquilana e nel Vastese. Giovanni Pace, invece, \u00e8 stato il pi\u00f9 votato in Val di Sangro, nell'Altopiano di Navelli e nell'Altopiano delle Cinquemiglia."}
{"id": "2834406", "revid": "297059", "url": "https://it.wikipedia.org/wiki?curid=2834406", "title": "Ellison S. Onizuka", "text": ""}
{"id": "2834407", "revid": "297059", "url": "https://it.wikipedia.org/wiki?curid=2834407", "title": "Francis R. Scobee", "text": ""}
{"id": "2834408", "revid": "297059", "url": "https://it.wikipedia.org/wiki?curid=2834408", "title": "Brewster H. Shaw", "text": ""}
{"id": "2834409", "revid": "297059", "url": "https://it.wikipedia.org/wiki?curid=2834409", "title": "Norman E. Thagard", "text": ""}
{"id": "2834410", "revid": "297059", "url": "https://it.wikipedia.org/wiki?curid=2834410", "title": "Donald E. Williams", "text": ""}
{"id": "2834412", "revid": "1833487", "url": "https://it.wikipedia.org/wiki?curid=2834412", "title": "Testa di moro (dolce)", "text": "La Testa di Moro \u00e8 un dolce di pasticceria, tipico della cucina napoletana.\n\u00c8 composto da un disco di pan di spagna, modellato in modo da conferirgli una forma semisferica, farcito con crema pasticcera e ricoperto da un sottile strato di crema o panna al cacao e infine di granella di cioccolato. Pu\u00f2 anche avere della panna montata sulla sommit\u00e0 con una ciliegina.\nOrigine del nome.\nIl nome deriva dalla sua forma scura e sferica che ricorda appunto quella della testa di un moro, e dalla granella di cioccolato che ricorda la sua tipica capigliatura.\nC'\u00e8 anche una versione in gelateria, \u00e8 uno spumone fatto con gelato al cioccolato e semifreddo al gianduia all'interno.\nVarianti.\nEsiste una variante bianca ottenuta utilizzando crema senza cacao e granella di nocciole anzich\u00e9 di cioccolato."}
{"id": "2834413", "revid": "174925", "url": "https://it.wikipedia.org/wiki?curid=2834413", "title": "Zhou cheng wang", "text": ""}
{"id": "2834414", "revid": "297059", "url": "https://it.wikipedia.org/wiki?curid=2834414", "title": "Kathryn Dwyer Sullivan", "text": ""}
{"id": "2834420", "revid": "287204", "url": "https://it.wikipedia.org/wiki?curid=2834420", "title": "5386 Bajaja", "text": "5386 Bajaja \u00e8 un asteroide della fascia principale. Scoperto nel 1975, presenta un'orbita caratterizzata da un semiasse maggiore pari a 2,2414916\u00a0UA e da un'eccentricit\u00e0 di 0,1388064, inclinata di 9,46388\u00b0 rispetto all'eclittica.\nL'asteroide \u00e8 dedicato all'astronomo Esteban Bajaja che fu promotore e direttore del primo radiotelescopio in Argentina."}
{"id": "2834427", "revid": "666668", "url": "https://it.wikipedia.org/wiki?curid=2834427", "title": "Regola di Foster", "text": "La regola di Foster o regola dell'insularit\u00e0 \u00e8 un principio della biologia evolutiva secondo il quale i membri di una specie tendono ad aumentare o diminuire le proprie dimensioni nel tempo a seconda delle risorse a disposizione. \nDeve il nome al naturalista canadese Bristol Foster, il quale nel 1964 pubblic\u00f2 un articolo sul giornale \"Nature\", intitolato \"The evolution of mammals on islands\" (\"L'evoluzione dei mammiferi sulle isole\"), nel quale analizzava 116 specie di mammiferi insulari e le relative controparti continentali. Da questo studio, Foster notava che alcune specie insulari erano versioni pi\u00f9 grandi di specie presenti sulla terraferma, mentre altre erano viceversa versioni pi\u00f9 piccole degli animali riscontrabili sulla terraferma. In particolare, secondo lo studioso, le specie pi\u00f9 grandi tendevano a diminuire le proprie dimensioni per non sovrasfruttare le risorse limitate che l'ambiente insulare offre, mentre le specie di minori dimensioni potevano accrescersi in mancanza di predatori e competitori per il cibo.\nLe constatazioni di Foster vennero riprese da Robert Helmer MacArthur e Edward Osborne Wilson, ed in seguito anche da Ted Case, i quali per\u00f2 contestarono le tesi dello studioso, giudicandole troppo semplicistiche e non generalizzabili. "}
{"id": "2834433", "revid": "1323158", "url": "https://it.wikipedia.org/wiki?curid=2834433", "title": "Quinta medaglia di Lionello d'Este", "text": "La quinta medaglia di Lionello d'Este fu realizzata in bronzo dall'artista italiano Pisanello verso il 1441-1444 e misura 6,9\u00a0cm di diametro. \nStoria.\nDopo aver coniato la celebre medaglia di Giovanni VIII Paleologo (1438), ristabilendo la tradizione di effigiare personaggi viventi come nelle monete dell'Impero Romano, Pisanello divenne molto richiesto dalle corti italiane, creando una ventina di medaglie. \nA Ferrara fu al servizio degli Este dal 1441 al 1444. Nel suo anno di arrivo fu al centro di una competizione artistica, secondo la testimonianza del poeta Ulisse degli Aleotti, con il pittore veneziano Jacopo Bellini. Entrambi dipinsero, su sollecitazione di Niccol\u00f2 III d'Este, un ritratto di suo figlio Lioenello. Ne usc\u00ec vincitore il Bellini, ma Pisanello rest\u00f2 comunque molto apprezzato a corte, tanto che Lionello gli commission\u00f2 ben sei medaglie. Il ritratto sul recto deriva sempre dal \"ritratto su tavola\" di Pisanello, mentre sul verso sono rappresentati numerosi motivi simbolici e araldici. \nDalla seconda medaglia in poi l'effigie del signore \u00e8 sempre rivolta a sinistra.\nDescrizione.\nL'opera, dai chiari intenti celebrativi, \u00e8 virtuosamente esente da una retorica troppo artificiosa, riuscendo a sottolineare l'autorit\u00e0 del personaggio con un misurato ricorso ad elementi decorativi.\nSul recto, molto simile a quello della terza medaglia, \u00e8 effigiato di profilo Lionello d'Este in forma di busto girato a sinistra, con il tipico taglio di capelli senza basette e con una postura ben eretta, quale segno di nobilt\u00e0. Vi si legge entro una cornice che corre lungo il bordo l'iscrizione in senso orario (\"Leonello marchese d'Este, duca e re di Ferrara e Modena\"), completata da un ramo di alloro.\nSul verso si vede un giovane nudo sdraiato ai piedi di una roccia, sulla quale campeggia l'impresa estense del vaso con le ancore e contenente rami d'ulivo. In alto si legge la firma (\"opera de il pittore Pisan[ell]o\") inserita in una fascia circolare con edera e, in basso, rami d'ulivo."}
{"id": "2834435", "revid": "36426", "url": "https://it.wikipedia.org/wiki?curid=2834435", "title": "Quinta medaglia di Leonello d'Este", "text": ""}
{"id": "2834436", "revid": "36426", "url": "https://it.wikipedia.org/wiki?curid=2834436", "title": "Quarta medaglia di Leonello d'Este", "text": ""}
{"id": "2834438", "revid": "121532146", "url": "https://it.wikipedia.org/wiki?curid=2834438", "title": "Pornografia dell'incesto", "text": "La pornografia dell'incesto \u00e8 un genere di pornografia che rappresenta un'interazione sessuale tra parenti (incesto). Possono venir coinvolti parenti reali ma nella maggior parte dei casi gli attori non hanno vincoli di parentela ma vengono scelti in base a caratteristiche, quali la somiglianza fisica, che suggeriscano solamente l'idea di parentela. Per ottenere un maggior effetto identificativo si veicola quasi sempre, quale messaggio principale, l'amatorialit\u00e0 della situazione scabrosa filmata.\nQuesto tipo di pornografia in Australia viene classificata come \"RC\" \"(Refused Classification)\" perch\u00e9 \"\"viola le norme della morale, decenza e decoro generalmente accettato dagli adulti\".\nUno dei film pornografici pi\u00f9 conosciuti \u00e8 Taboo del 1980, interpretato da Kay Parker, di cui furono poi realizzati diversi sequel, molti dei quali hanno vinto premi tra i film per adulti.. Jeffrey Masson ha sostenuto che l'incesto nel porno \u00e8 \"il vero nucleo della pornografia - nella sua forma prototipica\" e che \"tutta la pornografia \u00e8 fondamentalmente dedita alla promozione dell'incesto\"\"."}
{"id": "2834442", "revid": "599013", "url": "https://it.wikipedia.org/wiki?curid=2834442", "title": "Andrea Meschia", "text": "Carriera.\nPartecip\u00f2 alla conquista dello scudetto del 1906 come riserva di Guido Moda. Viste le sue positive prestazioni, fu promosso a titolare dal capitano Herbert Kilpin, che gli cedette personalmente il proprio ruolo di terzino spostandosi in attacco. Fu cos\u00ec che Meschia fu protagonista anche del nuovo titolo dell'anno successivo.\nRitiratosi nel 1909, si offr\u00ec occasionalmente di fungere da arbitro."}
{"id": "2834447", "revid": "767487", "url": "https://it.wikipedia.org/wiki?curid=2834447", "title": "2PM", "text": "I 2PM () sono un gruppo musicale sudcoreano, formatosi a Seul nel 2008. Sono uno dei due sotto-gruppi risultanti dalla scissione della boy band di undici membri One Day, insieme ai 2AM.\nStoria.\nPrima del debutto.\nI membri dei 2PM vengono selezionati tramite audizione (ad eccezione di Nichkhun, che viene scoutato) dall'etichetta JYP Entertainment in diversi paesi ed in momenti diversi, fra persone che hanno gi\u00e0 esperienze nel mondo dello spettacolo. Infatti Junsu in passato aveva vinto vari concorsi canori, mentre Taecyeon, Junho e Chansung avevano partecipato alla trasmissione \"SuperStar Survival\". La preparazione del gruppo, unitamente a quella dei 2AM (inizialmente i due gruppi sono collettivamente chiamati \"One Day\") viene documentata in un programma televisivo intitolato \"Hot Blood Men\", andato in onda su Mnet. Durante il programma, vengono eliminati tre partecipanti: Lee Swichi, Im Daehun e Yoon Doo-joon.\n2008-2009: debutto e controversie.\nMentre la maggior parte delle boy band, ai tempi, adotta un'immagine da \"bravi ragazzi\", i 2PM puntano su un concetto pi\u00f9 macho e brutale. Enfatizzando la loro immagine mascolina, creano il fenomeno \"jimseung-dol\" (\"jimseung\" significa animale o bestia) nel 2008.\nIl 4 settembre 2008 viene pubblicato il singolo di debutto del gruppo \"10 Out of 10\", a cui il 17 ottobre 2008 fa subito seguito \"Only You\", estratto dal loro primo album singolo \"Hottest Time of the Day\". Nel dicembre 2008, il gruppo presenta la terza stagione del talent show della MBC \"Idol Show\" (\uc544\uc774\ub3cc\uad70\ub2e8\uc758 \ub5b4\ub2e4!\uadf8\ub140), sino a marzo 2009 per un totale di diciassette episodi. Il 16 aprile 2009 viene pubblicato \"\", il secondo singolo del gruppo, promosso dal brano \"Again &amp; Again\". Il 9 maggio 2009, i 2PM vincono il loro primo Mutizen Song Award nel corso della trasmissione \"M! Countdown\", a cui ne seguiranno altri due nel giro di poche settimane. Segue un tour in Thailandia mentre il loro singolo \"Niga Mipda\" (\ub2c8\uac00 \ubc09\ub2e4) conquista la vetta delle classifiche \"M! Countdown\" e \"Music Bank\". Da luglio a settembre i 2PM sono anche i protagonisti di un reality show intitolato \"Wild Bunny\".\nIl 4 settembre 2009, vengono alla luce su internet alcuni commenti fatti da Jaebeom sul proprio MySpace nel 2005, quando ancora non aveva iniziato la propria carriera, in cui dichiarava il proprio disprezzo nei confronti della Corea. Jaebeom viene costretto a delle scuse ufficiali ma, nonostante le pressioni del pubblico affinch\u00e9 venga allontanato dai 2PM, Park Jin-young, presidente della JYP Entertainment, il 7 settembre dichiara che avrebbe continuato a far parte del gruppo. Ci\u00f2 nonostante, il giorno seguente Jaebeom annuncia la propria partenza per gli Stati Uniti per calmare le acque, ribadendo le proprie scuse. Inoltre, a causa delle motivazioni che hanno portato all'abbandono del gruppo da parte del cantante, vengono cancellate da tutti gli show televisivi le partecipazioni previste anche dei rimanenti 2PM.\nIl 31 ottobre 2009 viene pubblicato \"Heartbeat\", title track del loro primo album. Durante una conferenza stampa, viene rivelato che le parti cantate da Jaebeom sarebbero state mantenute nelle canzoni dell'album. Inoltre il gruppo dichiara che i proventi delle vendite del disco sarebbero state ugualmente divise con l'ex-compagno.\nIl 20 novembre 2009 i 2PM vengono premiati con due riconoscimenti nel corso della cerimonia per la consegna dei Mnet Asian Music Awards: \"miglior gruppo maschile\" ed \"artista dell'anno\". Il 26 novembre l'album conquista la prima posizione della K-Chart, mantenendola anche nelle tre settimane successive. Il 30 dicembre il brano \"Again &amp; Again\" viene premiato come \"Canzone dell'anno\", nel corso di un sondaggio, condotto dalla KBS, ottenendo 57.060 voti.\n2010: \"Don't Stop Can't Stop\".\nIl 25 febbraio 2010, la JYP Entertainment annuncia che Jaebeom avrebbe lasciato i 2PM e che il suo contratto era rescisso definitivamente, con il beneplacito dei sei membri rimasti. A met\u00e0 aprile viene annunciato il nuovo album singolo \"Don't Stop Can't Stop\" uscito poi il 19 aprile. La traccia principale, \"Without U\", arriva alla vetta di sei differenti classifiche. Nello stesso mese il gruppo tiene concerti in tutta la Corea e a Los Angeles. Il 24 maggio viene pubblicato \"What's Your Celebration?\" per i Mondiali 2010, in cui viene campionato il brano di K'Naan \"Wavin' Flag\".\nAd ottobre esce il loro primo EP, \"\"&lt;ref name=\"EP/RELEASE/POPULAR\"&gt;&lt;/ref&gt;, trainato dal singolo \"I'll Be Back\" alla prima posizione per due settimane consecutive. Il 1\u00ba novembre, \"Still 2:00PM\" debutta alla tredicesima posizione della classifica stilata dalla rivista Billboard degli album pi\u00f9 venduti al mondo. In occasione dell'evento Mandarin Music Honors 2010, tenuto in Cina, il gruppo riceve il premio come \"Gruppo asiatico pi\u00f9 popolare\". L'8 dicembre i 2PM debuttano ufficialmente in Giappone presso il Ryogoku Kokugikan Gymnasium, durante un concerto intitolato \"2PM 1st Contact in JAPAN\". Il gruppo tiene tre concerti in cui si esibisce davanti a 30.000 persone.\n2011-2012: debutto in Giappone e \"Hands Up\".\nIl 18 maggio 2011, viene pubblicato il primo singolo giapponese dei 2PM \"Take Off\", utilizzato come sigla di chiusura dell'anime \"Blue Exorcist\". Il singolo, in tre differenti edizioni (A limitata, B limitata e B regolare), si piazza al primo ed al terzo posto della classifica Tower Records Japan e della J-Pop Chart. I 2PM sono il primo gruppo coreano a riuscirci. Dopo una serie di concerti in Giappone, il 20 giugno viene pubblicato in patria l'album \"Hands Up\".\nIn seguito al successo ottenuto, il 30 novembre 2011 il gruppo pubblica il loro primo album in lingua giapponese intitolato \"Republic of 2PM\". Segue l'Arena Tour, seguito ad ogni data da circa 20.000 fans. Alla fine del 2011 la Oricon pubblica la classifica degli artisti che hanno ottenuto le maggiori vendite, rivelando che i 2PM sono al secondo posto, dietro soltanto ai Kis-My-Ft2, con 990 milioni di yen guadagnati dalla vendita di dischi e DVD.\nA luglio 2012, si uniscono alle band miss A, 4Minute, MBLAQ, Dal Shabet, Sistar, , Nine Muses e B1A4 che, sotto il nome collettivo di Team SIII, realizzano il brano \"Win the Day\" per i Giochi della XXX Olimpiade.\n2013-2016: \"Grown\", \"Go Crazy!\", tour mondiale e \"No. 5\".\nDopo pi\u00f9 di un anno di pausa, nel 2013 i 2PM pubblicano il loro terzo album sudcoreano, \"Grown\". Un teaser del videoclip del brano principale, \"Comeback When You Hear This Song\", viene caricato il 2 maggio sul canale YouTube della band. Il video completo arriva quattro giorni dopo insieme alla title list dell'album. La seconda canzone principale, \"A.D.T.O.Y.\", viene pubblicata l'11 maggio.\nCome parte delle attivit\u00e0 promozionali, dal 2 maggio al 31 luglio, il gruppo prende parte all'esposizione\"2PM G+Star Zone\" alla stazione Apgujeongrodeo. La mostra fa parte del \"G+Dream Project\" per i giovani svantaggiati.\nIl ritorno del 2PM, previsto per l'aprile 2014, viene posticipato a causa delle loro attivit\u00e0 singole. Il nuovo album \"Go Crazy!\", il quarto in patria, esce il 15 settembre, con la title track omonima composta e scritta da Jun. K. Il video musicale, in doppia versione coreana e giapponese, esce il 10 settembre, raggiungendo pi\u00f9 di un milione di visualizzazioni in meno di ventiquattr'ore. In pochi giorni, sia l'album che il singolo raggiungono la vetta e le prime posizioni delle classifiche giapponesi HMV e Tower Records. Ad ottobre, il gruppo inizia il primo tour mondiale, esibendosi in Cina, Taiwan, Stati Uniti, Indonesia e altri Stati.\nIl 28 gennaio 2015, esce il nono singolo giapponese \"Guilty Love\", anticipato, il 5 del mese, dal videoclip del brano \"365\" composto da Junho. Il disco raggiunse la vetta della classifica delle prevendite stilata da Tower Records. Il 15 giugno, viene invece pubblicato il quinto album esteso \"No. 5\": come per \"Go Crazy\", anche qui la title track \"My House\" viene scritta e composta di Jun. K; inoltre, la maggior parte delle altre tracce viene realizzata dai membri del gruppo."}
{"id": "2834448", "revid": "228587", "url": "https://it.wikipedia.org/wiki?curid=2834448", "title": "Sesta medaglia di Lionello d'Este", "text": "La sesta medaglia di Lionello d'Este fu realizzata in bronzo dall'artista italiano Pisanello nel 1444 e misura 10,1 cm di diametro. \nStoria.\nDopo aver coniato la celebre medaglia di Giovanni VIII Paleologo (1438), ristabilendo la tradizione di effigiare personaggi viventi come nelle monete dell'Impero Romano, Pisanello divenne molto richiesto dalle corti italiane, creando una ventina di medaglie. \nA Ferrara fu al servizio degli Este dal 1441 al 1444. Nel suo anno di arrivo fu al centro di una competizione artistica, secondo la testimonianza del poeta Ulisse degli Aleotti, con il pittore veneziano Jacopo Bellini. Entrambi dipinsero, su sollecitazione di Niccol\u00f2 III d'Este, un ritratto di suo figlio Lionello. Ne usc\u00ec vincitore il Bellini, ma Pisanello rest\u00f2 comunque molto apprezzato a corte, tanto che Lionello gli commission\u00f2 ben sei medaglie. Il ritratto sul recto deriva sempre dal \"ritratto su tavola\" di Pisanello, mentre sul verso sono rappresentati numerosi motivi simbolici e araldici. \nLa sesta e ultima medaglia per Lionello venne eseguita in occasione delle sue nozze con Maria d'Aragona nell'aprile del 1444, come chiarisce l'indicazione come \"Genero del re d'Aragona\".\nDescrizione.\nL'opera, dai chiari intenti celebrativi, \u00e8 virtuosamente esente da una retorica troppo artificiosa, riuscendo a sottolineare l'autorit\u00e0 del personaggio con un misurato ricorso ad elementi decorativi.\nSul recto \u00e8 effigiato di profilo Lionello d'Este in forma di busto fino alla spalla, girato a sinistra, con il tipico taglio di capelli senza basette e con una postura ben eretta, quale segno di nobilt\u00e0; indossa una ricca veste, molto simile a quella del \"Ritratto\" su tavola. Vi si legge in alto l'iscrizione (allusione alla sua nuova, prestigiosa parentela) e al centro (\"Leonello marchese d'Este\").\nSul verso si vede un'allegoria del nuovo Stato di Lionello, in cui la forza sposa l'arte e l'armonia: un leone \u00e8 davanti a un genietto alato, probabilmente Amore, che spiega un rotolo con note musicali per insegnare all'animale a cantare; sul fondo a sinistra si vede un'aquila appollaiata su un ramo secco che esce da uno sperone roccioso. Quasi al centro si erge un pilastro-stele, sul quale si trova l'impresa della vela spiegata e la data MCCCCXLIIII. A destra si legge la firma (\"opera del pittore Pisan[ell]o\"), mentre la parte alta \u00e8 riempita da motivi floreali."}
{"id": "2834450", "revid": "36426", "url": "https://it.wikipedia.org/wiki?curid=2834450", "title": "Sesta medaglia di Leonello d'Este", "text": ""}
{"id": "2834455", "revid": "1718925", "url": "https://it.wikipedia.org/wiki?curid=2834455", "title": "Fazal Ilahi Chaudhry", "text": "Carriera politica.\nFazal Ilahi Chaudhry nacque in un villaggio vicino alla citt\u00e0 di Kharian, nel distretto di Gujrat (provincia del Punjab) il\n1\u00ba gennaio 1904. Frequent\u00f2 la Punjab University dove ottenne la laurea in giurisprudenza nel 1927.\nNel 1942 si un\u00ec alla Lega musulmana e tre anni dopo venne eletto come presidente distrettuale del partito per il Gujrat. Quando il Pakistan ottenne l'indipendenza Chaudhry venne coinvolto nel nuovo governo e gli fu dato il prestigioso incarico di Segretario parlamentare e successivamente ebbe brevi esperienze come ministro della salute e dell'istruzione. Nel 1952, rappresent\u00f2 il Pakistan in seno alle Nazioni Unite e quattro anni dopo venne eletto come deputato dell'Assemblea Nazionale e poi come speaker del parlamento.\nPresidente del Pakistan.\nNel 1970 venne eletto come membro dell'Assemblea nazionale nelle liste del PPP di Bhutto e nel 1973 ottenne la presidenza del paese nominando come primo ministro proprio lo stesso Bhutto; il suo incarico fu prettamente onorifico e rappresentativo in accordo con la nuova Costituzione del 1973, che garantiva ampi poteri al premier. Fazal rivest\u00ec il titolo di presidente fino al 1978, quando si dimise a seguito del golpe del generale Muhammad Zia-ul-Haq che prese il controllo del paese.\nChaudhry mor\u00ec il 2 giugno 1982."}
{"id": "2834461", "revid": "2148522", "url": "https://it.wikipedia.org/wiki?curid=2834461", "title": "Discografia dei Dio", "text": "Questa voce contiene la discografia dei Dio, gruppo musicale heavy metal statunitense, dagli esordi fino ad oggi."}
{"id": "2834478", "revid": "767487", "url": "https://it.wikipedia.org/wiki?curid=2834478", "title": "Lo sceicco", "text": "Lo sceicco (\"The Sheik\") \u00e8 un film muto del 1921 diretto da George Melford e interpretato da Rodolfo Valentino. Il soggetto \u00e8 tratto dal romanzo di Edith Maude Hull, pubblicato a Londra nel 1919.\nEnorme successo per Valentino che, con questo ruolo, diventa una star di dimensione planetaria. Sui manifesti del film, la dizione \"The Sheik, un film con Agnes Ayres\" scompare rapidamente per essere sostituita dal nome di Valentino in primo piano.\nIl ruolo del principe arabo verr\u00e0 ripreso in quello che sar\u00e0 il suo ultimo film, \"Il figlio dello sceicco\" del 1926, dove rivestir\u00e0 i panni dello sceicco e di suo figlio, in una doppia parte. Agnes Ayres ritorner\u00e0 qui come moglie dello sceicco, in una parte secondaria, mentre la nuova protagonista femminile sar\u00e0 Vilma B\u00e1nky.\nTrama.\nLady Diana non vuole sposarsi perch\u00e9 pensa che il matrimonio sia la fine dell'indipendenza delle donne. Nonostante il parere contrario del fratello e senza seguire i consigli dei suoi corteggiatori, vuole fare da sola un lungo viaggio nel deserto.Mentre sta programmando il viaggio, sente che l\u00ec vicino si sta svolgendo una festa e chiede di cosa si tratti. Le rispondono che \u00e8 una festa organizzata dallo sceicco Ahmed e che solo gli arabi possono parteciparvi. Diana, allora, si traveste da danzatrice e si infila di straforo tra gli invitati. Uno di questi, per\u00f2, le mette le mani addosso davanti a tutti. Lei si dibatte attirando l'attenzione dello sceicco che, vedendo che la donna non \u00e8 un'araba, la lascia andare via dalla festa. Uno degli altri invitati, Mustaf\u00e0 Ali, rivela che la donna sta per partire il giorno dopo per il deserto. Intrigato, Ahmed organizza un piano per rapirla: per prima cosa, si introduce nelle stanze di Diana e le scarica il fucile.\nLa mattina dopo, inizia il viaggio. La giovane donna \u00e8 accompagnata per un tratto di strada dal fratello ma, quando questi la lascia per tornare indietro e farle proseguire il viaggio da sola, Mustaf\u00e0, la guida, lancia il segnale concordato con Ahmed che attacca la carovana. Diana viene catturata.\nLo sceicco invita a cena la riluttante lady inglese in pantaloni, chiedendole di vestirsi da donna. Durante la cena nella sontuosa tenda, scoppia una tempesta. Diana, che tenta la fuga, rischia di morire nel deserto, ma viene salvata da Ahmed. Lui deve andare a cercare i cavalli fuggiti e la lascia. Quando torna e la trova sola, cerca di forzarla, ma alle lacrime di Diana, si vergogna di ci\u00f2 che stava per fare.\nQualche giorno dopo, viene annunciata la visita di Raoul de Saint Hubert, un amico dello sceicco. Diana chiede che le vengano restituiti i suoi vestiti per indossarli quando le verr\u00e0 presentato. Raoul, quando viene a conoscenza di tutta la storia, rimprovera lo sceicco e gli chiede ripetutamente di lasciare libera la ragazza. Alla fine, Ahmed acconsente e chiede all'amico di accompagnarla lui in Francia.\nMa una trib\u00f9 rivale assale la carovana con Diana e la rapisce. Lo sceicco Omar, nemico acerrimo di Ahmed, cerca di violentare la giovane inglese, ma Diana viene salvata dall'intervento della moglie di Omar che tenta di uccidere il marito in un attacco di gelosia.\nAhmed, intanto, trova sulla sabbia una scritta in inglese, \"I love you Ahmed\" e capisce che anche Diana lo ama. Corre in suo soccorso e ingaggia una feroce lotta contro la trib\u00f9 rivale. Omar rimane ucciso e Ahmed gravemente ferito.\nAl suo capezzale, Raoul racconta a Diana che Ahmed non \u00e8 veramente un arabo: suo padre era un suddito britannico, sua madre una spagnola. I suoi genitori sono morti nel deserto e lui \u00e8 stato salvato da uno sceicco, che lo ha allevato come un figlio, lo ha fatto studiare all'estero e poi, quando \u00e8 morto, gli ha lasciato il suo titolo di sceicco.\nQuando Ahmed si risveglia, Diana gli confessa il suo amore.\nProduzione.\nIl film, ambientato nel deserto, fu girato in Arizona, a Yuma e in California, a Oxnard e a Guadalupe San Dunes, nella contea di Santa Barbara. Buddy Roosevelt \u00e8 accreditato come stuntman. In due piccoli ruoli, la partecipazione di Natacha Rambova (tra le comparse) e di Loretta Young, all'epoca ancora una bambina.\nDistribuzione.\nIl copyright del film, richiesto dalla Famous Players-Lasky Corp., fu registrato il 25 ottobre 1921 con il numero LP17131.\nIl film fu distribuito dalla Paramount Pictures e usc\u00ec nelle sale statunitensi il 20 novembre 1921 dopo essere stato presentato in anteprima a Los Angeles il 30 ottobre. In Austria e in Germania, il film - distribuito nel 1922 - prese il nome di \"Der Scheik\" o \"Der Scheich\". In Italia usc\u00ec nel 1924, In Finlandia, come \"Sheikki\", usc\u00ec il 16 marzo 1924 e, poi, in una riedizione il 18 settembre 1938. In Ungheria, venne tradotto \"A sejk\", in Spagna \"El ca\u00edd\", in Brasile \"O Sheik\" e in Polonia \"Szejk\".\nNel 1987 usc\u00ec negli Stati Uniti in VHS e nel 2002 in DVD. Nel 2009, fu distribuito in DVD anche in Francia.\nLa critica.\n\u00ab...i suoi occhi neri, ineluttabili. Profumato d'Oriente... le palpebre perse sotto la liscia continuit\u00e0 del suo incarnato, conferiscono alla sua espressione l'appartenenza a una casta misteriosa...\u00bb (Willis Goldbeck, in \"Motion Picture Classic\", 1921).\nConservazione.\nCopie della pellicola si trovano conservate in diversi archivi: a Bruxelles, alla Cinematheque Royale de Belgique; a Stoccolma, al Cinemateket-Svenska Filminstitutet; a Varsavia, alla Filmoteka Narodowa; a Mosca, alla Gosfilmofond. Negli Stati, si trova a Rochester, alla George Eastman House; a Washington, alla Library of Congress; a Los Angeles, presso l'UCLA."}
{"id": "2834479", "revid": "1305772", "url": "https://it.wikipedia.org/wiki?curid=2834479", "title": "Liutgarda di Vermandois", "text": "Origine.\nSecondo il monaco e scrittore normanno, Guglielmo di Jumi\u00e8ges (anche se non la nomina), era la figlia femmina (secondogenita) del conte di Vermandois, di Meaux, di Soissons e di Madrie e di Vexin, signore di Peronne, Senlis e San Quintino e futuro conte di Troyes, Erberto II (880 \u2013 943) e di Adele (ca. 895- ca. 931), l'unica figlia del marchese di Neustria e futuro re di Francia, Roberto I, e di Adele del Maine, come \u00e8 indicato nelle \"Europ\u00e4ische Stammtafeln\", vol II, cap. 10 (non consultate). La \"Chronica Albrici Monachi Trium Fontium\", citandoli nell'anno 920, conferma la parentela tra Erberto II e Roberto I.Erberto II di Vermandois era figlio primogenito del conte di Vermandois, Erberto I (ca. 850 \u2013 907) (nipote del Re d'Italia, Bernardo, a sua volta nipote di Carlo Magno) e della moglie Liutgarda o Berta de Morvois, di cui non si conoscono gli ascendenti\nBiografia.\nSuo padre Erberto II, che gi\u00e0, nel 927, si era alleato col duca di Normandia, Rollone, a cui aveva lasciato in ostaggio il suo primogenito, Eude, nel 935 circa diede in moglie Liutgarda al figlio di Rollone, Guglielmo detto Lungaspada, che, da due anni, era subentrato nel titolo al padre, come riporta nelle sue cronache, \"willelmi gemmetencis historiae\", Guglielmo di Jumi\u00e8ges, precisando che il matrimonio fu celebrato dopo il matrimonio della sorella di Guglielmo I, Gerloc (910 circa - dopo il 969), ribattezzata Adele) di Normandia, con Guglielmo III, conte di Poitiers e duca d'Aquitania. Anche Rodolfo il Glabro cita il matrimonio quando riporta l'assassinio di Guglielmo Lungaspada, scrivendo che la moglie era la sorella del conte di Troyes, Erberto.\nNel dicembre del 942, come narra Rodolfo il Glabro, il marito Guglielmo fu ucciso a tradimento da Tebaldo, figlio del visconte di Blois e di Tours, Tebaldo il Vecchio e della sua prima moglie, di cui non si conoscono n\u00e9 il nome n\u00e9 gli ascendenti. Tebaldo, dopo l'omicidio si precipit\u00f2 dal fratello di Liutgarda, Erberto, per chiedere la mano della vedova. Erberto chiamata a s\u00e9 la sorella, la convinse ad accettare la proposta di Tebaldo.Molto probabilmente, tra il 943 ed il 944, poco prima o subito dopo aver ereditato le viscontee di Blois e di Tours, Tebaldo spos\u00f2 Liutgarda. Il matrimonio tra Tebaldo e la sorella di Erberto \u00e8 confermato anche dal \"Liber Modernorum Regum Francorum\".\nLiutgarda compare, citata assieme al marito, Tebaldo in un documento di una donazione alla chiesa di San Pietro (\u00c9glise Saint-Pierre de Chartres) di Chartres.\nIn un altro documento sempre della chiesa di San Pietro di Chartres inerente ad una donazione del 5 febbraio 978 per l'anima del marito, Teobaldo e del padre Erberto II, Liutgarda viene citata assieme ai figli, Ugo, arcivescovo di Bourges, Oddone I, conte di Blois e Emma, contessa di Poitiers.\nLiutgarda compare ancora citata in due documenti di donazioni, uno del 980, ancora con i figli Ugo e Oddone ed un secondo del 985, col figlio Oddone.\nDi Liutgarda non si conosce l'anno esatto della morte. il cartolario dell'obitorio della chiesa di Chartres riporta che mor\u00ec il 14 novembre (XVIII Kal Dec), dopo il 978. Fu tumulata a Chartres nella chiesa di San Pietro (\u00c9glise Saint-Pierre de Chartres).\nFigli.\nLiutgarda a Guglielmo non diede alcun figlio, come ci conferma Rodolfo il Glabro.Mentre a Tebaldo I diede quattro o cinque figli:"}
{"id": "2834481", "revid": "599013", "url": "https://it.wikipedia.org/wiki?curid=2834481", "title": "Cosimo Nocera", "text": "Biografia.\n\u00c8 lo zio di Francesco Nocera, anch'egli calciatore del negli anni ottanta in Serie C1, e in Serie B con le maglie di Cosenza, e .\n\u00c8 scomparso nel 2012 all'et\u00e0 di 74 anni.\nCarriera.\nDopo gli inizi fra i Dilettanti con la maglia del Secondigliano nel 1959 approda al Calcio Foggia, dove resta per 10 stagioni, collezionando 60 presenze con 30 reti in Serie C, 118 partite e 53 gol in Serie B e 79 gare in Serie A con 18 marcature: risulta essere il maggior cannoniere di sempre della societ\u00e0 pugliese, con 101 gol in campionato e 19 in Coppa Italia e tra i giocatori con pi\u00f9 presenze nella squadra. Vinse la classifica dei cannonieri di serie B nella stagione 1962-1963 con 24 reti sulle 56 in totale segnate dalla squadra e si piazz\u00f2 terzo l'anno seguente con 14 gol che contribuirono alla promozione della squadra in serie A. Storica la vittoria del Foggia per 3-2 (31/01/1965) sull'Inter campione del mondo. Nel 1969 si trasferisce alla Massiminiana, squadra con la quale scende in campo in Serie C altre 14 volte, segnando 5 reti.\n\u00c8 uno dei pochissimi giocatori ad aver segnato con la stessa maglia nelle tre massime categorie.\nConta inoltre una presenza in Nazionale A, nella gara amichevole - disputata a Firenze il 1\u00ba maggio 1965, segnando al 90' il gol del 4-1.\nAgli inizi del XXI secolo ha aperto una scuola calcio, affiliata con l'U.S. Foggia, con terreno in erba sintetica.\nIl 31 gennaio 2015, in occasione del cinquantesimo anniversario della vittoria del Foggia contro la Grande Inter di Helenio Herrera, l'associazione Emmerreventi e il giornalista sportivo Domenico Carella (su desiderio sulla famiglia Nocera) hanno chiesto e ottenuto dall'Amministrazione Comunale di Foggia l'intitolazione della Tribuna Ovest dello Stadio Comunale \"Pino Zaccheria\"."}
{"id": "2834482", "revid": "44876", "url": "https://it.wikipedia.org/wiki?curid=2834482", "title": "Coppa Italia Dilettanti 2009-2010", "text": "La Coppa Italia Dilettanti 2009-10 \u00e8 un trofeo di calcio il cui vincitore accede direttamente alla Serie D. Nel caso in cui sia gi\u00e0 stata promossa in D per la posizione in classifica nel suo campionato, accede alla Serie D la finalista perdente. Se anch'essa \u00e8 stata gi\u00e0 promossa in D, sar\u00e0 promossa la migliore delle semifinaliste, e se anche la migliore semifinalista \u00e8 gi\u00e0 promossa, ha diritto alla Serie D l'altra semifinalista, e cos\u00ec via. Le squadre partecipanti sono le vincitrici delle fasi regionali dei campionati di Eccellenza e Promozione\nFase eliminatoria a gironi.\nLe 19 squadre partecipanti al primo turno (10-24 marzo) sono state divise in 8 gironi:\nI giorni sono stati sorteggiati come segue:\nGirone C.\nQualificato: \nGirone D.\nQualificato: Voluntas Spoleto\nGirone E.\nQualificato: \nGirone F.\nQualificato: Capriatese\nGirone H.\nQualificato: "}
{"id": "2834484", "revid": "287204", "url": "https://it.wikipedia.org/wiki?curid=2834484", "title": "Kasia Struss", "text": "Carriera.\nKasia Struss inizia a sfilare quando era ancora una studentessa nella sua citt\u00e0 natale Ciechan\u00f3w, per poi iniziare la propria carriera nel mondo della moda dopo essersi diplomata.\n\u00c8 comparsa sulle copertine di numerose riviste, tra cui \"Vogue\" Italia, USA, Francia, \"Num\u00e9ro\", \"W\", \"V\", \"Dazed\" e \"Ten Magazine\". Nel dicembre 2009 \u00e8 comparsa sulla copertina di \"Vogue Italia\", e nel gennaio 2010 su \"Vogue USA\", fotografata da David Simms.\nHa sfilato sulle passerelle di Prada, Louis Vuitton, Miu Miu, Marc Jacobs, Viktor &amp; Rolf, Calvin Klein, Dolce &amp; Gabbana, Gucci, Givenchy, Chanel, Chlo\u00e9, Christian Dior, Alexander McQueen, Balenciaga, John Galliano, Valentino, Kenzo, Diesel, DKNY, Donna Karan, Burberry Prorsum, Alessandro Dell'Acqua, Sonia Rykiel, Gareth Pugh, Julien MacDonald, Yves Saint Laurent, Nina Ricci, Balenciaga, Costume National, Jil Sander, Sinha Stanic, Jil Stuart, Loewe, Wunderkind.\nLa Struss \u00e8 inoltre stata testimonial per Chloe, Mulberry, Dior, Dolce &amp; Gabbana, Pringle of Scotland, Jil Sander e Valentino, Costume National.\nLa modella \u00e8 stata nominata da \"Vogue Parigi\" come una delle migliori trenta modelle degli anni duemila."}
{"id": "2834487", "revid": "104458", "url": "https://it.wikipedia.org/wiki?curid=2834487", "title": "Campionato del mondo di soluzione scacchistica", "text": " \nIl Campionato del mondo di soluzione scacchistica (in inglese \"World Chess Solving Championship\", WCSC) \u00e8 una competizione organizzata dalla World Federation of Chess Composition (WFCC) per la soluzione di problemi e studi di scacchi.\nIl campionato a squadre nazionali si svolge dal 1977, quello individuale dal 1983.\nOgni campionato si svolge su sei turni (tre turni al giorno per due giorni):\nNon vi sono problemi eterodossi o di analisi retrograda.\nVengono assegnati cinque punti per ogni problema completamente risolto. Le soluzioni incomplete (mancanti di varianti o mancanti di una o pi\u00f9 soluzioni nel caso di problemi con pi\u00f9 soluzioni) danno diritto a meno di cinque punti. In caso di parit\u00e0 di punteggio, viene considerato il tempo impiegato.\nNel campionato a squadre ogni paese pu\u00f2 partecipare con due o tre solutori. Quando sono presenti tre solutori vengono considerati per ogni turno i due migliori risultati."}
{"id": "2834488", "revid": "438678", "url": "https://it.wikipedia.org/wiki?curid=2834488", "title": "Il caricatore", "text": "Il caricatore \u00e8 un film commedia in bianco e nero del 1996 scritta, diretta ed interpretata da Eugenio Cappuccio, Massimo Gaudioso e Fabio Nunziata protagonisti di un film nel film assieme a Gianluca Arcopinto, Vincenzo Marinese, Antonio Ricossa, Francesco Codacci, Silvia Mariotti, Antonio Pascucci, Daniele Pascucci. Il film \u00e8 dedicato al regista Tanio Boccia.\nTrama.\nLa casa di produzione Boccia Film \u00e8 in grave crisi: ha un solo caricatore di pellicola e Fabio, il titolare, vuole a tutti i costi realizzare un cortometraggio. Nell'impresa coinvolge gli amici Massimo - patito di realismo - ed Eugenio, che invece adora il cinema americano. Reperito un piccolo capitale e coinvolto un misterioso produttore, appassionato di calcio ed incline a coinvolgere i propri artisti in agonistiche gare di pallone, i tre cinefili riescono a redigere la loro sceneggiatura che narra, appunto, delle difficolt\u00e0 incontrate per realizzare un film."}
{"id": "2834490", "revid": "117345721", "url": "https://it.wikipedia.org/wiki?curid=2834490", "title": "Gerardo Machado", "text": "Biografia.\nPartecip\u00f2 alla guerra d'indipendenza cubana (1895-1898), in cui si distinse come il pi\u00f9 giovane generale caraibico, e nel 1924 venne eletto quinto presidente della Repubblica di Cuba.\nSpos\u00f2 sua cugina, Elvira Machado Nodal (1868-1968) da cui ebbe 3 figlie:\nAppena nominato presidente commission\u00f2 un piano per la realizzazione di superstrade nell'isola, e il 15 luglio 1925 il piano venne presentato al Congresso cubano e approvato. I lavori che portarono alla realizzazione della Carretera Central iniziarono nel maggio del 1927 e costarono pi\u00f9 di 75 milioni di dollari.\nL'autoritarismo crescente di Machado e del suo governo determinarono un forte malcontento che esplose nel 1930 con una rivolta, durata fino all'agosto del 1933 e sfociata quasi in una guerra civile, che lo costrinse alle dimissioni e all'esilio dapprima in Canada e infine negli Stati Uniti d'America."}
{"id": "2834491", "revid": "204012", "url": "https://it.wikipedia.org/wiki?curid=2834491", "title": "Gerard Machado", "text": ""}
{"id": "2834494", "revid": "31886", "url": "https://it.wikipedia.org/wiki?curid=2834494", "title": "Eude di Vermandois", "text": "Origine.\nEra figlio maschio primogenito del conte di Vermandois, di Meaux, di Soissons e di Madrie e di Vexin, signore di Peronne, Senlis e San Quintino e futuro conte di Troyes, Erberto II (880 \u2013 943) (discendente del re d'Italia, Bernardo, nipote di Carlo Magno) e di Adele (ca. 895- ca. 931), l'unica figlia del marchese di Neustria e futuro re di Francia, Roberto I, e di Adele del Maine, come \u00e8 indicato nelle \"Europ\u00e4ische Stammtafeln\", vol II cap. 10 (non consultate). La \"Chronica Albrici Monachi Trium Fontium\", citandoli nell'anno 920, conferma la parentela tra Erberto II e Roberto I.\nBiografia.\nSuo padre, Erberto II, nel 923, per favorire il neoeletto re dei Franchi occidentali, Rodolfo, in contrapposizione al titolare, il carolingio, Carlo il Semplice, con un tranello (raccontato nei dettagli da Rodolfo il Glabro) riusc\u00ec a catturare ed imprigionare Carlo il Semplice. Ma dopo che, nel corso del 927, i rapporti tra il re Rodolfo e la nobilt\u00e0 si erano guastati, Erberto II, cercando di approfittare della situazione, dopo essersi alleato col duca di Normandia, Rollone, a cui aveva lasciato in ostaggio il suo primogenito, Eude, fece uscire Carlo dalla prigione e fece in modo che il figlio di Rollone, Guglielmo detto Lungaspada, associato dal padre nel titolo di duca, rendesse onore a Carlo.\nAssieme al padre, Erberto, condussero Carlo il Semplice in Borgogna, nel 928, affinch\u00e9 Ugo d'Arles, col consenso di re Rodolfo concedesse loro la contea di Vienne ed Eude, la governasse col titolo di visconte.\nEude esercit\u00f2 il suo incarico per un breve periodo. In ogni caso la citt\u00e0 fu governata dal figlio dell'imperatore Ludovico III, Carlo Costantino di Vienne, il precedente conte, a cui la contea era stata confiscata, e che dal 931 govern\u00f2 nuovamente la contea.\nNel 938, a differenza del padre, che aveva rotto col re dei Franchi occidentali, Luigi IV di Francia, Eude giur\u00f2 fedelt\u00e0 al re, che, in quello stesso anno lo nomin\u00f2 custode e difensore della capitale del regno, la citt\u00e0 di Laon.Eude, nel 941, conquist\u00f2 la citt\u00e0 e la contea d'Amiens da cui, secondo lo storico francese, Christian Settipani, venne cacciato per\u00f2 tre anni dopo, nel 944.\nNon si hanno notizie certe della sua morte, in quanto, dopo il 19 giugno 946, non viene pi\u00f9 citato dalle cronache.\nDiscendenza.\nDi Eude non si conosce l'esistenza di una eventuale moglie, n\u00e9 si hanno notizie di discendenti."}
{"id": "2834496", "revid": "110157", "url": "https://it.wikipedia.org/wiki?curid=2834496", "title": "Break Up (Scarlett Johansson e Pete Yorn)", "text": "Break Up \u00e8 un album di Scarlett Johansson e Pete Yorn, pubblicato il 15 settembre 2009 dalla Rhino Records."}
{"id": "2834503", "revid": "599013", "url": "https://it.wikipedia.org/wiki?curid=2834503", "title": "Fran\u00e7ois Menno Knoote", "text": "Biografia.\nNato da famiglia nobile, si dedic\u00f2 sin dalla giovane et\u00e0 al calcio ed al canto.\nIn patria gioc\u00f2 nel , raggiungendo per tre anni consecutivi le finali nazionali. Per migliorare le sue qualit\u00e0 canore si trasfer\u00ec in Italia a studiare al Conservatorio di Milano, ove fu allievo di Giuseppe Oxilia.\nNel capoluogo lombardo conobbe i fratelli Pirelli, che lo fecero entrare nella squadra di calcio del . Fu primo giocatore del proveniente dai Paesi Bassi.\nTuttavia la lirica era oramai il suo primo interesse, e Knoote la antepose nettamente allo sport, tanto da rifiutarsi di gareggiare in ogni giornata di pioggia, onde non contrarre malattie che potessero danneggiargli le corde vocali. Fece due apparizioni nel campionato del 1906, al termine del quale il Milan vinse il suo secondo campionato, ma non prolung\u00f2 oltre la propria attivit\u00e0 agonistica ufficiale. Nel 1908 fu tra i 44 soci fondatori dell'.\nNel 1911 spos\u00f2 il mezzosoprano canadese \u00c9va Gauthier che lo segu\u00ec a Giava ove Knoote gestiva alcune piantagioni. Knoote divorzi\u00f2 dalla Gauthier nel 1917, dopo che questa l'aveva lasciato per tornare in America allo scoppio della prima guerra mondiale.\nColtivando con discreto successo le sue capacit\u00e0 canore, si esib\u00ec in pi\u00f9 occasioni presso il Metropolitan Opera di New York."}
{"id": "2834506", "revid": "124687634", "url": "https://it.wikipedia.org/wiki?curid=2834506", "title": "Arnolfo di Reims", "text": "Era figlio illegittimo di Lotario IV.\nBiografia.\nL'arcivescovo Adalberone avrebbe voluto come proprio successore Gerberto di Aurillac ma il re, Ugo Capeto, accett\u00f2 Arnolfo, uno degli ultimi carolingi, nel marzo 989. Nel settembre di quell'anno Arnolfo sostenne un tentativo di riportare sul trono suo zio, il duca Carlo di Lorena, il quale, per un breve periodo, riusc\u00ec a tenere le citt\u00e0 di Reims e Laon. Nel 990 Arnolfo rifiut\u00f2 di assistere ad un sinodo a Senlis e lui e lo zio vennero incarcerati il 29 marzo. \nNel giugno 991 Seguin, arcivescovo di Sens, presiedette un sinodo a Verzy, nei pressi di Reims, nell'abbazia di san Basilio, che depose Arnolfo per presunto alto tradimento, sostituendolo con Gerberto. Questo atto fu per\u00f2 molto contestato e Papa Giovanni XV mand\u00f2 Leone, abate dell'abbazia dei Santi Bonifacio e Alessio a Roma, come legato per presiedere un sinodo a Mouzon, che si tenne il 2 giugno 995. Gerberto venne sospeso dall'episcopato. Un secondo sinodo, tenuto il 1\u00ba luglio, dichiar\u00f2 l'intero processo di deposizione ed elevazione illegale e non valido: Arnolfo venne quindi reintegrato ed incoron\u00f2 nel 1017 Ugo, figlio di Roberto II di Francia, come co-re secondo la tradizione dei Capetingi. Tutta la resistenza alla nuova dinastia mor\u00ec con Arnolfo, nel 1021, ultimo discendente in linea diretta del ramo primogenito dei carolingi."}
{"id": "2834519", "revid": "1714743", "url": "https://it.wikipedia.org/wiki?curid=2834519", "title": "Luigi della Bassa Lorena", "text": "Origine.\nSecondo la \"Hugonis Floriacensis, Historia Francorum Senonensis\", era il figlio maschio secondogenito del Duca della Bassa Lorena (Lotaringia) e pretendente al trono di Francia, Carlo I di Lorena e di Adelaide, figlia di Roberto di Vermandois, Conte di Meaux e di Troyes, come indirettamente confermano sua il \"Chronico Richardi Pictavensis\", che la \"Hugonis Floriacensis, Historia Francorum Senonensis\" (entrambe le cronache citano la moglie di Carlo come la figlia del Conte di Troyes, Erberto II di Troyes, ma secondo lo storico francese Christian Settipani, dato che il matrimonio con Carlo \u00e8 datato 970 circa, il padre della sposa non pu\u00f2 essere Erberto, nato nel 950 circa, ma Roberto, anche lui Conte di Troyes e padre di Erberto); alcuni storici, facendo riferimento al discorso dell'arcivescovo di Reims Adalberone, a Senlis, nel 987, ritengono che, in quell'anno, Carlo avesse contratto un secondo matrimonio con una donna di rango inferiore alla contessina di Troyes (Adalberone di Reims aveva attaccato Carlo, Duca della Bassa Lorena o Lotaringia, quindi vassallo del re di Germania, Ottone II, perch\u00e9 al servizio di un re straniero e perch\u00e9 aveva sposato una donna di rango inferiore, che non poteva quindi diventare regina, mentre il duca dei franchi Ugo era senz'altro pi\u00f9 adatto a ricoprire la carica di re).&lt;br&gt;Carlo I di Lorena, secondo i \"Flodoardi Annales\" era il figlio maschio quartogenito del re dei Franchi occidentali, Luigi IV d'Oltremare e di Gerberga di Sassonia, figlia terzogenita del duca di Sassonia e re dei Franchi orientali, Enrico I di Sassonia (876 \u2013 936), come conferma il \"Richeri Histori\u00e6 I\", e della sua seconda moglie, Matilde di Ringelheim (890-968); infatti come ci riporta il \"Liudprandi Antapodosis IV\", Gerberga era sorella del Re di Germania, Ottone I, che, a sua volta, secondo il \"Widukindi Res Gest\u00e6 Saxonic\u00e6\" era figlio di Enrico I e Matilde; Carlo era il fratello minore del re dei Franchi occidentali, Lotario IV, come ci confermano le \"Gesta Episcoporum Cameracensium\".\nBiografia.\nAlla morte del re di Francia, Lotario IV (986), i notabili del regno elessero suo figlio Luigi V e alla morte di questi (987), secondo la \"Hugonis Floriacensis, Historia Francorum Senonensis\", suo padre, Carlo era designato a succedere al nipote, ma il duca dei Franchi e conte di Parigi, Ugo Capeto, si ribell\u00f2; in un'assemblea convocata a Senlis per eleggere il nuovo re, l'arcivescovo di Reims Adalberone attacc\u00f2 Carlo, perch\u00e9 al servizio di un re straniero e perch\u00e9 aveva sposato una donna di rango inferiore, che non poteva quindi diventare regina, mentre il duca dei franchi Ugo era senz'altro pi\u00f9 adatto a ricoprire la carica di re. Ugo venne proclamato e incoronato re a Noyon il 3 luglio 987.&lt;br&gt;Carlo, non rinunci\u00f2 ma rimase pretendente al trono, e diede quindi battaglia ad Ugo, prendendo possesso di Reims e Laon.&lt;br&gt;Ancora secondo la \"Hugonis Floriacensis, Historia Francorum Senonensis\", Ugo aveva dovuto abbandonare l'assedio di Laon e non avendo possibilit\u00e0 di vincere contro Carlo, si accord\u00f2 col vescovo di Laon, Adalberone, detto Ascelino, che, il Luned\u00ec dell'Angelo del 991, fingendosi sostenitore di suo padre, Carlo, a tradimento, lo cattur\u00f2 e lo consegn\u00f2 a Ugo Capeto; sempre la \"Hugonis Floriacensis, Historia Francorum Senonensis\", narra che anche la moglie fu catturata con Carlo e furono tradotti a Orl\u00e9ans, rinchiusi in una torre dove nacquero gli ultimi due figli di Carlo, Luigi, che quivi nacque durante la prigionia dei suoi genitori, e un altro figlio, anche lui di nome Carlo; secondo la \"Richeri Histori\u00e6 liber IV\" oltre a Carlo e alla moglie, in prigionia a Orleans, cita il figlio Luigi, le figlie, Gerberga e Adelaide ed il nipote, Arnolfo.\nSuo padre, Carlo mor\u00ec a Orl\u00e9ans, tra il 991 e il 992; secondo il \"Sigeberti Auctarium Affligemense\", nel 991 e secondo Alain Marchandisse, nel suo \"L'obituaire de la cath\u00e9drale Saint-Lambert de Li\u00e8ge\" (non consultato), mor\u00ec il 22 giugno (\"X Kal Jul\"); secondo il \"Diplomata regum et imperatorumi Germaniae, tomus II, Ottonis II et III. diplomata\", invece, il 6 gennaio 992, Carlo era ancora vivo in quanto viene citato dall'imperatore del Sacro Romano Impero, Ottone III, nel suo diplomata, n\u00b0 81. Ancora secondo il \"Sigeberti Auctarium Affligemense\", nel ducato di Bassa Lorena, gli succedette il figlio primogenito, Ottone, mentre il maschio secondogenito, Luigi rimase prigioniero del vescovo Adalberone e mor\u00ec dopo il 993.\nDopo la morte del padre, Carlo, mentre suo fratello maggiore, Ottone, era succeduto al padre nei domini che appartenevano al Sacro Romano Impero, Luigi, che si trovava in Francia, succedette al padre, come pretendente al trono di Francia.&lt;br&gt;Luigi fu riconsegnato ad Adalberone, dopodich\u00e9 non si hanno pi\u00f9 notizie certe (lo storico francese, Ferdinand Lot, ha affermato che la vita di Luigi dopo il 995 \u00e8 completamente sconosciuta):\nDiscendenza.\nMolto probabilmente Luigi mor\u00ec giovane, ma anche se riusc\u00ec ad arrivare all'et\u00e0 adulta, non si hanno notizie n\u00e9 di mogli n\u00e9 di discendenti."}
{"id": "2834526", "revid": "30448589", "url": "https://it.wikipedia.org/wiki?curid=2834526", "title": "Spilla da balia", "text": ""}
{"id": "2834529", "revid": "1442080", "url": "https://it.wikipedia.org/wiki?curid=2834529", "title": "Belonidae", "text": "I Belonidae sono una famiglia di pesci ossei marini e d'acqua dolce appartenenti all'ordine Beloniformes. Sono noti in italiano come aguglie ed in inglese come needlefish.\nDistribuzione e habitat.\nQuesta famiglia \u00e8 cosmopolita nei mari tropicali e temperati ed \u00e8 presente con alcune specie nei fiumi delle regioni tropicali di Asia ed America del sud. Nel mar Mediterraneo sono presenti 4 specie: \"Belone belone\", \"Belone svetovidovi\", \"Tylosurus acus\" e la lessepsiana \"Tylosurus choram\".\nLe specie marine sono in genere pelagiche e si trovano sia al largo che vicino alle coste (durante la stagione riproduttiva), soprattutto nei pressi delle barriere coralline. Molte specie sono eurialine e penetrano nelle foci e nelle lagune salmastre.\nDescrizione.\nTutti i Belonidae hanno un aspetto simile ed inconfondibile, molto fine e allungato (da cui il nome inglese di \"needlefishes\", pesci ago) con entrambe le mascelle molto allungate e sottili a formare un rostro fortemente armato di denti. La pinna dorsale e la pinna anale sono simmetriche e molto arretrate, con un lobo rilevato nella parte iniziale. La pinna caudale di solito \u00e8 forcuta ma in alcune specie, soprattutto d'acqua dolce, pu\u00f2 essere arrotondata. Le pinne ventrali sono arretrate. La linea laterale decorre nella met\u00e0 inferiore del corpo. Le ossa hanno colore verde vivo in quasi tutte le specie.\nIl colore \u00e8 in genere azzurro argenteo con una striscia blu laterale, talvolta giallastro nelle specie dulcacquicole. In molte specie la punta della mandibola ha colore rosso.\nAlcune specie dei generi \"Tylosurus\" e \"Strongylura\" possono raggiungere i 150\u00a0cm di lunghezza ma le altre specie sono di solito molto pi\u00f9 piccole.\nAlimentazione.\nSono tutti predatori che catturano piccoli pesci ed invertebrati pelagici.\nRiproduzione.\nLe uova hanno filamenti appiccicosi che le attaccano fra loro ed agli oggetti sommersi.\nPesca.\nAbboccano facilmente alle lenze a traina, a spinning o alle esche naturali pescando da riva e si catturano anche con reti da posta, reti da circuizione o appositi palamiti (\"agugliare\"). Le carni sono ottime in quasi tutte le specie ma sono talvolta consumate con diffidenza a causa del colore verde delle ossa. In alcuni luoghi sono addirittura considerate a torto velenose.\nPericoli per l'uomo.\nAlcune grandi specie sono attratte dalle luci delle lampare e possono saltare trafiggendo i pescatori. Si sono avuti anche casi mortali."}
{"id": "2834530", "revid": "3791", "url": "https://it.wikipedia.org/wiki?curid=2834530", "title": "Ivan Rilski", "text": ""}
{"id": "2834534", "revid": "1543377", "url": "https://it.wikipedia.org/wiki?curid=2834534", "title": "Charles-Nicolas Cochin", "text": "Biografia.\nCochin, figlio di Charles-Nicolas Cochin il Vecchio (1688\u20131754), noto incisore di opere di Chardin, Watteau, Nicolas Lancret, e attivo per il Cabinet du Roi. Cochin effettu\u00f2 l'addestramento tecnico guidato dal padre, mentre la sua formazione culturale risult\u00f2 incentrata sullo studio della filosofia, in particolar modo di John Locke e delle discipline umanistiche.\nNel 1730, Cochin entr\u00f2 a far parte del \"gruppo dei Gobelins\" guidato da Charles Parrocel.\nCochin raggiunse il successo con notevole celerit\u00e0, consolidato due anni dopo con le incisioni \"Menus-plaisirs\", e gi\u00e0 nel 1737\nvenne incaricato dal giovane Luigi XV di Francia di occuparsi delle commemorazioni dei vari eventi di corte, oltre a dedicarsi ai ritratti ed a trattati di arte.\nQuattro anni dopo fu accolto in Accademia e nel frattempo prosegu\u00ec le collaborazioni con gli Slodtz per i progetti di cerimonie e feste, di cui fissava poi il ricordo con stampe ed incisioni.\nIn occasione delle nozze del Delfino, nel 1745, realizz\u00f2 quattro pregevoli scene, tra le quali lo \"Spectacle de gala\".\nRiusc\u00ec ad ottenere agevolazioni e aiuti da parte di Madame de Pompadour, che lo invit\u00f2, nel 1749, ad accompagnare suo fratello e l'architetto Jacques-Germain Soufflot in Italia per un viaggio di approfondimento artistico.\nNel 1753, Cochin assieme a Bellicard pubblic\u00f2 le \"Osservazioni sulle antichit\u00e0 della citt\u00e0 di Herculaneum\", e due anni dopo assunse il ruolo direttivo dell'Accademia reale e della Soci\u00e9t\u00e9 acad\u00e9mique des Enfants d'Apollon.\nLuigi XV attest\u00f2 i servigi di Cochin con la patente di nobilt\u00e0 e l'iscrizione all'Ordine di San Michele.\nNell'arco della sua carriera produsse oltre 1500 pezzi, tra cui i ritratti di personaggi famosi; incisioni con le \"C\u00e9r\u00e9monies\" e le \"Pompes fun\u00e8bres\" della corte contemporanea a lui; il frontespizio della \"Encyclop\u00e9die\"; \"Les ports de France\".\nIl suo viaggio italiano lo accost\u00f2 ai classici e all'arte antica, inducendo in lui un gusto anticipatore di quello neoclassico, come evidenzi\u00f2 nei suoi tre volumi intitolati \"Vojage d'Italie\"."}
{"id": "2834543", "revid": "281901", "url": "https://it.wikipedia.org/wiki?curid=2834543", "title": "Needlefish", "text": ""}
{"id": "2834545", "revid": "830939", "url": "https://it.wikipedia.org/wiki?curid=2834545", "title": "Abraham Cowley", "text": "Biografia.\nDopo aver superato alcune vicissitudini accadute nelle prima infanzia, Cowley, gi\u00e0 all'et\u00e0 di dieci anni compose il suo primo lavoro intitolato \"Tragicall History of Piramus and Thisbe\", un romanzo epico.\nNel 1633 pubblic\u00f2 il volume \"Poetical Blossoms\" (\"Prima fioritura poetica\"), comprensivo di tre raccolte scritte negli anni precedenti, dedicato al direttore della scuola.\nLa sua successiva opera risult\u00f2 una commedia pastorale intitolata \"Love's Riddle\", in evidenza soprattutto per il linguaggio armonioso.\nDurante l'anno 1637 Cowley venne introdotto al Trinity College di Cambridge, dove si gett\u00f2 a capofitto negli studi letterari. A questo periodo risal\u00ec la sua storia epica di Re Davide, da lui nominata \"Davideis\".\nCommise l'ingenuit\u00e0 di redigere una commedia antipuritana, \"The guardian\", che lo costrinse, durante la guerra civile inglese (1641), a rifugiarsi a Parigi.\nQuattro anni dopo commise una nuova imprudenza, rientrando a Londra come informatore segreto dei monarchici, e quindi fu arrestato e fini in carcere, dal quale usc\u00ec dopo poco tempo.\nIn questa fase il suo successo raggiunse l'apice e la raccolta di versi amorosi \"The Mistress\" (\"L'amante\") del 1647, risult\u00f2 una delle pi\u00f9 popolari del suo tempo.\nNegli anni cinquanta del secolo si dedic\u00f2, parallelamente all'attivit\u00e0 letteraria, anche alla ricerca scientifica, proponendosi come uno dei fondatori dell'Accademia delle Scienze. In questo periodo scrisse il pamphlet \"The Advancement of Experimental Philosophy\" (1661).\nLa fama di Cowley venne attestata anche da Samuel Johnson, che gli dedic\u00f2 la prima delle sue \"Lives of the poets\".\nLa sua poesia, pur essendo fortemente ambiziosa, talvolta oscill\u00f2 a met\u00e0 strada tra l'imitazione dei metafisici e gli anticipatori del classicismo, mentre la sua prosa ha superato pienamente la prova del tempo."}
{"id": "2834547", "revid": "131358", "url": "https://it.wikipedia.org/wiki?curid=2834547", "title": "Adelaide United", "text": ""}
{"id": "2834549", "revid": "1318658", "url": "https://it.wikipedia.org/wiki?curid=2834549", "title": "Serie A2 1977-1978 (pallacanestro maschile)", "text": "Il campionato di Serie A2 di pallacanestro maschile 1977-1978 \u00e8 stato il quarto dall'ultima riforma dei campionati, vede al via 12 squadre, le prime 2 classificate sono promosse alla Serie A/1 e partecipano alla poule scudetto incontrando in un girone all'italiana a 4 le prime 6 classificate della A/1. Le altre 6 della A/1 con le altre 10 di Serie A/2 partecipano a 2 gironi di classificazione composti da 8 squadre. Le prime 3 classificate dei gironi di classificazione vanno in A/1, le ultime retrocedono in Serie B."}
{"id": "2834550", "revid": "1543377", "url": "https://it.wikipedia.org/wiki?curid=2834550", "title": "ONAF", "text": "L'Organizzazione Nazionale degli Assaggiatori di Formaggio (ONAF) \u00e8 una associazione italiana, nata nel 1989, con sede a Cuneo (ma con delegazioni su tutto il territorio nazionale) che ha per scopo la valorizzazione della figura dell'assaggiatore di formaggio e la divulgazione della conoscenza dei formaggi italiani ed internazionali.\nTale associazione ha proposto, nel 2003, la costituzione in Italia di un albo professionale per gli assaggiatori di formaggio.\nAttualmente, il presidente di ONAF \u00e8 Pier Carlo Adami.\nI corsi di qualifica effettuati sono di tre tipi:\nNel 2011 L'Associazione ha aggiornato la metodica di degustazione e, per l'occasione, ha anche revisionato le schede di valutazione utilizzate; inoltre, ha stretto un accordo con Unioncamere per favorire la tradizione casearia italiana. Nel maggio 2014 Onaf ha festeggiato il venticinquesimo anno di attivit\u00e0."}
{"id": "2834551", "revid": "92723", "url": "https://it.wikipedia.org/wiki?curid=2834551", "title": "Isola CpG", "text": "Le isole CpG sono regioni genomiche che contengono un'elevata densit\u00e0 di siti CpG. Nei genomi dei mammiferi, la lunghezza di un'isola CpG \u00e8 generalmente compresa tra le 300 e le 3.000 paia di basi. Si trovano all'interno e nelle vicinanze di circa il 40% dei promotori dei geni di mammifero. Nell'uomo approssimativamente il 70% dei promotori ha un alto contenuto di CpG. Data la frequenza di GC comunque, il numero di dinucleotidi CpG \u00e8 molto pi\u00f9 basso del previsto. La \"p\" nella notazione CpG si riferisce al legame fosfodiesterico tra la citosina e la guanina.\nLa definizione formale canonica di isola CpG \u00e8: regione di almeno 200 bp con una percentuale di GC maggiore del 50% e con un rapporto di CpG osservati/attesi maggiore del 60%. Un recente studio ha apportato delle modifiche a questi parametri al fine di escludere altre regioni genomiche ricche di GC come le sequenze Alu. Tramite un'estensiva ricerca basata sulle intere sequenze dei cromosomi 21 e 22 dell'uomo, \u00e8 stato accertato che le regioni di DNA che con maggior probabilit\u00e0 sono isole CpG associate al 5' dei geni sono pi\u00f9 lunghe di 500 bp con un contenuto di GC &gt;55% e con un rapporto di CpG osservati/attesi maggiore di 0,65.Le isole CpG sono caratterizzate da un numero di dinucleotidi CpG pari almeno al 60% del numero atteso secondo un'ipotetica distribuzione casuale (~4-6%), mentre il restante genoma \u00e8 caratterizzato da una frequenza di CpG molto pi\u00f9 bassa (~1%), per il fenomeno della soppressione di CG. A differenza dei siti CpG nella regione codificante di un gene, i siti CpG nelle isole CpG dei promotori non sono metilati se i geni sono espressi. Questa osservazione ha portato alla formulazione dell'ipotesi secondo cui la metilazione dei siti CpG nel promotore di un gene possa inibire la sua espressione. La metilazione, cos\u00ec come la modificazione istonica, \u00e8 un fenomeno di vitale importanza nell'imprinting.\nLe isole CpG tipicamente si trovano presso il sito d'inizio della trascrizione, soprattutto nei geni housekeeping. Normalmente una C (citosina) seguita da una G (guanina) (un CpG) \u00e8 rara nel DNA dei vertebrati, in quanto la citosina in un sito di questo tipo tende a subire una metilazione. Questa metilazione solitamente aiuta a distinguere il filamento di DNA appena sintetizzato durante la replicazione, in quanto spesso presenta errori che devono ancora venire corretti. Ad ogni modo, in tempi evolutivi le C (citosine) metilate tendono a convertirsi in T (timine) a causa di una deaminazione spontanea. Sebbene nell'uomo esiste un enzima, la timina-DNA glicosilasi, che rimpiazza specificatamente le T in un misaccoppiamento T/G, la sua attivit\u00e0 non \u00e8 sufficientemente elevata da prevenire la relativamente rapida mutazione dei dinucleotidi. Il risultato \u00e8 che i siti CpG sono abbastanza rari tranne nei casi in cui esista una pressione selettiva positiva che li mantenga non metilati per qualche ragione, forse per un meccanismo di regolazione dell'espressione genomica. "}
{"id": "2834553", "revid": "538762", "url": "https://it.wikipedia.org/wiki?curid=2834553", "title": "Tokina 12-24", "text": "Il Tokina AT-X 124 AF PRO DX II \u00e8 un obiettivo zoom che spazia da una focale grandangolare ad una ultragrandangolare specifico per le SLR Canon e Nikon con sensore a formato ridotto.\nIl 12-24 mm \u00e8 costituito da 13 elementi disposti in 11 gruppi, tra cui sono presenti lenti a bassa dispersione e lenti asferiche. La messa a fuoco \u00e8 di tipo IF (Internal Focus) e pu\u00f2 essere effettuata da una distanza minima di 30 centimetri. Lo spostamento dei gruppi ottici avviene tramite motore a rotazione.\nIl vetro utilizzato vanta uno speciale trattamento Multi-Coating che permette di ridurre i riflessi prodotti dalle fonti luminose.\nConsiderazioni.\nVantaggi.\nQuesta lente di ottima fattura presenta buona nitidezza e bassa distorsione. Insieme al compagno Tokina 11-16 f/2.8 \u00e8 considerato un obiettivo di fascia medio-alta con qualit\u00e0 pari ai pi\u00f9 costosi Nikon 12-24 f/4 e Canon EF-S 10-22 f/3.5-4.5\nCritiche.\nA tutta apertura l'ottica presenta una leggera distorsione agli angoli dell'immagine, facilmente risolvibile in post-produzione.\nL'aberrazione cromatica \u00e8 evidente in situazioni particolari, mentre la vignettatura \u00e8 inesistente anche con l'utilizzo di filtri non-slim.\nUso.\nLe ghiere di comando, rivestite da uno strato di gomma per aumentare il grip, sono comode e molto scorrevoli, permettendo zoomate e focheggiamenti molto precisi. Il peso d\u00e0 un senso di stabilit\u00e0 e robustezza e i materiali utilizzati sono resistenti a graffi e polvere.\nIl sistema di messa a fuoco adotta un meccanismo \"a pompa\" che permette di passare dalla messa a fuoco automatica a quella manuale semplicemente spostando in avanti o indietro la ghiera.\nLenti simili.\nIl Nikon 12-24 DX \u00e8 un obiettivo ultragrandangolare per DSLR Nikon.\nIl Sigma 10-20mm DC \u00e8 lo zoom ultragrandangolare per sensori a formato ridotto APS-C. Anche Tamron propone un 11-18mm per fotocamere APS-C.\nIl Tokina 11-16 f/2.8 \u00e8 il \"gemello\" del 12-24, infatti utilizza stesso corpo e schema ottico. Cambiano la lunghezza focale ed il trattamento delle lenti che permettono di avere una luminosit\u00e0 maggiore."}
{"id": "2834554", "revid": "1344172", "url": "https://it.wikipedia.org/wiki?curid=2834554", "title": "Toscano 1492 Anno Domini", "text": "Il Toscano 1492 Anno Domini \u00e8 un tipo di sigaro Toscano realizzato a macchina presso la manifattura di Lucca.\nIl sigaro \u00e8 dedicato alla scoperta dell'America da parte di Cristoforo Colombo nel 1492, scoperta con la quale il tabacco \u00e8 stato conosciuto nel Vecchio Continente.\nSi differenzia da tutti gli altri sigari Toscano per il ripieno, che non \u00e8 di tabacco Kentucky italiano ma nordamericano.\nIn una sua prima commercializzazione \u00e8 stato prodotto a tiratura limitata e disponibile solo in una confezione da sei sigari denominata \"Collezione\" contenente due sigari 1492 Anno Domini, due sigari Toscano Originale e due Toscano Antica Riserva.\nDal 2013 \u00e8 commercializzato in confezione singola da due sigari.\nCaratteristiche.\nCaratteristiche distintive del Toscano 1492 Anno Domini:"}
{"id": "2834555", "revid": "131358", "url": "https://it.wikipedia.org/wiki?curid=2834555", "title": "Sergio Van Dijk", "text": ""}
{"id": "2834556", "revid": "339392", "url": "https://it.wikipedia.org/wiki?curid=2834556", "title": "Serie a2 maschile fip 1977-1978", "text": ""}
{"id": "2834557", "revid": "125292240", "url": "https://it.wikipedia.org/wiki?curid=2834557", "title": "Simone Rugiati", "text": "Biografia.\nDiplomatosi all'istituto alberghiero \"Ferdinando Martini\" di Montecatini Terme, dopo corsi e stage formativi in Italia e all'estero, ha lavorato come commis in alcuni ristoranti toscani. Nel 2002 \u00e8 diventato chef del gruppo editoriale \"Hobby &amp; Food\" di Parma e in seguito della rivista \"La mia cucina\"; ha diretto inoltre le riviste \"Buon appetito\" e \"Mangiar Sano\". Ha preso parte al videoclip della canzone \"Un bacio senza fine\" di Jessica Morlacchi."}
{"id": "2834558", "revid": "767487", "url": "https://it.wikipedia.org/wiki?curid=2834558", "title": "Maschio e femmina", "text": "Maschio e femmina (\"Male and Female\") \u00e8 un film muto del 1919 diretto da Cecil B. DeMille. Tratto dal lavoro teatrale \"The Admirable Crichton\" di J.M. Barrie, affronta uno dei temi preferiti da DeMille, quello della relazione tra uomo e donna vista attraverso la differenza di classe. La commedia, scritta da Barrie nel 1902, and\u00f2 in scena a Londra nel novembre di quell'anno, riscuotendo un tale successo che rest\u00f2 in cartellone per 828 repliche. Nel 1903, venne ripresa a Broadway interpretata da William Gillette.\nDeMille, come amava fare nei suoi film, inserisce nella storia, ambientata in epoca moderna, un episodio che si svolge in un passato pi\u00f9 o meno storico, utilizzando sfarzose scenografie e improbabili costumi.\nTrama.\nLady Mary, una nobile inglese, \u00e8 attratta da Crichton, il suo maggiordomo, ma rifiuta di riconoscere i suoi sentimenti a causa della differenza di classe che intercorre tra lei e il suo domestico. Quando per\u00f2 lei e i suoi amici aristocratici naufragano su un'isola deserta durante un viaggio in yacht, l'unico che riesce a prendere in mano la situazione \u00e8 proprio Chrichton.\nOrganizza i naufraghi e procura cibo per tutti. Mary dimentica di essere una lady e diventa solo una donna innamorata. Gli altri dimenticano anche loro il proprio ruolo sociale, adattandosi alla legge del pi\u00f9 forte.\nTutto torner\u00e0 come prima quando sull'isola arriveranno i soccorsi.\nProduzione.\nIl film fu prodotto dalla Paramount Pictures (con il nome Famous Players-Lasky Corporation).\nRiprese.\nLa pellicola \u00e8 stata girata al parco nazionale Channel Islands National Park, all'Isola di Santa Catalina (California) e all'Iverson Ranch di Chatsworth, a Los Angeles\nDistribuzione.\nIl film era distribuito dalla Paramount Pictures e usc\u00ec in sala il 23 novembre 1919. In Italia \u00e8 uscito nel 1924.\nCopia della pellicola (positivo 35\u00a0mm) viene conservata negli archivi dell'International Museum of Photography and Film at George Eastman House.\nNel 2001, venne pubblicata da Image Entertainment una versione in DVD di 115 min in B/N, con sottotitoli in inglese tratta da una copia in ottimo stato in 16\u00a0mm. La Passport Video DVD edition distribu\u00ec nel 2007 un cofanetto con una ventina di titoli di DeMille, tra cui la versione di \"Maschio e femmina\".\nData di uscita.\nAlias"}
{"id": "2834574", "revid": "48344", "url": "https://it.wikipedia.org/wiki?curid=2834574", "title": "Ciaspole", "text": ""}
{"id": "2834575", "revid": "715388", "url": "https://it.wikipedia.org/wiki?curid=2834575", "title": "Nemico pubblico (criminologia)", "text": "Nemico pubblico (in originale \u00ab\"public enemy\"\u00bb) \u00e8 la denominazione data dall'FBI ai criminali classificati come particolarmente pericolosi durante gli anni trenta, periodo nel quale la criminalit\u00e0 venne incrementata dalla grande depressione e si formarono bande organizzate e ci fu, contemporaneamente, l'affermazione della mafia italo-americana, come organizzazione criminale pi\u00f9 potente dell'intera nazione, specialmente a Chicago per opera di Al Capone.\nOrigine del termine.\nIl termine fu usato per la prima volta nell'aprile 1930 da Frank J. Loesch, all'epoca presidente della Chicago Crime Commission, per denunciare pubblicamente la persona di Al Capone e le attivit\u00e0 illecite che portava avanti con i suoi uomini, che dato il clima di omert\u00e0 risultava inattaccabile ai capi d'accusa e i tentativi di incriminazione per i reati delittuosi di cui era s\u00ec protagonista, ma non imputabile per la scarsit\u00e0 di prove che rendevano impossibile affermarne le responsabilit\u00e0 penali.\nIn seguito, fu l'FBI capitanata da J. Edgar Hoover a far proprio il termine e a usarlo per stilare una lista di \"pubblici nemici\" al cui vertice appariva Capone (motivo per cui fu anche conosciuto come il \"nemico pubblico numero uno\"), seguito da rapinatori di banche e banditi storici che caratterizzarono l'era della criminalit\u00e0 della grande depressione.\nQuel periodo fu cos\u00ec importante per la storia dell'America, e dell'ufficio investigativo in generale, che alcuni lo definirono (e continuano a definirlo) come l'era dei nemici pubblici.\n\"Lista\".\nLa prima lista dei nemici pubblici fu pubblicata dal giornale \"Chicago Tribune\" il 24 aprile 1930 e incluse in ordine di rilevanza per la cattura e pericolosit\u00e0 i seguenti nomi:\nLe persone elencate nella lista ebbero la fama d'essere mafiosi di spicco dell'epoca o banditi dell'era durante e postproibizionista, ma al momento della pubblicazione d'essa non furono in latitanza. La lista fu infatti pubblicata per stimolare le autorit\u00e0 competenti a reprimere e contenere il fenomeno criminoso dilagante attraverso l'arresto dei pi\u00f9 importanti elementi conosciuti, tuttavia inattaccabili. Tra le altre persone comparse nelle successive liste della FBI vi furono: John Dillinger, Baby Face Nelson, Bonnie e Clyde, Ma Barker e Alvin Karpis.\nInfluenza culturale.\nCinema\n musica"}
{"id": "2834576", "revid": "599013", "url": "https://it.wikipedia.org/wiki?curid=2834576", "title": "Hans Mayer Heuberger", "text": "Carriera.\nGioc\u00f2 da titolare fisso nel che vinse il suo secondo scudetto, ricoprendo il ruolo di mediano.\nSparito dalle scene sportive per alcuni anni, ricomparve fugacemente nella nel 1910."}
{"id": "2834577", "revid": "30449338", "url": "https://it.wikipedia.org/wiki?curid=2834577", "title": "Henri Marrou", "text": ""}
{"id": "2834578", "revid": "409613", "url": "https://it.wikipedia.org/wiki?curid=2834578", "title": "Quenching", "text": ""}
{"id": "2834580", "revid": "1882440", "url": "https://it.wikipedia.org/wiki?curid=2834580", "title": "Elenco di monarchi italiani", "text": ""}
{"id": "2834582", "revid": "48344", "url": "https://it.wikipedia.org/wiki?curid=2834582", "title": "Fernando Mart\u00edn Espina", "text": ""}
{"id": "2834583", "revid": "628767", "url": "https://it.wikipedia.org/wiki?curid=2834583", "title": "Lashkar Gah", "text": "Lashkar Gah (in pashtu: \u0644\u069a\u06a9\u0631\u06ab\u0627\u0647, in persiano: \u0644\u0634\u06a9\u0631\u06af\u0627\u0647), storicamente chiamata \"Boost\", \u00e8 una citt\u00e0 dell'Afghanistan meridionale, capoluogo della provincia di Helmand e del distretto di Lashkar Gah.\nEtimologia del nome.\nIl nome Lashkar Gah significa \"Caserme\", derivando probabilmente dal fatto che fu luogo strategico di presidio, ed accampamento militare.\nGeografia.\nSorge alla confluenza dei fiumi Helmand e Arghandab. La citt\u00e0 \u00e8 collegata da una strada a Kandahar ad est, a Zaranj ad ovest, ed a Herat a nord-ovest. Nonostante il clima sia estremamente arido in pieno deserto, l'agricoltura \u00e8 possibile grazie alla presenza dei due fiumi, in seguito a bonifiche, costruzioni di dighe, sbarramenti fluviali e canalizzazioni si \u00e8 costituita lungo il fiume una sorta di estesa oasi coltivata.\nONG locali.\nA Lashkar Gah sono presenti strutture sanitarie gestite da Organizzazioni Non Governative come il Centro chirurgico \"Tiziano Terzani\" di Emergency e l'Ospedale Pubblico della citt\u00e0, 250 posti letto, supportato da Medici Senza Frontiere."}
{"id": "2834584", "revid": "438678", "url": "https://it.wikipedia.org/wiki?curid=2834584", "title": "Sant'Apollinare con Selva", "text": ""}
{"id": "2834585", "revid": "48344", "url": "https://it.wikipedia.org/wiki?curid=2834585", "title": "Tarnova della Selva", "text": ""}
{"id": "2834587", "revid": "1652635", "url": "https://it.wikipedia.org/wiki?curid=2834587", "title": "Nina Seni\u010dar", "text": "Biografia.\nNel 2009 si \u00e8 laureata in Management della Cultura, Arte e Spettacolo con 108/110 all'Universit\u00e0 Bocconi di Milano, mentre in giovent\u00f9 si \u00e8 dedicata all'attivit\u00e0 sportiva, ottenendo buoni risultati nella specialit\u00e0 del salto ostacoli nell'equitazione. Diverse fonti, tra cui il sito web \"Fashionmodeldirectory.com\", riferiscono che nel 2001 avrebbe vinto il concorso di Miss Jugoslavia, notizia poi riportata dai media dopo il suo arrivo in Italia: dal sito \"Beauties of Miss Yugoslavia\" si evince che in realt\u00e0 alla Seni\u010dar \u00e8 stato assegnato il titolo di \"Miss March 2002\", interno al concorso citato.\nNel corso degli anni \u00e8 stata modella e testimonial per Tiscali, Miss Sixty e Intimo Roberta, Beachwear (una marca di abbigliamento mare creata da lei), NGM e Paul Mitchell Italia. Nel 2006 \u00e8 una delle protagoniste del calendario 2007 dell'edizione francese della rivista Max e partecipa, nel suo primo ruolo di valletta, al programma di Rai 2 \"Stile Libero Max\". Nell'autunno 2007 passa a Italia 1 diventando la valletta di Teo Mammucari nell'ultima edizione di \"Distraction\". Nell'estate 2008 affianca, sempre come valletta, Ezio Greggio nella terza edizione di \"Veline\" su Canale 5.\nNel 2009 posa per l'edizione 2010 del calendario \"glamour\" di \"De Nardi\", fotografata da Enrico Ricciardi. Nell'inverno del 2010 torna a Rai 2 partecipando come concorrente della settima edizione del reality show \"L'isola dei famosi\", dove viene eliminata nel corso della nona puntata. Nell'estate dello stesso anno affianca Enzo Iacchetti nella conduzione della seconda edizione di \"Velone\", in onda su Canale 5, e in agosto \u00e8 stata scelta dall'Udinese Calcio per fare da madrina alla presentazione ufficiale della squadra friulana e ha inoltre posato per due calendari per l'anno 2011, precisamente uno firmato da \"For Men Magazine\" e uno firmato da \"Riello\".\nNel 2011 \u00e8 nel cast di due produzioni cinematografiche, \"Napoletans\" e \"Dark Resurrection - Volume 0\", e prende parte ad una puntata della sitcom di Italia 1 \"Camera Caf\u00e9\". Nello stesso anno viene citata da Marracash nella canzone \"S.E.N.I.C.A.R.\" del suo album \"King del rap\". Tra il 2011 e il 2012 presenta assieme a Pupo la quarta edizione di \"Mettiamoci all'opera\", talent show sulla musica lirica in onda su Rai 1.\nDal 2012 risiede a Los Angeles, dove studia recitazione e ha avviato la sua carriera di attrice. Negli anni successivi prende parte ad alcune produzioni statunitensi, sia per il cinema che per la televisione, come la serie televisiva \"The Librarians\". Nel 2016 debutta a teatro in Italia, recitando come protagonista nello spettacolo \"Questo non \u00e8 paese\", scritto e diretto da Francesco Apolloni.\nVita privata.\nHa una relazione con Jay Ellis. La coppia ha una figlia."}
{"id": "2834591", "revid": "767487", "url": "https://it.wikipedia.org/wiki?curid=2834591", "title": "Zaranj", "text": "Zaranj (in pashtu: \u0632\u0631\u0646\u062c) \u00e8 una citt\u00e0 dell'Afghanistan, capoluogo della provincia di Nimruz."}
{"id": "2834594", "revid": "48344", "url": "https://it.wikipedia.org/wiki?curid=2834594", "title": "L'Arpa Discordata", "text": ""}
{"id": "2834599", "revid": "183976", "url": "https://it.wikipedia.org/wiki?curid=2834599", "title": "Wooden Spoon", "text": ""}
{"id": "2834601", "revid": "122909168", "url": "https://it.wikipedia.org/wiki?curid=2834601", "title": "Oscar Joseph Giger", "text": "Carriera.\n gioc\u00f2 nel , formazione con la quale vinse il titolo elvetico.\nMessosi in mostra agli occhi degli osservatori del in una serie d'incontri giocati nelle festivit\u00e0 pasquali del 1905, fu tesserato dai rossoneri coi quali vinse lo scudetto del 1906 coprendo il ruolo di titolare fisso, e segnando anche un gol nel preliminare contro l'US Milanese."}
{"id": "2834603", "revid": "114879137", "url": "https://it.wikipedia.org/wiki?curid=2834603", "title": "Gardez", "text": "Gardez (; in pashtu: \u06ab\u0631\u062f\u06d0\u0632) \u00e8 una citt\u00e0 dell'Afghanistan, capoluogo della provincia di Paktia."}
{"id": "2834606", "revid": "114276131", "url": "https://it.wikipedia.org/wiki?curid=2834606", "title": "Stuart Hameroff", "text": "Biografia.\nCresciuto a Cleveland, Stuart Hameroff si \u00e8 laureato in chimica all'Universit\u00e0 di Pittsburgh specializzandosi poi in medicina all'Hahnemann University Hospital di Filadelfia, dove ha studiato prima di entrare al Drexel University College of Medicine. Dopo l'internato al Tucson Medical Center (1973), un istituto \"d'eccellenza\" per le neuroscienze, a partire dal 1975 ha svolto la sua intera carriera accademica all'Universit\u00e0 dell'Arizona, dove nel 1999 \u00e8 divenuto professore ordinario del Dipartimento di anestesiologia e psicologia nonch\u00e9 direttore associato del Centro per gli studi sulla coscienza e nel 2003 professore emerito di anestesiologia e psicologia. Per circa quarant'anni ha dedicato le proprie ricerche alla coscienza e in particolare ai meccanismi con cui la \"materia grigia\" (e rosata) del nostro cervello produce la straordinaria ricchezza delle nostre conoscenze, rendendoci consapevoli delle nostre esperienze.\nTeorie.\nAll'inizio della sua carriera professionale, mentre era ancora all'Hahnemann University Hospital, il lavoro di ricerca sulle neoplasie e sui meccanismi dei gas anestetici ha indirizzato gli interessi e gli studi di Hameroff sul ruolo svolto nella divisione cellulare dalle strutture proteiniche chiamate microtubuli, portandolo a ipotizzare che essi siano capaci di una qualche forma di calcolo e quindi di \"coscienza\" nella propria attivit\u00e0. Di qui la supposizione che almeno una parte della soluzione al problema dello stato di coscienza fosse riconducibile alla comprensione delle funzioni dei microtubuli nelle cellule cerebrali, funzioni a livello molecolare e supramolecolare di notevole complessit\u00e0 e diffusione; giungendo cos\u00ec alla conclusione che bene o male nelle operazioni cellulari potrebbe verificarsi uno schema di calcolo sufficiente per parlare di coscienza. Queste teorie sono state presentate da Hameroff nel suo primo libro, \"Ultimate computing\" (1987, \"op. cit.\"), il cui argomento principale riguarda l'elaborazione dell'informazione in un tessuto biologico, in particolar modo nei microtubuli ed altre parti del citoscheletro che potrebbero essere le unit\u00e0 base del processo anzich\u00e9 i neuroni stessi.\nDue anni dopo il fisico e matematico inglese Roger Penrose ha pubblicato \"La mente nuova dell'imperatore\" (1989, \"op. cit.\"), una ricerca scientifica sulla coscienza umana e l'intelligenza artificiale in cui, sulla base dei teoremi di incompletezza di G\u00f6del, ha sostenuto che il nostro cervello pu\u00f2 svolgere funzioni non assimilabili alla logica formale e quindi impossibili per qualsiasi computer o sistema di algoritmi, ribaltando le convinzioni in materia allora prevalenti. Ha quindi individuato nei principi della teoria dei quanti un processo alternativo all'emergere della coscienza, elaborando il modello della \"riduzione (o collasso della funzione d'onda) oggettiva\" (OR). Se le teorie di Penrose sono state ampiamente criticate da neuroscienziati, logici e filosofi, Hameroff invece ne \u00e8 rimasto subito favorevolmente impressionato e ha proposto allo scienziato inglese i suoi microtubuli neurali come i candidati idonei a supportare l'elaborazione quantistica nel cervello. Poich\u00e9 anche Penrose era interessato agli aspetti matematici del reticolo dei microtubuli, dal 1992 al 1994 i due studiosi hanno collaborato alla formulazione del modello della \"riduzione oggettiva orchestrata\" (Orch-Or). I risultati di tale collaborazione sono stati esposti da Penrose nel suo saggio \"Ombre della mente\" (1994, \"op. cit.\").\nAnche la teoria Orch-Or ha avuto i suoi detrattori, ma da allora il ruolo del citoscheletro e dei microtubuli ha assunto enorme rilevanza per i successivi progressi delle neuroscienze. Infatti, proprio a partire dal 1994 Hameroff ha iniziato a organizzare ogni due anni a Tucson le conferenze internazionali e interdisciplinari sulla coscienza \"Toward a science of consciousness\", cui hanno partecipato numerosi esperti trasformandole in un punto di riferimento imprescindibile per quell'ambito di studi."}
{"id": "2834610", "revid": "1318658", "url": "https://it.wikipedia.org/wiki?curid=2834610", "title": "Khowst", "text": "Khowst (in pashtu: \u062e\u0648\u0633\u062a) \u00e8 una citt\u00e0 dell'Afghanistan, capoluogo della provincia di Khowst.\nStoria.\nTra il 1856 e il 1925, Khost fu il teatro di tre ribellioni contro le forti tassazioni e l'ingerenza straniera nel paese, che durarono rispettivamente dal 1856 al 1857, 1912 e 1924-1925.\nDurante la guerra sovietico-afghana, la citt\u00e0 di Khowst fu assediata per pi\u00f9 di otto anni. Poco dopo l'invasione dell'Afghanistan da parte delle truppe sovietiche, i guerriglieri afghani presero il controllo dell'unica via di terra che collegava Khowst e Gardez, mettendo di fatto un freno all'avanzata sovietica.\nDurante l'assalto al complesso delle grotte di Zhawar Kili, i sovietici usarono il campo d'aviazione di Khowst come base di partenza per inviare truppe nella zona di combattimento, utilizzando gli elicotteri da trasporto armati Mil Mi-8.\nDurante la guerra civile, la citt\u00e0 venne presa dai Talebani nell'aprile 1995."}
{"id": "2834612", "revid": "599013", "url": "https://it.wikipedia.org/wiki?curid=2834612", "title": "Alfred Bosshard", "text": "Carriera.\nNel 1905 gioc\u00f2 in squadra di Lugano.\nTesserato come titolare dai \"rossoneri\", divenne apprezzato mediano abile sia in fase d'interdizione che d'impostazione, contribuendo attivamente alla conquista di due scudetti consecutivi nel 1906 e nel 1907.\nDopo un periodo di pausa, torn\u00f2 brevemente in gioco nel 1910."}
{"id": "2834614", "revid": "2184720", "url": "https://it.wikipedia.org/wiki?curid=2834614", "title": "Doo uap, doo uap, doo uap", "text": "Doo uap, doo uap, doo uap \u00e8 un singolo del gruppo musicale nu jazz Gabin, pubblicato nel maggio del 2002 dall'etichetta discografica EMI. \u00c8 divenuto uno dei tormentoni estivi del 2002 ed \u00e8 stata usata per uno spot pubblicitario di Alice ADSL e Telecom Italia\nIl brano.\nIl brano venne scritto e prodotto dai Gabin ed ebbe un discreto successo nella primavera del 2002. La canzone conteneva un campionamento dello standard jazz \"It Don't Mean a Thing (If It Ain't Got That Swing)\". \"Doo uap, doo uap, doo uap\", di genere nu jazz, ma che presenta anche sonorit\u00e0 vicine alla musica house, che ne hanno decretato il successo anche nelle discoteche, ha avuto ottimi riscontri anche da parte della critica internazionale, come dalle riviste Billboard e Rolling Stone.\nClassifiche.\nLa canzone, portata dal gruppo anche al Festivalbar 2002, ha raggiunto la quinta posizione della classifica italiana dei singoli nel maggio di quell'anno supportato sia dalla partecipazione del gruppo al Festivalbar che dall'utilizzo della canzone come colonna sonora di uno spot televisivo ed \u00e8 stata inserita nell'album di debutto del gruppo, intitolato anch'esso \"Gabin\". Il singolo conteneva come b-side la canzone \"La maison\", anche questa inserita nel primo album del complesso che l'ha scritta e prodotta."}
{"id": "2834615", "revid": "1728", "url": "https://it.wikipedia.org/wiki?curid=2834615", "title": "Clemente Grimaldi", "text": "Biografia e carriera.\nNascita e studi.\nFu il secondogenito di un ramo cadetto di una illustre famiglia principesca (i baroni di Calamezzana), da cui usc\u00ec anche un altro celebre studioso, il fratello Giovan Pietro, che fu fisico e Rettore dell'Universit\u00e0 di Catania. Gli zii materni, Corrado Rizzone Tedeschi e Michele Tedeschi Rizzone, furono deputati del Regno d'Italia.\nSi diplom\u00f2 presso il Regio Istituto Tecnico \"Archimede\" della sua citt\u00e0 natale, quindi si laure\u00f2 in scienze agrarie col massimo dei voti presso la Scuola Superiore di Agraria di Portici nel 1886. L'anno seguente, vinto un concorso bandito dal Ministero dell'Agricoltura, dell'Industria e del Commercio, ebbe modo di approfondire i suoi studi e fare esperienza in Francia.\nAttivit\u00e0 scientifica.\nTornato in Italia, diresse il Comizio Agrario di Modica, nonch\u00e9 fond\u00f2 la Cattedra ambulante per l'agricoltura di Siracusa, di cui apr\u00ec una sezione a Modica. \nOltre a questa opera di divulgazione scientifica rivolta alla classe dei coltivatori diretti, la cui condizione si voleva migliorare, condusse molti esperimenti in prima persona, in particolare nel campo della viticoltura. Impiant\u00f2, a tale scopo, il primo vivaio di viti americane e, creando ibridi tra queste e le viti autoctone (il pi\u00f9 famoso dei quali fu l'\"Ibrido Grimaldi n\u00ba 953\"), salv\u00f2 la viticoltura isolana, drammaticamente colpita da un'epidemia di fillossera, ottenendo per questo riconoscimenti sia nazionali sia internazionali. Fu socio della Societ\u00e0 dei Naturalisti in Napoli cui diede un significativo contributo scientifico.\nFavorevole alla ricerca sul campo, comp\u00ec continui sopralluoghi nelle varie province siciliane e in altre regioni d'Italia, nonch\u00e9 coordin\u00f2 gli studi sperimentali (che conduceva nelle sue serre) mediante una loro capillare diffusione tra gli operatori del settore (proprietari terrieri e contadini), promuovendo la cooperazione agraria, di cui egli \u00e8 annoverato come uno dei precursori.\nScrisse e pubblic\u00f2 molto, occupandosi, tra l'altro, di fitopatologia, tecniche colturali e di fertilizzazione, nonch\u00e9 di giardinaggio che rappresentava, per lui e per il fratello Giovan Pietro, uno straordinario hobby praticato nei grandi spazi delle loro ville dei \"Cipolluzzi\", di \"Fondolongo\" e della \"Gisana\" (tutte site in contrade del modicano), organizzate in serre, giardini e terreni agricoli, e sapientemente strutturate come aziende-modello oltrech\u00e9 come luoghi di piacevole riposo e di tranquilla villeggiatura.\nSpesso membro di commissioni ministeriali di studio, lavor\u00f2 al Consiglio Superiore dell'\"Istruzione Agraria, del Lavoro e del Traffico\", rappresent\u00f2 il Governo italiano nella Giunta dell'Esposizione Universale di Parigi (1900), presiedette l'Esposizione Agricola di Catania (1907), fu Presidente della Sezione di Viticoltura della Societ\u00e0 degli agricoltori italiani, nonch\u00e9 relatore in numerosi congressi internazionali.\nAttivit\u00e0 politica e professionale.\nClemente Grimaldi fu anche molto attivo politicamente, come testimoniato dall'intensit\u00e0 del suo impegno e dalla fama di rettitudine che lo circond\u00f2 e nonostante la sua vita fosse stata precocemente interrotta da una grave malattia.\nDopo la tragica alluvione di Modica del 1902, per la sua reputazione e per la sua competenza, fu nominato, congiuntamente dai sindaci di Milano e Palermo, Presidente del Comitato di Soccorso ai danneggiati, portando a termine in poco tempo la costruzione del cosiddetto \"quartiere Milano-Palermo \" (dalle principali citt\u00e0 da cui provennero la maggior parte delle donazioni), distribuendo, con trasparenza, i copiosi aiuti economici accumulati e amministrandovi l'Asilo Infantile finch\u00e9 resse la sua salute.\nFu Prosindaco, Assessore e Presidente del Consiglio Comunale di Modica, quindi Consigliere e poi Presidente della Deputazione Provinciale di Siracusa (carica corrispondente all'attuale Presidenza della Provincia).\nFu altres\u00ec Presidente del Consorzio Agrario di Modica e della Commissione di vigilanza sulla Cattedra Ambulante di Agricoltura da lui stesso fondata a Siracusa, nonch\u00e9 istitu\u00ec la Banca di Sconto del Credito Agrario per agevolare il credito alle aziende agrozootecniche.\nPubblicazioni.\nGrimaldi Clemente: Sopra una forma particolare di seccume nella vite. Bollettino della Societ\u00e0 dei naturalisti in Napoli; 1888.I.II.II.1, 11-13\nPremi e riconoscimenti.\nOltre ai numerosi diplomi d'onore, che gli furono conferiti in occasione della sua partecipazione a esposizioni nazionali e internazionali, nonch\u00e9 alle varie onorificenze italiane, ottenne pure l'ordine al merito agricolo francese, motivato anche dalle sue oltre sessanta pubblicazioni, alcune delle quali tradotte in inglese, francese e tedesco.\nNegli anni Cinquanta, gli fu intitolato l'Istituto Agrario di Modica (RG)."}
{"id": "2834616", "revid": "1318658", "url": "https://it.wikipedia.org/wiki?curid=2834616", "title": "Gustavo Hauser", "text": "Carriera.\nGioc\u00f2 nel Milan come centrocampista per un'unica partita, il preliminare di campionato contro l'US Milanese il 3 marzo 1907. Hauser aveva 15 anni, risultando in assoluto uno dei giocatori pi\u00f9 giovani mai schierati dai rossoneri.\nNel medesimo anno, con il Milan \u00e8 poi divenuto campione d'Italia.\nVenne sepolto al Cimitero Maggiore di Milano, ove i suoi resti sono poi stati raccolti in una celletta."}
{"id": "2834617", "revid": "767487", "url": "https://it.wikipedia.org/wiki?curid=2834617", "title": "The Age of Intelligent Machines", "text": "The Age Of Intelligent Machines \u00e8 un saggio pubblicato dal futurista Ray Kurzweil nel 1990.\nPrimo libro di Kurzeil, \u00e8 stato nominato \"Most Outstanding Computer Science Book of 1990\" (letteralmente, \"pi\u00f9 rilevante libro di informatica del 1990\") dalla Association of American Publishers."}
{"id": "2834618", "revid": "599013", "url": "https://it.wikipedia.org/wiki?curid=2834618", "title": "Gian Guido Piazza", "text": "Carriera.\nCresciuto fra i giovani rossoneri coi quali si aggiudic\u00f2 il campionato riserve del 1906, con Attilio Trer\u00e8 ed Alfred Bosshard costitu\u00ec la linea mediana titolare della formazione del che si aggiudic\u00f2 lo scudetto del 1907.\nDopo la prima guerra mondiale copr\u00ec incarichi dirigenziali nella societ\u00e0 per due decenni.\nAnche suo figlio Gian Emilio intraprese la carriera calcistica, vincendo la Coppa Italia 1940-1941 col .\nMor\u00ec a Somma Lombardo il 1\u00ba aprile 1945 all'et\u00e0 di 58 anni."}
{"id": "2834622", "revid": "300067", "url": "https://it.wikipedia.org/wiki?curid=2834622", "title": "Yannis Gagaloudis", "text": ""}
{"id": "2834623", "revid": "37401", "url": "https://it.wikipedia.org/wiki?curid=2834623", "title": "Illustrazione botanica", "text": "Le illustrazioni botaniche o tavole botaniche sono delle illustrazioni, spesso realizzate ad acquerello, che rappresentano forma, colore e dettagli delle specie vegetali. Illustrano ed accompagnano la descrizione botanica in libri, riviste e altre pubblicazioni. La realizzazione di illustrazioni botaniche richiede la comprensione dell'anatomia vegetale, l'accesso agli esemplari e alla documentazione relativi, e, spesso, la consulenza di un autore scientifico.\nStoria.\nI primi erbari e farmacopee di molte culture includevano gi\u00e0 le rappresentazioni delle piante. Questo serviva ad aiutare nell'identificazione delle specie, solitamente aventi uno scopo medicinale. La prima raccolta di illustrazioni botaniche conservatasi sino ad oggi \u00e8 il \"Codex Aniciae Julianae\". \u00c8 la copia illustrata pi\u00f9 antica e pi\u00f9 pregiata del \"De materia medica\" del medico greco Dioscoride Pedanio. Un'accurata descrizione delle piante tra differenti regioni e lingue, prima dell'introduzione della tassonomia, era importante per la potenziale pericolosit\u00e0 per le preparazioni di medicinali. La scarsa qualit\u00e0 di stampa dei primi lavori poteva rendere difficoltoso il riconoscimento delle specie illustrate.\nQuando si inizi\u00f2 a pubblicare i primi sistemi di nomenclature botaniche, la necessit\u00e0 di un disegno o di una pittura divenne meno sentita. Comunque, fu proprio in questo periodo che inizi\u00f2 ad emergere la professione di illustratore botanico. Nel XVIII secolo si ebbe qualche miglioramento delle tecniche di stampa, e le illustrazioni iniziarono ad essere pi\u00f9 accurate nei colori e nei dettagli. Il crescente interesse di botanici amatoriali, giardinieri e naturalisti fu alla base di un nuovo mercato di pubblicazioni botaniche; le illustrazioni incrementavano l'attrattiva e l'accessibilit\u00e0 ai lettori non specializzati.\nLe guide escursionistiche, della flora, cataloghi e riviste prodotte sin da quei tempi continuarono ad includere illustrazioni. Lo sviluppo delle lastre fotografiche non rese obsolete le illustrazioni, nonostante i miglioramenti nella riproduzione di fotografie su materiali stampati. Un illustratore botanico \u00e8 abile a creare un compromesso tra accuratezza, un'immagine idealizzata dei diversi esemplari, e la rappresentazione di ambedue i lati del soggetto come nel caso delle foglie. Possono essere inoltre forniti maggiori dettagli in scala sulle sezioni ed includerle attorno all'immagine principale."}
{"id": "2834634", "revid": "227211", "url": "https://it.wikipedia.org/wiki?curid=2834634", "title": "Primo di Fermat", "text": ""}
{"id": "2834635", "revid": "227211", "url": "https://it.wikipedia.org/wiki?curid=2834635", "title": "Primi di Fermat", "text": ""}
{"id": "2834643", "revid": "599013", "url": "https://it.wikipedia.org/wiki?curid=2834643", "title": "\u00c1d\u00e1m Szalai", "text": "Carriera.\nClub.\nMuove i primi passi nel mondo del calcio con l'Honv\u00e9d restando fino al 2003, anno del suo passaggio all'Ujpest entrambi gloriose societ\u00e0 ungheresi, dopo una stagione si trasferisce in Germania entrando nel settore giovanile dello . Dopo aver militato nelle seconde squadre dello Stoccarda e nel Real Madrid Castilla, nel gennaio 2010 si trasferisce in prestito al Magonza, dal quale viene poi riscattato al termine della stagione. Segna il suo primo gol in Bundesliga il 10 aprile 2010, nella vittoria casalinga per 1-0 contro il Borussia Dortmund. Nella stagione 2012-2013 segna 13 gol in 29 presenze di campionato e il 27 giugno 2013 il giocatore passa allo Schalke 04 per 8,5 milioni di euro, firmando un contratto quadriennale.\nIl 4 luglio 2014, dopo una sola stagione allo , viene acquistato dall'Hoffenheim, con cui firma un contratto quadriennale. Il 4 gennaio 2016 passa in prestito con diritto di riscatto all'Hannover 96. Con l'obiettivo di sollevare l'attacco per salvare la squadra, al termine della stagione non riesce ad evitare la retrocessione del club deludendo le aspettative con 12 presenze e nessuna rete segnata, facendo ritorno all'. \nSvincolatosi dall', il 27 agosto 2019 fa ritorno al a parametro zero.\nIl 16 febbraio 2022 rescinde il proprio contratto con il club tedesco e contestualmente si accasa al .\nNazionale.\nEsordisce con la maglia della nazionale ungherese l'11 febbraio 2009, subentrando al posto di Zolt\u00e1n Sz\u00e9lesi all'84' minuto dell'amichevole persa per 1-0 contro l'Israele. Convocato per gli Europei 2016 in Francia, il 14 giugno 2016, dopo un anno di digiuno, segna il gol del momentaneo 1-0 all'Austria nella vittoria per 2-0 nell'esordio agli Europei 2016.\nPartecipa alla UEFA Nations League 2018-2019 al termine della quale risulta il terzo miglior marcatore con 4 reti a pari merito con il georgiano Giorgi Chakvetadze, il kosovaro Arb\u00ebr Zeneli ed il belga Romelu Lukaku.\nStatistiche.\nPresenze e reti nei club.\n\"Statistiche aggiornate al 23 giugno 2021.\""}
{"id": "2834646", "revid": "228587", "url": "https://it.wikipedia.org/wiki?curid=2834646", "title": "Fort Apache", "text": ""}
{"id": "2834654", "revid": "287204", "url": "https://it.wikipedia.org/wiki?curid=2834654", "title": "Bradley", "text": ""}
{"id": "2834669", "revid": "287204", "url": "https://it.wikipedia.org/wiki?curid=2834669", "title": "National Football League 1968", "text": "La stagione NFL 1968 fu la 49\u00aa stagione sportiva della National Football League, la massima lega professionistica statunitense di football americano. La finale del campionato si disput\u00f2 il 29 dicembre 1968 al Stadium di Cleveland, in Ohio e vide la vittoria dei Baltimore Colts sui Cleveland Browns per 34 a 0. In seguito, i campioni dei Colts avrebbero perso il Super Bowl III contro i campioni della American Football League, i New York Jets. La stagione inizi\u00f2 il 14 settembre 1968 e si concluse con il Pro Bowl 1969 che si tenne il 19 gennaio al Los Angeles Memorial Coliseum.\nLa stagione vide lo scambio di \"Division\" tra i New York Giants e i New Orleans Saints che giocarono rispettivamente nella NFL Capitol e nella NFL Century.\nStagione regolare.\nLa stagione regolare si svolse in 14 giornate, inizi\u00f2 il 14 settembre e termin\u00f2 il 15 dicembre 1968.\nPlay-off.\nI play-off iniziarono con le finali di conference il 21 e 22 dicembre 1968, il \"NFL Championship Game\" si gioc\u00f2 il 29 dicembre 1968.\nIncontri.\nNota: Gli accoppiamenti nei playoff venivano stabiliti mediante criteri di rotazione."}
{"id": "2834677", "revid": "1793900", "url": "https://it.wikipedia.org/wiki?curid=2834677", "title": "Welland", "text": "Welland \u00e8 una citt\u00e0 nel sud-est dell'Ontario, nel Canada. Essa \u00e8 situata nella penisola del Niagara, vicino alle citt\u00e0 di St Catharines e Niagara Falls. La citt\u00e0 si caratterizza per la notevole popolazione francofona.\nLa popolazione nell'ultimo censimento del 2006 ammontava a 49.895 abitanti di cui 37.700 anglofoni e 5.700 francofoni."}
{"id": "2834682", "revid": "30451759", "url": "https://it.wikipedia.org/wiki?curid=2834682", "title": "S.Maria del Fiore", "text": ""}
{"id": "2834687", "revid": "686936", "url": "https://it.wikipedia.org/wiki?curid=2834687", "title": "National Football League 1967", "text": "La stagione NFL 1967 fu la 48\u00aa stagione sportiva della National Football League, la massima lega professionistica statunitense di football americano. La finale del campionato si disput\u00f2 il 31 dicembre 1967 al Lambeau Field di Green Bay, in Wisconsin e vide la vittoria dei Green Bay Packers sui Dallas Cowboys per 21 a 17 in una gara che divenne nota come \"Ice Bowl\" per le condizioni proibitive in cui si svolse. In seguito, i campioni dei Packers avrebbero vinto il Super Bowl II contro i campioni della American Football League, gli Oakland Raiders. La stagione inizi\u00f2 il 17 settembre 1967 e si concluse con il Pro Bowl 1968 che si tenne il 21 gennaio al Los Angeles Memorial Coliseum.\nLa stagione fu caratterizzata da una riorganizzazione conseguente all'espansione della lega a 16 squadre con l'inserimento dei New Orleans Saints. Le squadre furono divise in quattro \"Division\", NFL Capitol e NFL Century nella \"Eastern Conference\" e NFL Coastal e NFL Central nella \"Western Conference\".\nStagione regolare.\nLa stagione regolare si svolse in 14 giornate, inizi\u00f2 il 17 settembre e termin\u00f2 il 17 dicembre 1967.\nPlay-off.\nI play-off iniziarono con i \"Conference Championship Game\" il 23 e 24 dicembre 1968. La finale si gioc\u00f2 il 31 dicembre 1967.\nIncontri.\nNota: Gli accoppiamenti nei playoff venivano stabiliti mediante criteri di rotazione."}
{"id": "2834692", "revid": "339392", "url": "https://it.wikipedia.org/wiki?curid=2834692", "title": "Ambulacri", "text": ""}
{"id": "2834696", "revid": "287204", "url": "https://it.wikipedia.org/wiki?curid=2834696", "title": "Augusto Colombo", "text": "Biografia.\nPittore, maestro d'arte, esponente della pittura figurativa italiana del Novecento. Dopo aver frequentato all'Accademia di Brera di Milano i corsi di Moretti-Foggia, di Palanti e di Alciati, si perfezion\u00f2 a Roma, a Firenze e a Parigi. Nel 1923, presentato da Pio Schinetti, tenne una mostra personale alla \u201cVinciana\u201d di Milano e nel 1939 un'altra alla Societ\u00e0 per le belle arti ed esposizione permanente.\nNel 1933 spos\u00f2 la pittrice Maria Sassi.\nNel 1946 espose il ciclo della \u201cVia Crucis\u201d alla Galleria Dedalo, sempre a Milano.\nNel suo percorso artistico ha esplorato soprattutto tematiche sociali, religiose e politiche, di cui restano composizioni come \"La vicenda della Medaglia d'oro Giordano Ottolini\" (1935, Museo del Vittoriano a Roma), \"Il martirio di Cesare Battisti\" (1940, Museo di Storia Contemporanea di Milano), \"Allarme aereo\" (1946, Istituti Clinici di Perfezionamento di Milano), \"La nascita dell'uomo\" (1946, Ospedale Beata Vergine di Mendrisio), \"La famiglia di Ges\u00f9\" (1949, Nido Valdani a Milano), \"L'Addolorata\" (1950, Chiesa di San Babila a Milano), \"Teresio Olivelli nel Lager di Herrsbruck\" (1957, Collegio Ghislieri a Pavia), i ritratti dei sindaci Antonio Greppi e Virgilio Ferrari (1957 e 1962, Palazzo Marino a Milano) e quelli di parecchi benefattori nella Galleria dell'Ospedale Maggiore di Milano (1931-1060).\nDurante il secondo conflitto e negli anni immediatamente successivi, Colombo ha lasciato alcuni incisivi disegni sul dramma della guerra e le successive vicende politiche, come testimoniano i manifesti \u201cIl bestiale fascismo \u00e8 vinto!\u201d (1945), \u201cLiberateci dal nodo sabaudo!\u201d (1946), \u201cUn'altra guerra? No\u201d (1947).\nDal 1933, fino all'anno della morte, ha diretto una sua scuola d'arte. Dal 1932 al 1939 ha collaborato alla rivista \u201cPerseo\u201d, e nel 1945 ha la rivista \u201cValori\u201d e promosso il movimento \u201cLe arti e la libert\u00e0\u201d, insieme a Arrigo Minerbi, Anselmo Bucci, Aldo Palatini.\nRiconoscimenti.\nNel 1970 il Comune di Milano ha dedicato ad Augusto Colombo un'ampia retrospettiva, svoltasi nel Palazzo dell\u2019Arengario. Nel 1998 la Mostra \u201cI segni della guerra\u201d, con opera di Aldo Carpi e di Augusto Colombo, \u00e8 stata organizzata presso il Museo di Storia contemporanea del Comune di Milano, e poi trasferita in altre citt\u00e0 italiane. L'ultima mostra di Augusto Colombo, \u201cNel segno dell'uomo\u201d, si \u00e8 svolta alla Biblioteca Cantonale di Lugano nel novembre del 2008. \nHa vinto il Premio Sarfatti nel 1923; \u00e8 stato nominato cittadino benemerito di Milano nel 1969."}
{"id": "2834710", "revid": "1833487", "url": "https://it.wikipedia.org/wiki?curid=2834710", "title": "Giovanna Daffini", "text": "Biografia.\nNata a Villa Saviola, in provincia di Mantova nel 1914, gi\u00e0 cominci\u00f2 giovanissima a lavorare come suonatrice ambulante e, nella stagione della monda del riso, come mondina nelle zone di Novara e di Vercelli. Fu durante il suo lavoro in risaia che apprese le canzoni popolari che successivamente l'avrebbero resa celebre grazie alla sua voce e alla sua personale interpretazione; ad esse si aggiunsero le canzoni politiche e di protesta, che la Daffini impar\u00f2 durante la Resistenza.\nContinu\u00f2 poi la sua attivit\u00e0 di cantante e suonatrice con il marito Vittorio Carpi, violinista, durante feste di matrimonio e di paese.\nNel 1962 fu scoperta dagli etnomusicologi Roberto Leydi e Gianni Bosio; fu dapprima informatrice degli studiosi e poi cantante professionista nel gruppo del Nuovo Canzoniere Italiano. Partecip\u00f2 agli spettacoli \"Bella Ciao\" (1964), nel quale cant\u00f2, tra l'altro, \"Bella ciao delle mondine\", \"Amore mio non piangere\" e \"Sciur padrun da li beli braghi bianchi\", e \"Ci ragiono e canto\" (1966), durante il quale si esib\u00ec, tra l'altro, nella canzone politica \"Vi ricordate quel diciotto aprile\".\nMorte.\nMor\u00ec nel 1969 a Gualtieri (Reggio Emilia), dove aveva vissuto gran parte della sua vita.\nRepertorio.\nIl repertorio di Giovanna Daffini comprendeva vari filoni: canti della tradizione mondina padana; canti politici e di protesta della Resistenza e degli anni cinquanta; canzoni narrative; successi della musica leggera liberamente reinterpretati.\nI canti della tradizione mondina interpretati dalla Daffini spaziavano su vari temi: dalla denuncia della durezza e malsanit\u00e0 del lavoro in risaia (\"Bella ciao delle mondine\") a quella dello sfruttamento delle risaiole da parte dei datori di lavoro (\"Saluteremo il signor padrone\"; \"Sciur padrun da li beli braghi bianchi\"); non mancavano per\u00f2 canti di tematica amorosa (\"Amore mio non piangere\"; \"Il fischio del vapore\"), canti in cui tutte queste tematiche si intrecciavano (\"L'amarezza delle mondine\") e canti di festa come \"L'uva fogarina\".\nTra i canti politici e di protesta, si ricordano in primo luogo canti legati alla lotta di liberazione dal Nazi-Fascismo, come \"A morte la casa Savoia\" e canti dei primi anni del Dopoguerra, come \"Vi ricordate quel diciotto aprile\"; si inseriscono in questo filone anche canzoni narrative dedicate ad anarchici o a martiri politici: \"Le ultime ore e la decapitazione di Sante Caserio\" o \"Sacco e Vanzetti\".\nUno spazio importante era occupato anche dalle canzoni narrative di tradizione padana con al centro storie d'amore (molto spesso con epilogo tragico); tra queste si ricordano la \"Donna Lombarda\" di Gualtieri, una delle molte versioni della pi\u00f9 celebre canzone narrativa padana, e \"Le carrozze sono gi\u00e0 preparate\".\nDiscografia.\nEP.\n\"Il cacciator del bosco\" / \"La Mariuleina\" / \"L'amarezza delle mondine\" / \"Le carrozze son gi\u00e0 preparate\"\nLP.\n\"Anche per quest'anno ragazze ci han fregato\" / \"Domani \u00e8 festa non si lavora\" / \"La settimana\" / \"Addio morettin ti lascio\" / \"Saluteremo il signor padrone\" / \"O care mamme\" / \"Balli di gara\" / \"O Venezia che sei la pi\u00f9 bella\" / \"Sento il fischio del vapore\" / \"Donna Lombarda di Gualtieri\" / \"Questa \u00e8 una storia\" / \"Da \"La vedova allegra\"\" / \"La violetera\"\n\"Amore mio non piangere\" / \"Bella ciao\" / \"Le ultime ore e la decapitazione di Sante Caserio\" / \"La tradotta che parte da Novara\" / \"La bionda di Voghera\" / \"Il cacciatore del bosco\" / \"Marina\" / \"Sciur padrun da li b\u00e9li braghi bianchi\" / \"L'amarezza delle mondine\" / \"Le carrozze son gi\u00e0 preparate\" / \"Sacco e Vanzetti\" / \"L'uva fogarina\" / \"La morte di Anita Garibaldi\"\nCD.\n\"Bella Ciao\" / \"Amore mio non piangere\" / \"Sante Caserio\" / \"O Venezia che sei la pi\u00f9 bella\" / \"Domani \u00e8 festa non si lavora\" / \"E viene il d\u00ec di lune\" / \"E picchia picchia la porticella\" / \"E se non ci conoscete\" / \"Vi ricordate quel 18 aprile\" / \"La Violetera\" / \"Bella Ciao\" / \"L'uva fogarina\" / \"Amore mio non piangere\" / \"La tradotta che parte da Torino\""}
{"id": "2834713", "revid": "599013", "url": "https://it.wikipedia.org/wiki?curid=2834713", "title": "Adam Hlou\u0161ek", "text": "Caratteristiche tecniche.\nHlou\u0161ek \u00e8 un calciatore estremamente versatile sul lato sinistro, e molti in Repubblica Ceca, ritengono che sia uno dei calciatori pi\u00f9 talentuosi di sempre. Hlou\u0161ek si vede come un attaccante ma spesso ha giocato nel ruolo di ala difensiva. \u00c8 tecnicamente molto buono, ma la sua caratteristica principale \u00e8 la velocit\u00e0: infatti riesce a fare i 100 metri in meno di 11 secondi, sfruttando questa sua caratteristica in modo devastante: Hlou\u0161ek non si sofferma sul dribbling ma preferisce saltare l'avversario in velocit\u00e0. \u00c8 anche un buon attaccante e si sta allenando sui calci piazzato con lo Slavia.\nCarriera.\nClub.\nJablonec e Slavia Praga.\nDopo i tre anni passati a Jablonec con il Baumit arriva nel 2009 allo Slavia Praga. Prima di passare allo Slavia aveva fatto un provino col Portsmouth. Quando \u00e8 arrivato a Praga si adattato molto bene alla vita nella capitale e all'inizio di questa stagione \u00e8 avvenuto il suo debutto internazionale. Debutta in Champions League il 29 luglio 2009 in Sheriff Tiraspol-Slavia Praga 0-0. Dopo aver realizzato 5 reti in 15 partite comincia la sua stagione 2010-2011 nelle file dei biancorossi. Gioca solo 4 incontri prima di essere ceduto in prestito a gennaio 2011, al Kaiserslautern, squadra tedesca militante in Bundesliga.\nKaiserslautern.\nHlou\u0161ek esordisce con la nuova maglia il 12 febbraio 2011 gioca uno spezzone dell'incontro Kaiserslautern- 1-1.\nNazionale.\nDopo aver giocato diversi incontri nell'Under-18 il 31 ottobre 2006 esordisce nell'Under-19 in Repubblica Ceca-Galles 5-0.\nEsordisce nell'Under-21 il 9 giugno 2009 in San Marino-Repubblica Ceca 0-8 giocando l'incontro per 77 minuti. A settembre gioca da titolare gli incontri vincenti contro Irlanda del Nord 2-0 e Germania 2-1.\nEsordisce in Nazionale maggiore il 14 ottobre 2009 in Repubblica Ceca-Irlanda del Nord 0-0 sostituendo Tom\u00e1\u0161 Necid al 59', gara valevole per le qualificazioni ai mondiali 2010 in Sudafrica."}
{"id": "2834714", "revid": "287204", "url": "https://it.wikipedia.org/wiki?curid=2834714", "title": "Adam Hlousek", "text": ""}
{"id": "2834722", "revid": "767487", "url": "https://it.wikipedia.org/wiki?curid=2834722", "title": "Luis Alberto del Paran\u00e0", "text": "Biografia.\nQuarto di otto figli, si avvicin\u00f2 alla musica durante le scuole superiori; form\u00f2 quindi un gruppo, Los Guaire\u00f1os, con Digno Garcia e Humberto Barua, trasferendosi in Messico e scegliendo lo pseudonimo Luis Alberto del Paran\u00e0, dal nome del fiume Paran\u00e0 che attraversa il Paraguay.\nCon l'ingresso nel gruppo di Agust\u00edn Barboza al posto di Barua, la denominazione del complesso cambi\u00f2 in Los Tres Paraguayos (in alcune nazioni, per\u00f2, i dischi vennero pubblicati con la denominazione Trio Los Paraguayos): il gruppo, basato su un recupero della musica tradizionale sudamericana, arrangiata con sonorit\u00e0 basate su un particolare strumento, l'arpa paraguaya, riscosse molto successo in tutto il mondo.\nDurante gli anni '50 Paran\u00e0 si diede anche, sporadicamente, all'attivit\u00e0 solista; quando poi il gruppo si sciolse (a causa di una tourn\u00e9e da effettuarsi con P\u00e9rez Prado nel 1957, tour che n\u00e9 Garcia n\u00e9 Barboza volevano effettuare), form\u00f2 i Los Paraguayos, con suo fratello Reynaldo Meza, l'arpista Jos\u00e9 de los Santos Gonz\u00e1lez, il chitarrista Angel Pato Garcia e Rubito Medina.\nI Los Paraguayos effettuarono anche alcuni spettacoli con i Beatles.\nMolti dischi vennero pubblicati a suo nome, con i Los Paraguayos come gruppo di accompagnamento.\nPartecip\u00f2 al Festival di Sanremo 1966 insieme al suo gruppo con \"Quando vado sulla riva\", in coppia con Luciano Tomei; il brano venne eliminato.\nSi spos\u00f2 in prime nozze con Lissette Cairoly, un'artista circense francese, ed in seconde nozze con la ballerina spagnola Carmen Gonz\u00e1lez Caballero, con cui ebbe i due figli Luis Manuel Meza Gonz\u00e1lez e Carmen Fabiola Meza Gonz\u00e1lez.\nMor\u00ec a Londra a causa di un ictus; i funerali vennero celebrati ad Asunci\u00f3n, con una cerimonia ufficiale a cui partecip\u00f2 il dittatore Alfredo Stroessner."}
{"id": "2834724", "revid": "110157", "url": "https://it.wikipedia.org/wiki?curid=2834724", "title": "Siwash Rock", "text": "La Siwash Rock (detta anche Skalsh o Slah-kay-ulsh) \u00e8 una celebre formazione rocciosa, alta circa 15 m, che si trova nello Stanley Park a Vancouver, in Columbia Britannica (Canada). I nativi della zona, gli Squamish, hanno una propria leggenda sull'origine della formazione.\nGeologia.\nSecondo i geologi, la roccia si \u00e8 formata circa 32 milioni di anni fa, in seguito ad attivit\u00e0 vulcanica. La struttura \u00e8 infatti di basalto, e si sarebbe formata per raffreddamento del magma fuoriuscito da una spaccatura nella crosta terrestre; poich\u00e9 il suolo dello Stanley Park \u00e8 principalmente costituito da argilla e arenaria, pi\u00f9 morbide del basalto, l'erosione ha col tempo fatto emergere dal terreno la formazione.\nNome.\nIn passato la roccia era nota come Nine Pin Rock, a causa della forma che ricorda vagamente quella di un birillo (\"pin\") del bowling. Il nome in lingua squamish della roccia, Slahkayulsh, significava \"egli \u00e8 in piedi\", e si ricollega alla leggenda squamish sulle origini della formazione; secondo tale leggenda, infatti, la roccia era un tempo un uomo, trasformato in pietra mentre era intento a pescare. La leggenda di carattere eziologico \u00e8 riportata, tra l'altro, dalla poetessa Pauline Johnson nel suo \"Legends of Vancouver\", ed \u00e8 ricordata da una targa commemorativa collocata presso la roccia. Nella roccia c'\u00e8 un foro che secondo la leggenda era dove l'uomo in piedi teneva la canna da pesca.\nIl nome odierno \"siwash\", nel gergo Chinook, indica un nativo americano, ed \u00e8 etimologicamente riconducibile al francese \"sauvage\" (\"selvaggio\"). Il termine \u00e8 inteso da alcuni in senso denigratorio, ma viene usato anche in altri contesti senza tale connotazione.\nStoria.\nLa Siwash Rock \u00e8 legata a diversi episodi della storia di Vancouver. Poco sopra la Siwash Rock c'\u00e8 un luogo panoramico che durante la Prima guerra mondiale serv\u00ec come postazione per l'artiglieria, e che venne denominato \"Fort Siwash\". Fra le due guerre mondiali, per 17 anni, un uomo visse in una caverna presso la roccia. Sopra la roccia c'era un tempo un grande e celebre albero di douglasia, che costituiva una delle principali attrazioni dello Stanley Park; l'albero mor\u00ec nell'estate particolarmente arida del 1965."}
{"id": "2834725", "revid": "729019", "url": "https://it.wikipedia.org/wiki?curid=2834725", "title": "Kokusai Ku-8", "text": "Il Kokusai Ku-8, indicato anche in base alle convenzioni allora vigenti e al quale venne assegnato dagli alleati il nome in codice Goose, poi Gander, fu un aliante da trasporto militare monoplano ad ala alta sviluppato dall'azienda aeronautica giapponese Nippon Kokusai Koku Kogyo KK nei primi anni quaranta.\nDerivato dal bimotore da trasporto leggero Kokusai Ki-59 venne utilizzato dal Dai-Nippon Teikoku Rikugun K\u014dk\u016b Hombu, la componente aerea dell'esercito imperiale giapponese, durante la seconda guerra mondiale.\nTecnica.\nIl Ku-8 era un aliante da trasporto militare realizzato in tecnica mista, caratterizzato dalla configurazione ad ala alta e carrello fisso.\nLa fusoliera, di sezione rettangolare, era realizzata con struttura in tubi d'acciaio saldati ricoperta in tela. Presentava la cabina di pilotaggio posizionata sulla parte anteriore, dotata di ampia finestratura, con due posti affiancati per pilota e copilota, ed una sezione posteriore destinata al carico. Sui lati erano presenti una serie di quattro finestrini per parte e, su quello sinistro, una porta d'accesso. Nella versione avviata alla produzione in serie, la Ku-8 II, la struttura anteriore poteva essere aperta grazie ad una cerniera posizionata sulla parte destra e che consentiva di effettuare le operazioni di carico e scarico. Posteriormente terminava in un impennaggio classico monoderiva realizzato in legno, con piani orizzontali controventati, con le superfici di controllo ricoperte in tela.\nL'ala, realizzata in legno, era posizionata alta e controventata tramite una struttura tubolare obliqua che la collegava alla parte inferiore della fusoliera.\nIl carrello d'atterraggio era semplice, fisso, costituito anteriormente da una struttura ammortizzata su ruote integrata da un ruotino d'appoggio posizionato sotto la coda.\nImpiego operativo.\nIl Ku-8 II, unico modello prodotto in serie, venne utilizzato essenzialmente per il trasporto di rifornimenti nelle Filippine durante l'ultima fase dell'occupazione militare giapponese, abbinato al bombardiere Mitsubishi Ki-21 nel ruolo di aereo da traino. Non essendo equipaggiato con alcun armamento di difesa il suo impiego operativo era possibile solo in aree libere da possibili incursioni della caccia nemica."}
{"id": "2834728", "revid": "599013", "url": "https://it.wikipedia.org/wiki?curid=2834728", "title": "Jan Bla\u017eek (calciatore)", "text": "Carriera.\nClub.\nSlovan Liberec.\nDopo aver trascorso per diversi anni nelle giovanili dello Slovan Liberec entra in prima squadra nel 2005 giocando per buona parte da titolare il campionato 2005-2006 dove lo Slovan vince il titolo nazionale. Nel 2005 partecipa alla Coppa Intertoto, venendo eliminato anzitempo. In Coppa UEFA, lo Slovan arriva alla fase ai gironi dove incontra AZ Alkmaar, Siviglia, SC Braga e Grasshopper, squadra quest'ultima a cui Blazek segna una rete. Partecipa anche alla Coppa Intertoto 2007, con lo Slovan che viene subito eliminato dai kazaki del Tobol Kostanai per 3-1. Nel 2008 viene ceduto in prestito allo Slavia Praga dove trova poco spazio ma vince il titolo nazionale.\nLarissa.\nTorna nel 2009 allo Slovan giocando da titolare buona parte del campionato prima di passare in prestito nel 2010 al Larissa, prima di essere acquistato in estate proprio dal Larissa dove esordisce in campionato il 30 gennaio 2010 nella partita PAS Giannina-Larissa persa 2-0 dove Blazek gioca la partita da titolare venendo anche ammonito.\nNazionale.\nDopo aver preso parte a quasi tutte le Nazionali minori dall'Under-16 all'Under-21, riesce ad entrare nella Nazionale maggiore nel 2009."}
{"id": "2834731", "revid": "14691", "url": "https://it.wikipedia.org/wiki?curid=2834731", "title": "Skalsh", "text": ""}
{"id": "2834733", "revid": "14691", "url": "https://it.wikipedia.org/wiki?curid=2834733", "title": "Slah-kay-ulsh", "text": ""}
{"id": "2834737", "revid": "599013", "url": "https://it.wikipedia.org/wiki?curid=2834737", "title": "Alessandro Trer\u00e8", "text": "Carriera.\nFu un attaccante del nel corso del primo decennio della sua storia; era noto anche come Trer\u00e8 I, per distinguerlo dal fratello minore Attilio (noto come Trer\u00e8 II).\nCominci\u00f2 a giocare a calcio nell'improvvisata squadra del locale Istituto Cattaneo, per poi tesserarsi al Milan all'et\u00e0 di vent'anni. Nonostante all'epoca il campionato prevedesse ancora un limitato numero di partecipanti e, conseguentemente, di partite, riusc\u00ec ad imporsi come prolifico attaccante, rendendosi protagonista degli scudetti rossoneri del 1906 e del 1907.\nNel 1908 si trasfer\u00ec a Busto Arsizio dove moviment\u00f2 la nascita delle prime formazioni bustocche. Nel 1910 arriv\u00f2 a Verona al , in cui gioc\u00f2 sporadicamente.\nMor\u00ec a Milano il 18 settembre 1924 all'et\u00e0 di quarant'anni."}
{"id": "2834745", "revid": "180559", "url": "https://it.wikipedia.org/wiki?curid=2834745", "title": "Radio Monteceneri", "text": ""}
{"id": "2834747", "revid": "63945", "url": "https://it.wikipedia.org/wiki?curid=2834747", "title": "Pedro V di Portogallo", "text": ""}
{"id": "2834757", "revid": "709565", "url": "https://it.wikipedia.org/wiki?curid=2834757", "title": "Batman di Zur-En-Arrh", "text": "Batman di Zur-En-Arrh \u00e8 un personaggio dei fumetti DC Comics. Comparve per la prima volta nella storia \"Batman - Il Superman del Pianeta-X\" di France Herron, pubblicata in \"Batman\" n. 113 (agosto 1958). In questa storia, il personaggio era un alieno di nome Tlano dal pianeta Zur-En-Arrh.\nNel 2008, lo scrittore Grant Morrison ne resuscit\u00f2 il concetto, questa volta come una personalit\u00e0 di sfondo di Bruce Wayne. Questo personaggio fu lasciato nel subconscio di Bruce negli eventi che traumatizzarono la sua mente nell'infanzia. Ricomparve in \"Batman\" n. 678, poco dopo l'apparente morte di Bruce. Questa versione era uno psicotico, avendo visto immagini di Bat-Mito (chiamato \u00abMito\u00bb) ed altre apparizioni.\nStoria editoriale.\nOrigini.\nZur-En-Arrh fu utilizzato originariamente come nome di un pianeta nella storia \"Batman - Il Superman del Pianeta-X\" di France Herron nel 1958, in \"Batman\" n. 113. Nella storia, un Batman da Zur-En-Arrh sarebbe venuto sulla Terra per portare il Batman di Terra-1 sul suo pianeta per aiutarlo a sconfiggere dei robot. Mentre si trovava sul pianeta Zur-En-Arrh, il Batman di Terra-1 scopr\u00ec di possedere dei poteri simili a quelli di Superman.\nResurrezione.\nQuando Grant Morrison dovette occuparsi della serie di \"Batman\" nel settembre 2006, cominci\u00f2 subito a riferirsi ai momenti classici nella carriera dell'eroe, inclusi gli utilizzi del Bat-Mito e il costume e i dialoghi tipici dell'allora Batman cinquantenne di \"Batman\" n. 156. Tra i riferimenti vi fu una frase di Zur-En-Arrh, che sembr\u00f2 quasi comparire su tutto un vicolo e ancora su un cassonetto in \"Batman\" n. 665 e che continu\u00f2 a comparire, solitamente come una scritta da graffiti, finch\u00e9 non cominci\u00f2 la storia di \"Batman R.I.P.\", in cui tutti i nodi vennero al pettine. Il personaggio venne integrato come una personalit\u00e0 delirante prodotta dallo stesso Bruce nel caso che a Batman fosse stato fatto il lavaggio del cervello, o fosse stato portato alla pazzia.\nLa comparsa della frase per tutta la citt\u00e0 di Gotham fu come diffondere una parte di Batman o un piano del Guanto Nero per spingere questo strano personaggio ad uscire allo scoperto.\nBiografia del personaggio.\nSilver Age.\nUna notte, Bruce Wayne si ritrov\u00f2 in un momento di stupore. Indoss\u00f2 il costume di Batman e part\u00ec a bordo del Batplano, inconscio delle sue azioni. Presto scopr\u00ec che stava venendo trasportato su un altro pianeta, Zur-En-Arrh. Qui, incontr\u00f2 uno scienziato di nome Tlano che stava monitorando le sue attivit\u00e0 sulla Terra, e che decise di diventare il Batman del suo pianeta. Su questo pianeta, il Batman della Terra possedeva abilit\u00e0 incrementate a causa degli elementi differenti da quelli terrestri. Cos\u00ec, i due Batmen si unirono per sconfiggere dei robot invasori.\nModern Age.\nNel passato, lo psichiatra Simon Hurt fu assunto da Batman per controllare l'andamento di un esperimento isolato. Durante il processo, diede a Bruce Wayne una connessione post-ipnotica con la frase \"Zur-En-Arrh\". Molti anni dopo, il Dottor Hurt stava lavorando al fianco di Guanto Nero quando decisero di prendere di mira Batman e i suoi alleati, in primo luogo diffondendo la notizia che Thomas Wayne sopravvisse all'incontro con Joe Chill. Poi, utilizzando la spinta di Zur-En-Arrh, in congiunzione con alcune droghe, invi\u00f2 uno stupito e confuso Bruce Wayne per le strade di Gotham senza alcun ricordo della sua vita. In \"Batman\" n. 668, il \"Bat-Mito\" comparve nell'ultima pagina, commentando, \"Uh-Oh\" alla delusione crescente dopo che Bruce confezion\u00f2 un costume simile a quello del Batman di Zur-En-Arrh. Quindi, durante la storia di \"Batman RIP\", comparve per consigliare il Batman di Zur-En-Arrh, rivelando nel corso della storia di essere un rinforzo della personalit\u00e0 creata dopo l'esposizione di Bruce agli effetti del gas del Professor Milo, che intendeva avere il controllo su Bruce quando fosse stato psicologicamente abbattuto, cos\u00ec da rendere Batman inefficace, descrivendo talvolta un Batman senza Bruce Wayne, il cui costume colorato avrebbe espresso una maggiore fiducia e la dimostrazione di una maggiore volont\u00e0 di tortura e forse di assassinio dei suoi avversari. \"Batman\" n. 689 rivel\u00f2 che Bat-Mito \u00e8 in effetti una prodotto della mente di Batman, essendo lui razionale per prevenire l'instabile personaggio di Zur-En-Arrh dall'andare troppo oltre, sebbene il Mito comment\u00f2 di provenire dalla quinta dimensione, dato che tale dimensione \u00e8 la fantasia.\nCostume.\nIl costume delle due incarnazioni del Batman di Zur-En-Arrh \u00e8 grosso modo lo stesso, consistente di colori sgargianti e inconsueti. Nella continuit\u00e0 corrente, Bruce Wayne, impazzito, comment\u00f2 che nonostante l'ostensione del costume, Robin si vest\u00ec in quel modo per anni, implicando che rifletteva sulla confidenza con il Batman di Zur-En-Arrh.\nCompetenze, capacit\u00e0, e risorse.\nTlano possedeva molta tecnologia altamente avanzata, grazie alla sua residenza su un pianeta futuristico. La sua versione della Batmobile aveva un motore \"potenziato atomicamente\", e aveva un Batplano simile ad un razzo.\nIl suo dispositivo principale era la \"Bat-radia\", con cui poteva mischiare le \"molecole atmosferiche\", il che avrebbe avuto effetti sulle armi dei suoi nemici. Alla fine della storia, Tlano lasci\u00f2 Bruce con il dispositivo.\nAnche l'incarnazione di Bruce Wayne possedeva la \"Bat-radia\". Questo poteva o non poteva riflettere una continuit\u00e0 tra le due storie, dato che Grant Morrison tent\u00f2 di fare s\u00ec che tutta la storia della pubblicazione di Batman divenisse una sorta di storia di sfondo. Questa versione del dispositivo poteva criptare i sistemi di sicurezza, per esempio sopraffacendo e sconvolgendo tutto il Manicomio di Arkham, cos\u00ec come poteva servire agli alleati di Batman per riuscire a rintracciarlo. Per aggiungere una nota d'umorismo alla storia, il radia fu presentato come una \"radio da quattro soldi\" invece dell'oggetto visto nella storia immaginaria, e i membri del Guanto Nero si sciolsero quando questi scoprirono il suo vero scopo.\nAltri media.\nTelevisione.\nIl Batman di Zur-En-Arrh della Silver Age comparve nella serie televisiva \"\". Questa versione aveva un'identit\u00e0 segreta simile a quella di Clark Kent, e aveva un maggiordomo robot di nome Alpha-Red. Dopo che Batman atterr\u00f2 di fortuna sul suo pianeta, incontr\u00f2 il suo doppio mentre fermava un delinquente. Il Crociato Incappucciato scopr\u00ec presto di avere dei poteri simili a quelli di Superman mentre si trovava ospite di quello strano pianeta, a causa di un elemento di nome Rodan. Insieme sconfissero il genio matto Rhotul (anagramma di Luthor), che presto scopr\u00ec la debolezza di Batman: il quarzo. Dopo che Rhotul mise Batman all'angolo, il Batman di Zur-En-Arrh arriv\u00f2 a salvarlo e sconfisse il criminale. Il Batman di Zur-En-Arrh diede sia a Batman che a Freccia Verde, che arriv\u00f2 pi\u00f9 tardi, un antidoto, ed entrambi partirono per tornare a casa. L'intero episodio fu un omaggio al precedente progetto dell'Universo Animato DC cos\u00ec come Superman, con Kevin Conroy nel ruolo di Batman, Clancy Brown nel ruolo di Rhotul e Dana Delany nel ruolo di Vilsi, un misto tra i personaggi di Lois Lane e Vicki Vale.\nVideogiochi.\nQuesta versione del personaggio appare in \"LEGO Batman 3 - Gotham e oltre\" e recentemente come skin alternativa di \"\", sbloccabile solo tramite WB Play, sistema di interconnessione tramite unico account di pi\u00f9 giochi WarnerBross."}
{"id": "2834758", "revid": "110157", "url": "https://it.wikipedia.org/wiki?curid=2834758", "title": "Santuario reale votivo Madonna delle Grazie", "text": "Il santuario reale votivo Madonna delle Grazie \u00e8 un edificio religioso che si trova a Racconigi, in via Regina Margherita al centro del popolare quartiere del Borgo Macra.\nStoria.\nLe origini: l'apparizione della B.V. delle Grazie del 1493.\nLa tradizione e testi di archivio riferiscono che nel pomeriggio del 16 luglio del 1493, lungo le sponde del fiume Macra, sarebbe apparsa a un pastore sordomuto di nome Gi\u00f2 Antonio Chiavassa la Vergine Maria.\nIl giovane sarebbe stato guarito nell'udito e nella parola e si rec\u00f2 in citt\u00e0, dove diede notizia del presunto miracolo ai notabili del luogo, che in segno di ringraziamento fecero dipingere su legno di noce l'icona che ancora oggi si conserva nel santuario.Cresciuta la devozione nei confronti della B. V. delle Grazie, nel 1494 i padri carmelitani eressero un convento nel luogo dell'apparizione: esso fu poi soppresso e trasformato in cascinale nel 1802 durante l'occupazione napoleonica.\nIl luogo della presunta apparizione \u00e8 ancora oggi individuabile l\u00e0 dove, sul lato occidentale dell'ex convento dei padri carmelitani, si conserva un dipinto dell'evento.\nI voti per la liberazione dalla peste.\nPi\u00f9 volte la citt\u00e0 di Racconigi fu colpita da peste e siccit\u00e0 e in tre occasioni il comune decise di fare solenni voti alla B. V. delle Grazie, al fine di ottenere la liberazione dal flagello.\nQuesti eventi, considerati miracolosi dalla popolazione, concorrono ad accrescere la devozione, non solo a Racconigi ma anche nelle zone circostanti, verso la B. V. delle Grazie venerata, allora, nella chiesetta di San Michele e della Madonna della Neve, e sono motivo della successiva edificazione del santuario.\nL'edificazione del nuovo Tempio 1837-38.\nCessata l'epidemia di peste, gli abitanti del Borgo Macra, privi di una chiesa sufficientemente capiente e dignitosa per le esigenze della popolazione, decisero di iniziare una raccolta di fondi per edificare un nuovo santuario. La modesta somma raccolta non fu sufficiente.Nella ricorrenza del 26 agosto 1837 fu invitato ad assistere alla celebrazione re Carlo Alberto con la regina Maria Teresa. Il sovrano, considerato lo stato in cui versava la vecchia chiesa, decise di affidare l'edificazione di un nuovo edificio all'architetto Ernesto Melano, stanziando la somma di centomila lire dell'epoca.Il santuario, dopo vari progetti, fu edificato in un anno cosicch\u00e9 pot\u00e9 essere aperto al culto il 25 agosto 1838 e consacrato dall'arcivescovo di Torino Monsignor Luigi Fransoni.\nEsterno.\nNelle sue forme esterne il santuario rimanda al tempio romano del Pantheon e alla coeva chiesa della Gran Madre di Dio a Torino. La facciata \u00e8 neoclassica: sei colonne monolitiche in pietra poggianti su robusti basamenti sorreggono il timpano triangolare, alleggerito da una finestra semicircolare posta al centro della facciata. \nLa pianta della chiesa \u00e8 a croce greca, l'abside \u00e8 poco profonda. Nella parte retrostante l'abside vi \u00e8 una galleria circolare su cui si affaccia la sacrestia. La cupola sovrasta l'edificio e culmina in un cupolino centrale: la copertura \u00e8 formata da lastre di piombo. L'edificio \u00e8 affiancato da un campanile, posto sul lato destro a ridosso dell'abside.\nInterno.\nIl santuario \u00e8 ad aula unica. L'interno \u00e8 privo di affreschi, le pareti sono dipinte di intonaco color crema e bianco, in modo da far risaltare le linee architettoniche neoclassiche. La zona del presbiterio \u00e8 occupata dall'altare in marmo, opera dello scultore Gaggini su disegno attribuito a Pelagio Palagi. Incassato nell'altare maggiore vi \u00e8 il tabernacolo, con porta dorata e figure sbalzate. Nell'abside \u00e8 ospitata l'icona su legno di noce dipinta nel 1493 in ricordo del miracolo.Ai lati della navata vi sono due altari, uno dei quali dedicato a san Michele Arcangelo e uno dedicato al beato Umberto di Savoia.Il pavimento in marmo \u00e8 decorato con un mosaico centrale rappresentante lo stemma reale di casa Savoia. A ridosso dell'abside corre una galleria comunicante con la sacrestia, in cui sono conservati gli ex voto offerti alla Madonna delle Grazie.\nLa cupola \u00e8 internamente decorata con cassettoni concentrici e alla sua sommit\u00e0 da dodici stelle dorate dipinte su sfondo blu\nLapidi e tombe reali.\nAll'interno del santuario, presso l'ingresso, sul lato destro furono inumati, nel 1911, alcuni esponenti della famiglia dei Savoia-Villafranca:\nPresso l'altare di destra una lapide viene dedicata alla memoria di Umberto II di Savoia, particolarmente devoto all'immagine delle Vergine delle Grazie. Vicino all'altare un'altra lapide ricorda la fondazione del santuario grazie alla munificenza di Carlo Alberto di Savoia.\nSulla facciata esterna altre due lapidi sono state murate, nel 2004, centenario della nascita di Umberto II, e riportano una dedica a Carlo Alberto e Umberto II.\nElenco rettori del santuario.\nSono qui elencati in ordine cronologico i rettori del santuario. Per tradizione la nomina avviene da parte dell'arcivescovo di Torino, con il \"placet\" dei rappresentanti di Casa Savoia.\nCuriosit\u00e0.\nSono qui riportati alcuni episodi legati al santuario che, essendo parte della tradizione locale, contribuiscono a meglio caratterizzare la devozione verso la B. V. delle Grazie e la storia della chiesa. "}
{"id": "2834765", "revid": "339392", "url": "https://it.wikipedia.org/wiki?curid=2834765", "title": "L'Isola delle Maschere", "text": ""}
{"id": "2834769", "revid": "767487", "url": "https://it.wikipedia.org/wiki?curid=2834769", "title": "Stesso mare stessa spiaggia", "text": "Stesso mare stessa spiaggia \u00e8 un film del 1983 diretto da Angelo Alessandro Pann (\"alias\" Angelo Pannacci\u00f2).\nTrama.\nGiovani italiani trascorrono le vacanze estive sulla costiera Romagnola. Accompagnate dalle canzoni degli anni sessanta, si intrecciano le storie di coppie alla ricerca di qualche avventura sentimentale o di facili emozioni.\nCuriosit\u00e0.\nIl film \u00e8 stato interamente girato sulla spiaggia di Gabicce (PU), sulla costiera Romagnola, all'estremo Nord delle Marche."}
{"id": "2834771", "revid": "599013", "url": "https://it.wikipedia.org/wiki?curid=2834771", "title": "Tallero prussiano", "text": "Il Tallero prussiano (in tedesco \"Thaler\" o \"Taler\", a volte anche \"Reichsthaler\") fu la valuta della Prussia dal 1750 fino al 1857.\nStoria.\nDal 1750 era distinto dall'unit\u00e0 di conto della Germania settentrionale, il \"Reichsthaler\", poich\u00e9 conteneva argento per 1/14 del marco di Colonia anzich\u00e9 1/12, ed era una moneta coniata anzich\u00e9 di conto. Questo cambiamento era dovuto a Philipp Graumann ed il piede monetario di 14 talleri per marco era conosciuto come \"Graumannscher Fu\u00df\" (piede di Graumann).\nFino al 1821 il tallero era suddiviso, nel Brandenburgo, in 24 \"Groschen\", ognuno di 12 \"Pfennige\". Nella Prussia propria era suddiviso in 3 \"Polish Gulden = FL = Zloty \", ognuno di 30 \"Groschen\" (ogni Groschen = 18 Pfennige) o 90 \"Schilling\". La monetazione della Prussia fu unificata nel 1821, ed il tallero fu suddiviso in 30 \"Silbergroschen\", ognuno di 12 \"Pfennige\".\nNel 1857, il tallero prussiano fu sostituito dal Vereinsthaler, che era divenuto lo standard per gran parte della Germania."}
{"id": "2834772", "revid": "287204", "url": "https://it.wikipedia.org/wiki?curid=2834772", "title": "Prima medaglia di Sigismondo Pandolfo Malatesta", "text": "La prima medaglia di Sigismondo Pandolfo Malatesta fu realizzata in bronzo dall'artista italiano Pisanello nel 1445 e misura 9 cm di diametro. \nStoria.\nDopo aver coniato la celebre medaglia di Giovanni VIII Paleologo (1438), ristabilendo la tradizione di effigiare personaggi viventi come nelle monete dell'Impero Romano, Pisanello divenne molto richiesto dalle corti italiane, creando una ventina di medaglie. \nA Rimini Pisanello fu nel 1445, dove esegu\u00ec almeno tre medaglie. La prima medaglia fu eseguita per celebrare la vittoria di Fano. Dopo la sua partenza per Mantova Sigismondo Pandolfo Malatesta assunse un altro medaglista, Matteo de' Pasti. \nDescrizione.\nL'opera, dai chiari intenti celebrativi, \u00e8 virtuosamente esente da una retorica troppo artificiosa, riuscendo a sottolineare l'autorit\u00e0 del personaggio con un misurato ricorso ad elementi decorativi.\nSul recto \u00e8 effigiato di profilo Sigismondo Pandolfo Malatesta in forma di busto, girato a destra, con una ricca veste e con la tipica acconciatura ricadente sul collo che si vede anche nel suo ritratto che gli fece Piero della Francesca. Vi si legge lungo il bordo in senso orario l'iscrizione (\"Sigismondo Pandolfo Malatesta, duca di Rimini e Fano\").\nSul verso si vede Sigismondo a figura intera vestito dell'armatura completa, con a sinistra un elmo araldico col motivo dell'elefante e a destra lo scudo col suo monogramma \"SI\", impostato su ceppi di rose. In basso, sul bordo, si legge la firma (\"opera del pittore Pisan[ell]o\")."}
{"id": "2834777", "revid": "1543377", "url": "https://it.wikipedia.org/wiki?curid=2834777", "title": "Kwame Nkrumah-Acheampong", "text": "Soprannominato \"Il leopardo delle nevi\", \u00e8 stato il primo ghanese a prendere parte a un'edizione dei Giochi olimpici invernali.\nBiografia.\nGiovinezza.\nNkrumah-Acheampong \u00e8 nato a Glasgow, nel Regno Unito, .\nCarriera sciistica.\nNkrumah-Acheampong inizi\u00f2 a partecipare a gare FIS nel 2005 . In carriera gareggi\u00f2 prevalentemente in competizioni minori e non partecip\u00f2 mai alla Coppa del Mondo, alla Coppa Europa o alla Nor-Am Cup.\nEsord\u00ec ai Campionati mondiali a \u00c5re 2007, chiudendo lo slalom gigante al 66\u00ba e ultimo posto. Due anni dopo a Val-d'Is\u00e8re 2009 fu 87\u00ba nello slalom gigante e 67\u00ba nello slalom speciale.\nRiusc\u00ec a qualificarsi per i XXI Giochi olimpici invernali di con 137,5 punti FIS, rientrando cos\u00ec nell'intervallo di qualificazione 120-140 punti. Nkrumah-Acheampong prese parte alla gara di slalom di classificandosi 47\u00ba su 102 partecipanti, dei quali per\u00f2 solo 48 sono arrivati al traguardo. Chiuse la carriera agonistica ai Mondiali di Garmisch-Partenkirchen 2011, classificandosi 124\u00ba nello slalom gigante e 76\u00ba nello slalom speciale.\nAltre attivit\u00e0.\nIl musicista canadese Ashley McIsaac ha scritto una canzone, \"Dreams\", i cui proventi di vendita sono andati a Nkrumah-Acheampong e alle sue associazioni benefiche. Alla registrazione della stessa, oltre ai musicisti Matthew Harder, Geoff Kelly, Vince Ditrich e Tobin Frank, ha partecipato anche lo stesso Nkrumah-Acheampong suonando tamburi tradizionali ghanesi. Il singolo \u00e8 stato pubblicato il 22 febbraio 2010."}
{"id": "2834778", "revid": "599013", "url": "https://it.wikipedia.org/wiki?curid=2834778", "title": "Igor \u017dof\u010d\u00e1k", "text": "Carriera.\nClub.\nInizia a giocare nel MFK Zempl\u00edn Michalovce, squadra della sua citt\u00e0 natale, per poi passare nel 2001 al Ru\u017eomberok per la cifra di \u20ac 20.000. Gioca 6 stagioni, vincendo una coppa nazionale nel 2005 e il campionato 2006. Nel luglio 2007 si trasferisce ai cechi dello Sparta Praga, che pagano il suo cartellino \u20ac 180.000. Per tutto il 2008 \u00e8 ceduto in prestito allo Jablonec 97 con cui gioca 26 incontri di Gambrinus Liga siglando un goal. Nel corso del 2010, i praghesi vincono la volata scudetto sullo Jablonec e sul Ban\u00edk. Nel 2011 torna in patria, vestendo la maglia dello Slovan Bratislava. Il 20 gennaio 2015 passa a giocare nel campionato ungherese."}
{"id": "2834779", "revid": "1305772", "url": "https://it.wikipedia.org/wiki?curid=2834779", "title": "Lola B02/50", "text": "La Lola B02/50 \u00e8 una vettura sportiva monoposto a ruote scoperte costruita nel 2002 dalla Lola Racing Cars.\nStoria.\nLa vettura venne ideata come unica vettura ammessa nell'International Formula 3000 a partire dalla stagione 2002, in sostituzione della Lola B99/50. Venne impiegata nelle ultime tre stagioni di quel campionato, poi di fatto sostituito dalla GP2 Series.\nSuccessivamente, dal 2006, \u00e8 stata introdotta nel campionato Euroseries 3000. Venne impiegata in via esclusiva fino al 2008, per poi essere affiancata con la pi\u00f9 moderna Lola B05/52, utilizzata precedentemente nell'A1 Grand Prix. Dal 2010 non viene pi\u00f9 utilizzata ed \u00e8 stata definitivamente sostituita dal nuovo telaio. Venne impiegata anche nella 3000 Pro Series nel 2005 e 2006.\nSpecifiche tecniche.\nTelaio.\nIl telaio \u00e8 ideato e costruito dalla Lola Racing Cars, in fibra di carbonio.\nMotore.\nIl motore \u00e8 prodotto dalla Zytek Engineering. Con una cilindrata di 2.997 cm\u00b3 con struttura V8, \u00e8 capace di produrre una potenza misurata in 470 cv.\nAltri dati.\nLa vettura ha un passo di 3000\u00a0mm e una larghezza di 1476\u00a0mm (anteriore) e 1411\u00a0mm (posteriore). Il peso totale \u00e8 di 545 chili.\nSospensioni e cambio.\nLe sospensioni anteriori e posteriori sono pushrod, e sono a doppi triangoli sovrapposti. Il cambio \u00e8 Lola/Hewland a 6 rapporti."}
{"id": "2834781", "revid": "287204", "url": "https://it.wikipedia.org/wiki?curid=2834781", "title": "Seconda medaglia di Sigismondo Pandolfo Malatesta", "text": "La seconda medaglia di Sigismondo Pandolfo Malatesta fu realizzata in bronzo dall'artista italiano Pisanello nel 1445 e misura 10 cm di diametro. \nStoria.\nDopo aver coniato la celebre medaglia di Giovanni VIII Paleologo (1438), ristabilendo la tradizione di effigiare personaggi viventi come nelle monete dell'Impero Romano, Pisanello divenne molto richiesto dalle corti italiane, creando una ventina di medaglie. \nA Rimini Pisanello fu nel 1445, dove esegu\u00ec almeno tre medaglie. Dopo la sua partenza per Mantova Sigismondo Pandolfo Malatesta assunse un altro medaglista, Matteo de' Pasti.\nDescrizione.\nL'opera, dai chiari intenti celebrativi, \u00e8 virtuosamente esente da una retorica troppo artificiosa, riuscendo a sottolineare l'autorit\u00e0 del personaggio con un misurato ricorso ad elementi decorativi.\nSul recto \u00e8 effigiato di profilo Sigismondo Pandolfo Malatesta in forma di busto, girato a destra, vestito di armatura con una rosetta sulla spalla e con la tipica acconciatura ricadente sul collo che si vede anche nel suo ritratto che gli fece Piero della Francesca. Vi si legge lungo il bordo in senso orario l'iscrizione e poi sotto il busto, mantenendo il senso inverso (\"Sigismondo Malatesta, duca di Rimini etc. e capitano generale della Chiesa Romana\").\nSul verso si vede Sigismondo a cavallo al passo verso sinistra, vestito dell'armatura completa, nell'atto di impartire ordini col bastone del comando sollevato. Sullo sfondo, tra due speroni rocciosi, si vede un castello con lo stemma e il monogramma \"SI\" di Sigismondo, su cui si trova anche la data MCCCCXLV. Nella met\u00e0 inferiore, lungo il bordo, si legge la firma (\"opera del pittore Pisan[ell]o\")."}
{"id": "2834782", "revid": "76963", "url": "https://it.wikipedia.org/wiki?curid=2834782", "title": "Marco Rizzo (fumettista)", "text": "Biografia.\nGiornalista professionista dal 2009, ha collaborato con varie testate tra cui \"L'Isola possibile\", \"Giornale di Sicilia\", \"Fumo di china\", e con l'agenzia di stampa ANSA. \u00c8 il fondatore del portale \"Comicus.it\" e, assieme a Sergio Algozzino, della rivista antologica sperimentale \"Mono\", edita da Tunu\u00e9.\nHa collaborato come editor e traduttore per Edizioni BD e Magic Press. Dal 2010 svolge quel ruolo per Panini Comics, editore per il quale cura le pubblicazioni legate agli X-Men. Dal 2010 al 2014 ha collaborato inoltre per \"l'Unit\u00e0\", per cui tiene il blog \"Mumble Mumble\", su fumetti e attualit\u00e0.\nCome sceneggiatore di fumetti la sua produzione spazia dai racconti brevi di vario genere (noir, fantascienza, supereroico e sociale) a romanzi a fumetti, con i disegni di Lelio Bonaccorso, ma si \u00e8 particolarmente dedicato al nuovo filone del \"giornalismo a disegni\" (\"graphic journalism\")."}
{"id": "2834791", "revid": "29268", "url": "https://it.wikipedia.org/wiki?curid=2834791", "title": "Coumadin", "text": ""}
{"id": "2834794", "revid": "61051", "url": "https://it.wikipedia.org/wiki?curid=2834794", "title": "Hughes 500", "text": ""}
{"id": "2834795", "revid": "1573940", "url": "https://it.wikipedia.org/wiki?curid=2834795", "title": "Harry Micajah Daugherty", "text": "Biografia.\nFu il 52\u00ba procuratore generale degli Stati Uniti sotto i presidenti degli Stati Uniti d'America Warren Gamaliel Harding (29\u00ba presidente) e Calvin Coolidge (30\u00ba presidente).\nNato nello stato dell'Ohio studi\u00f2 all'university of Michigan Law School. Quando lavor\u00f2 per Harding fece parte dell'Ohio Gang (il gruppo di politici e industriali che collaborarono con lui).\nSpos\u00f2 Lucie Walker che mor\u00ec nel 1924, da cui ebbe 3 figli, uno di loro mor\u00ec nel 1930. Durante il suo ultimo anno di vita ebbe numerosi problemi di salute diventando cieco ad un occhio."}
{"id": "2834796", "revid": "339392", "url": "https://it.wikipedia.org/wiki?curid=2834796", "title": "Turba dei Filosofi", "text": ""}
{"id": "2834797", "revid": "466539", "url": "https://it.wikipedia.org/wiki?curid=2834797", "title": "New Westminster", "text": "New Westminster \u00e8 una cittadina di importanza storica appartenente al distretto regionale di Metro Vancouver, in Columbia Britannica (Canada). Fu capitale della Colonia della Columbia Britannica fra il 1858 e il 1866. Si trova sulla Penisola di Burrard, sulla sponda settentrionale del fiume Fraser, 19\u00a0km a sudest di Vancouver. Una piccola parte di New Westminster, chiamata Queensborough, si trova su Lulu Island. Complessivamente, la cittadina ha una superficie di 15,3\u00a0km\u00b2, e conta 54.656 abitanti (censimento del 2001).\nStoria.\nNew Westminster candidata a diventare prima capitale della Colonia della Columbia Britannica da Richard Moody, all'epoca uno dei funzionari di massimo grado della colonia, che la scelse a causa della collocazione particolarmente favorevole: la cittadina era infatti lontana dal confine degli Stati Uniti e quindi ben difendibile, e la posizione sul fiume favoriva i trasporti via acqua.\nIl governatore James Douglas accolse la proposta di Moody e la dichiar\u00f2 capitale il 14 febbraio 1859. La cittadina, che fino ad allora si chiamava \"Queensborough\", venne ribattezzata dalla regina Vittoria col nome odierno, in onore della Westminster britannica. Il governatore in seguito si disinteress\u00f2 della cittadina, che venne ampliata soprattutto per iniziativa di Moody.\nNel 1866, quando la Colonia della Columbia Britannica e la Colonia di Vancouver Island furono unificate col nome di \"Columbia Britannica\", la scelta della capitale per la nuova colonia unita cadde su Victoria. Pochi anni dopo, nel 1871, la colonia entr\u00f2 a far parte del dominion del Canada, New Westminster vide la propria importanza cedere ancora di pi\u00f9 con l'ascesa di Vancouver, che venne scelta come principale terminale ferroviario della zona. Parte del territorio della cittadina venne ceduto dal governo alla riserva indiana destinata al popolo Qayqayt.\nNel 1898, un violento incendio distrusse gran parte della citt\u00e0. Questo evento, insieme all'assimilazione della citt\u00e0 nell'area di Metro Vancouver, con le conseguenze sul piano urbanistico ed edilizio, ha completamente cambiato il volto della citt\u00e0, che ha perso gran parte dei suoi edifici e quartieri storici."}
{"id": "2834801", "revid": "767487", "url": "https://it.wikipedia.org/wiki?curid=2834801", "title": "Ina Deter", "text": "Negli anni ottanta ha aderito alla NDW.\nBiografia.\nDopo aver completato gli studi superiori, Ina Deter ha lavorato come grafica. Ma il suo debutto musicale \u00e8 datato gi\u00e0 nel 1974, con la pubblicazione di un singolo incentrato su un aborto volontario. Il primo album, uscito nel 1976, ha fatto di Ina Deter una cantante a tempo pieno.\nL'album del 1982 \"Neue Manner braucht das Land\" ha consacrato Ina Deter tra le stelle femminili della NDW. In questo e tutti i successivi dischi degli anni 80 la Deter ha sposato la causa dell'impegno sociale, facendosi portatrice di istanze proprie del femminismo. Nel 1987 la cantante ha preso parte al Rock am Ring.\nNegli anni 90 Ina Deter ha rallentato la sua attivit\u00e0 musicale, anche a causa di un tumore al seno; dopo averlo sconfitto, si \u00e8 dedicata per qualche tempo alla pittura e al teatro. Al grande successo come cantante \u00e8 tornata nel 2003 con \"Voil\u00e0\", un album omaggio a \u00c9dith Piaf."}
{"id": "2834802", "revid": "92373014", "url": "https://it.wikipedia.org/wiki?curid=2834802", "title": "Medaglia di Novello Malatesta", "text": "La medaglia di Novello Malatesta fu realizzata in bronzo dall'artista italiano Pisanello nel 1445 e misura 8,5 cm di diametro. \nStoria.\nDopo aver coniato la celebre medaglia di Giovanni VIII Paleologo (1438), ristabilendo la tradizione di effigiare personaggi viventi come nelle monete dell'Impero Romano, Pisanello divenne molto richiesto dalle corti italiane, creando una ventina di medaglie. \nNel 1445 Pisanello fu a Rimini, dove coni\u00f2 almeno due medaglie per Sigismondo Pandolfo Malatesta, quindi si dedic\u00f2 alla medaglia per Novello Malatesta, signore di Cesena. Il verso della medaglia allude a un voto fatto da Novello durante la battaglia di Montolmo (1444) di erigere un ospedale intitolato al Crocifisso.\nDescrizione.\nL'opera, dai chiari intenti celebrativi, \u00e8 virtuosamente esente da una retorica troppo artificiosa, riuscendo a sottolineare l'autorit\u00e0 del personaggio con un misurato ricorso ad elementi decorativi.\nSul recto \u00e8 effigiato di profilo Novello Malatesta in forma di busto, girato a sinistra, vestito di abiti eleganti e con l'acconciatura, tipica del periodo, di tenere i capelli a forma di calotta ricadente sul dietro, priva di basette, come teneva ad esempio anche Lionello d'Este. In alto corre in senso orario lungo il bordo l'iscrizione e ai lati del busto, in righe orizzontali (\"Sigismondo Malatesta, duca di Rimini, capitano e generale della Chiesa Romana\"). Alcuni ritengono questo profilo il pi\u00f9 bel ritratto maschile eseguito da Pisanello su medaglia.\nSul verso si vede Novello in armatura inginocchiato davanti a un grande crocifisso, nell'atto di abbracciarlo. Si tratta di un richiamo al voto fatto dal condottiero durante la battaglia di Montolmo nel 1444. A sinistra si vede il suo cavallo di tergo con la coda elegantemente intrecciata (un motivo oggetto di numerosi disegni di Pisanello che compare anche nella medaglia di Gianfrancesco Gonzaga del 1439-1440), che sta legato a un albero, raffigurato con grande naturalezza. Lo sfondo \u00e8 composto da un paesaggio roccioso con alberi spogli. In alto, lungo il bordo, si legge la firma (\"opera del pittore Pisan[ell]o\")."}
{"id": "2834803", "revid": "36426", "url": "https://it.wikipedia.org/wiki?curid=2834803", "title": "Medaglia di Gianfrancesco Gonzaga", "text": ""}
{"id": "2834804", "revid": "1543377", "url": "https://it.wikipedia.org/wiki?curid=2834804", "title": "Pepi Merisio", "text": "Biografia.\nFormazione, primi lavori, riviste.\nNato a Caravaggio nel 1931 e morto a Bergamo nel 2021, Pepi Merisio \u00e8 stato uno dei principali fotografi italiani. Gi\u00e0 apprezzato dalla met\u00e0 degli anni cinquanta per le sue collaborazioni con il Touring Club Italiano e le riviste \"Camera\", \"R\u00e9alit\u00e9\", \"Photo\", \"Maxima\", \"Pirelli Look\", \"Famiglia Cristiana\", \"Stern\", \"Paris Match\", nel 1962 diviene fotografo professionista. Nello stesso periodo inizia la collaborazione con \"Epoca\", allora il pi\u00f9 importante Rotocalco italiano per il quale, nel 1964, pubblica il reportage \"Una giornata col Papa\", dedicato a Papa Paolo VI.\nRiconoscimenti.\nDa allora la sua carriera \u00e8 in costante ascesa, ottenendo prestigiosi riconoscimenti in Italia e all'estero tra i quali: New talent of Popular photography (New York, 1963), Premio Fermo Reportage Fotografico (Fermo, 1963), Premio Nazionale Fotoreporter italiani (Milano, 1964), Premio Internazionale Fotogiornalismo (Genova, 1965) e numerose personali presso i principali musei e gallerie di tutto il mondo. In appena quattro anni la rivista svizzera d'arte DU gli dedica tre numeri unici: Vaticano (1968) Siena (1970) e Italia Cattolica (1972). Nel 1979 esegue per la Polaroid un servizio in bianco e nero attualmente conservato a Boston presso la Collection Polaroid International. Nel 1982 dall'Editoriale Fabbri nella collana I grandi fotografi, nel 1988 viene nominato dalla Federazione Italiana Associazioni Fotografiche FIAF Maestro della Fotografia Italiana e, nove anni dopo, la stessa associazione gli dedica una monografia nella collana Grandi autori. Nel 1989, insieme a Roiter e a Gianni Berengo Gardin, rappresenta l'Italia nel volume commemorativo dei 75 anni della Leica.\nLibri fotografici.\nNel 1969, in occasione del centenario della Banca Popolare di Bergamo, pubblica la sua prima opera fotografica Terra di Bergamo, suddivisa in tre volumi.\nDa allora seguiranno pi\u00f9 di cento libri fotografici editi per Atlantis, B\u00e4r Verlag, Conzett e Huber, Orell F\u00fcssli, Zanichelli Editore, Mondadori Electa, Silvana, Bolis, M. D'Auria, Editalia, Publiepi, Monte dei Paschi, Grafica e Arte e Ecra - Edizioni del Credito Cooperativo di Roma, per la quale dal 1982 ha curato la collana Italia della nostra gente.Il 6 di Aprile 2019, si apre a Castelnuovo Magra (SP), una mostra fotografica su Merisio, dal titolo \"Il gioco\" che illustra i divertimenti dei bambini, protagonisti in un'Italia nostalgica, fra gli anni '50 e '80; (Il gioco 6 Aprile-30 Giugno 2019 Castelnuovo Magra SP)."}
{"id": "2834805", "revid": "1821847", "url": "https://it.wikipedia.org/wiki?curid=2834805", "title": "Teatro europeo della prima guerra mondiale", "text": "Il teatro europeo della prima guerra mondiale \u00e8 stato sicuramente il principale teatro di operazioni del conflitto. Durante i quattro anni della Grande Guerra, si affrontarono armate di dimensioni mai messe in campo in precedenza, utilizzando armi e tecnologie completamente nuove. I morti ed i feriti furono milioni.\nConsiderata l'importanza e la vastit\u00e0 del conflitto in Europa, in questa voce verr\u00e0 fornita solo una panoramica generale della situazione e dei vari fronti di guerra. Per maggiori informazioni sulle varie campagne si rimanda alle voci secondarie.\nSituazione generale.\nIl teatro europeo \u00e8 diviso in quattro principali teatri di operazioni: fronte occidentale, fronte orientale, fronte balcanico e fronte italiano. Non tutta l'Europa fu coinvolta nel conflitto, e molti territori furono risparmiati. Ad esempio, la guerra non tocc\u00f2 gran parte della Francia e della Germania, cos\u00ec come dell'Italia. Lo stesso suolo della Gran Bretagna fu coinvolto limitatamente ai bombardamenti aerei. Al contrario, altri Paesi furono interamente occupati (Regno di Serbia, Belgio e Romania), oppure subirono grandi devastazioni (Russia ed Impero Ottomano).\nAltri grandi Paesi, come Spagna e Svezia, rimasero neutrali. Stesso discorso vale per i Paesi Bassi, che furono letteralmente \"aggirati\" dalla guerra.\nPer quanto riguarda gli Stati Uniti, gli unici combattimenti sostenuti furono in Francia contro l'Impero Tedesco. Le truppe statunitensi vennero trasportate via mare attraverso l'oceano Atlantico, reso sicuro dalla superiorit\u00e0 navale inglese.\nFronte occidentale.\nIl fronte occidentale fu lo scenario di continui combattimenti dal primo all'ultimo giorno di guerra (11 novembre 1918). Gli scontri avvennero, principalmente, nel nord est della Francia ed in Belgio (interamente occupato). Gran parte della Francia non fu toccata direttamente dal conflitto, e l'Olanda rimase neutrale.\nI principali belligeranti furono Francia, Belgio ed Impero britannico, che si contrapposero all'Impero Tedesco.\nFronte orientale.\nIl fronte orientale riguard\u00f2 un numero estremamente ampio di territori, dal Mar Baltico al Mar Nero (asse nord-sud) e da Prussia e Galizia alla Lettonia e Minsk (asse est-ovest). I combattimenti cessarono prima che sul fronte occidentale, ed in pratica non vi furono pi\u00f9 operazioni militari significative dopo l'autunno 1917 a causa della rivoluzione russa. Quest'ultimo evento costrinse l'Impero russo ad uscire dal conflitto con la pace di Brest-Litovsk, nel marzo 1918. Nel 1916, vi fu anche l'intervento della Romania, occupata in buona parte entro la fine dello stesso anno.\nI protagonisti furono Austria-Ungheria e Germania da una parte, ed Impero Russo e Romania dall'altra.\nFronte italiano.\nIl fronte italiano riguarda una parte dell'Italia nord-orientale, sui confini con l'Austria-Ungheria. Le ostilit\u00e0 iniziarono il 24 maggio 1915, e si conclusero il 4 novembre 1918. Gran parte dei combattimenti avvennero tra le Alpi e l'Adriatico, vicino alla citt\u00e0 di Trieste.\nI protagonisti furono il Regno d'Italia e l'Austria-Ungheria, con piccoli contingenti da parte di Francia, Gran Bretagna, Stati Uniti (da parte dell'Italia) ed Impero Tedesco (per l'Austria-Ungheria).\nFronte balcanico.\nIl fronte balcanico riguarda tutte quelle campagne combattute in Serbia, Albania, Montenegro, Macedonia e Romania. Comunque, furono coinvolti anche territori in Grecia (parte settentrionale), Bulgaria (parte occidentale) ed Austria-Ungheria (parte meridionale). I combattimenti furono su scala molto pi\u00f9 ridotta che sugli altri fronti, tanto che le grandi potenze lo considerarono un teatro tutto sommato secondario.\nAd Austria-Ungheria, Germania, Bulgaria ed Impero Ottomano si opposero Francia, Gran Bretagna, Russia, Serbia, Romania, Montenegro e Grecia. L'Albania\nrimase Neutrale"}
{"id": "2834809", "revid": "1543377", "url": "https://it.wikipedia.org/wiki?curid=2834809", "title": "GeoRSS", "text": "GeoRSS \u00e8 uno standard emergente di formato di file per la rappresentazione dell'informazione geografica mediante un flusso Feed Web. Il nome \"GeoRss\" \u00e8 dovuto all'RSS, che \u00e8 il formato pi\u00f9 diffuso per la distribuzione di contenuti Web basato su XML.\nNel GeoRSS il contenuto geografico consiste in punti, linee e poligoni di interesse geografico e le relative informazioni. I GeoRSS sono progettati per essere utilizzati da software geografici come i \"map generator\".\nSono stati individuati due standard GeoRSS: GeoRSS GML (Geography Markup Language) e GeoRSS Simple. GeoRSS GML \u00e8 un linguaggio per la strutturazione (OGC GML), che supporta pi\u00f9 funzioni rispetto alla versione semplificata.\nGeoRSS pu\u00f2 essere utilizzato per estendere sia RSS 1.0 che 2.0, cos\u00ec come Atom.\nEsempi.\nEsempio di GeoRSS Simple per Atom.\n &lt;?xml version=\"1.0\" encoding=\"utf-8\"?&gt;\n &lt;feed xmlns=\"http://www.w3.org/2005/Atom\" \n xmlns:georss=\"http://www.georss.org/georss\"&gt;\n &lt;title&gt;Earthquakes&lt;/title&gt;\n &lt;subtitle&gt;International earthquake observation labs&lt;/subtitle&gt;\n &lt;link href=\"http://example.org/\"/&gt;\n &lt;updated&gt;2005-12-13T18:30:02Z&lt;/updated&gt;\n &lt;author&gt;\n &lt;name&gt;Dr. Thaddeus Remor&lt;/name&gt;\n &lt;email&gt;tremor@quakelab.edu&lt;/email&gt;\n &lt;/author&gt;\n &lt;id&gt;urn:uuid:60a76c80-d399-11d9-b93C-0003939e0af6&lt;/id&gt;\n &lt;entry&gt;\n &lt;title&gt;M 3.2, Mona Passage&lt;/title&gt;\n &lt;link href=\"&gt;\n &lt;id&gt;urn:uuid:1225c695-cfb8-4ebb-aaaa-80da344efa6a&lt;/id&gt;\n &lt;updated&gt;2005-08-17T07:02:32Z&lt;/updated&gt;\n &lt;summary&gt;We just had a big one.&lt;/summary&gt;\n &lt;georss:point&gt;45.256 -71.92&lt;/georss:point&gt;\n &lt;/entry&gt;\n &lt;/feed&gt;\nFrammento di schema per GeoRSS GML codificato in RSS 2.0 \n &lt;?xml version=\"1.0\" encoding=\"UTF-8\"?&gt;\n &lt;rss version=\"2.0\" \n xmlns:georss=\"http://www.georss.org/georss\" \n xmlns:gml=\"http://www.opengis.net/gml\"&gt;\n &lt;channel&gt;\n &lt;link&gt;https://maps.google.com/&lt;/link&gt;\n &lt;title&gt;Cambridge Neighborhoods&lt;/title&gt;\n &lt;description&gt;One guy's view of Cambridge, MA&lt;/description&gt;\n &lt;item&gt;\n &lt;guid isPermaLink=\"false\"&gt;00000111c36421c1321d3&lt;/guid&gt;\n &lt;pubDate&gt;Thu, 05 Apr 2007 20:16:31 +0000&lt;/pubDate&gt;\n &lt;title&gt;Central Square&lt;/title&gt;\n &lt;description&gt;The heart and soul of the \"old\" Cambridge. Depending on where you \n stand, you can feel like you're in the 1970s or 2020.&lt;/description&gt;\n &lt;author&gt;rajrsingh&lt;/author&gt;\n &lt;gml:Polygon&gt;\n &lt;gml:exterior&gt;\n &lt;gml:LinearRing&gt;\n &lt;gml:posList&gt;\n -71.106216 42.366661\n -71.105576 42.367104\n -71.104378 42.367134\n -71.103729 42.366249\n -71.098793 42.363331\n -71.101028 42.362541\n -71.106865 42.366123\n -71.106216 42.366661\n &lt;/gml:posList&gt;\n &lt;/gml:LinearRing&gt;\n &lt;/gml:exterior&gt;\n &lt;/gml:Polygon&gt;\n &lt;/item&gt;\n &lt;item&gt;\n &lt;guid isPermaLink=\"false\"&gt;00000111c365564928974&lt;/guid&gt;\n &lt;pubDate&gt;Thu, 05 Apr 2007 20:17:50 +0000&lt;/pubDate&gt;\n &lt;title&gt;MIT&lt;/title&gt;\n &lt;description&gt;Massachusetts Institute of Technology&lt;/description&gt;\n &lt;author&gt;rajrsingh&lt;/author&gt;\n &lt;gml:Polygon&gt;\n &lt;Snip and end fragment&gt;\nEsempio di W3C geo GeoRSS\n &lt;?xml version=\"1.0\"?&gt;\n &lt;?xml-stylesheet href=\"/eqcenter/catalogs/rssxsl.php?feed=eqs7day-M5.xml\" type=\"text/xsl\" \n media=\"screen\"?&gt;\n &lt;rss version=\"2.0\" \n xmlns:geo=\"http://www.w3.org/2003/01/geo/wgs84_pos#\" \n xmlns:dc=\"http://purl.org/dc/elements/1.1/\"&gt;\n &lt;channel&gt;\n &lt;title&gt;USGS M5+ Earthquakes&lt;/title&gt;\n &lt;description&gt;Real-time, worldwide earthquake list for the past 7 days&lt;/description&gt;\n &lt;link&gt;https://web.archive.org/web/20091027192037/http://earthquake.usgs.gov/eqcenter/%3C/link&gt;\n &lt;dc:publisher&gt;U.S. Geological Survey&lt;/dc:publisher&gt;\n &lt;pubDate&gt;Thu, 27 Dec 2007 23:56:15 PST&lt;/pubDate&gt;\n &lt;item&gt;\n &lt;pubDate&gt;Fri, 28 Dec 2007 05:24:17 GMT&lt;/pubDate&gt;\n &lt;title&gt;M 5.3, northern Sumatra, Indonesia&lt;/title&gt;\n &lt;description&gt;December 28, 2007 05:24:17 GMT&lt;/description&gt;\n &lt;link&gt;https://web.archive.org/web/20071231133929/http://earthquake.usgs.gov/eqcenter/recenteqsww/Quakes/us2007llai.php%3C/link&gt;\n &lt;geo:lat&gt;5.5319&lt;/geo:lat&gt;\n &lt;geo:long&gt;95.8972&lt;/geo:long&gt;\n &lt;/item&gt;\n &lt;/channel&gt;\n &lt;/rss&gt;\nEsempi di Implementazione di GeoRSS.\nFeed di Esempio\nUso ed implementazione\nProgetti open source\nProdotti"}
{"id": "2834810", "revid": "115533", "url": "https://it.wikipedia.org/wiki?curid=2834810", "title": "Marina militare australiana", "text": ""}
{"id": "2834813", "revid": "486946", "url": "https://it.wikipedia.org/wiki?curid=2834813", "title": "Componente marittima delle forze armate belghe", "text": ""}
{"id": "2834815", "revid": "670021", "url": "https://it.wikipedia.org/wiki?curid=2834815", "title": "Alliance Fran\u00e7aise di Bologna", "text": "Prima Alliance Fran\u00e7aise creata in Italia nel 1946, lAlliance Fran\u00e7aise di Bologna \u00e8 il punto di riferimento della cultura francese e francofona per la citt\u00e0 di Bologna. Da pi\u00f9 di 70 anni opera sul territorio in stretta collaborazione con i servizi culturali dell'Ambasciata di Francia in Italia, presenti a Bologna attraverso la D\u00e9l\u00e9gation Culturelle del Bureau de Coop\u00e9ration Linguistique et Artistique.\nMembro della rete della Federazione delle Alliances Fran\u00e7aises in Italia, vuole essere un luogo di dialogo interculturale, un forum di dibattiti che mira alla comprensione tra i popoli dentro e fuori dall'Europa, uno spazio privilegiato di scoperta delle tradizioni e delle innovazioni della Francia e dei paesi francofoni.\nLe attivit\u00e0 del centro.\nCorsi di lingua francese e formazione.\nCentro ufficiale di Lingua e Cultura francese situato nel centro storico di Bologna, l'Alliance fran\u00e7aise di Bologna propone corsi di lingua francese conformi al Quadro Comune Europeo di Riferimento per la conoscenza delle Lingue tenuti da insegnanti madrelingua e specializzati in Fran\u00e7ais Langue Etrang\u00e8re (Insegnamento del francese agli stranieri) secondo le pi\u00f9 recenti pratiche pedagogiche. \nL'Alliance Fran\u00e7aise di Bologna \u00e8 il centro di esame ufficiale a livello regionale per il conseguimento del DELF Dipl\u00f4me d'Etudes en Langue Fran\u00e7aise e il DALF Dipl\u00f4me Approfondi de Langue Fran\u00e7aise (DALF), esami ufficiali di certificazione internazionale del Minist\u00e8re de l'Education Nationale, Ministero francese della Pubblica Istruzione.\nA questa si affianca una ricca attivit\u00e0 di formazione per i professori di francese della Scuola Pubblica italiana, in collaborazione con l'Ufficio Scolastico Regionale dell'Emilia-Romagna.\nAttivit\u00e0 culturali.\nL'Alliance Fran\u00e7aise svolge un'intensa attivit\u00e0 culturale in sede e fuori sede, spesso in collaborazione con i diversi enti pubblici e privati della citt\u00e0 e dell'Emilia-Romagna: rassegne di cinema francese in collaborazione con la Cineteca di Bologna, conferenze, incontri con\nscrittori e personalit\u00e0 del mondo culturale francese, francofono e italiano, mostre d'arte o di fotografia, concerti in collaborazione con il Bologna Festival, il Bologna Jazz Festival e AngelicA - festival internazionale di musica, spettacoli teatrali in collaborazione con i maggiori teatri della regione.\nInoltre partecipa ai programmi strutturanti di cooperazione artistica dell'Ambasciata di Francia in Italia come \"Suona Francese\" e \"La Francia si muove\"."}
{"id": "2834816", "revid": "486946", "url": "https://it.wikipedia.org/wiki?curid=2834816", "title": "Marina del Belgio", "text": ""}
{"id": "2834817", "revid": "486946", "url": "https://it.wikipedia.org/wiki?curid=2834817", "title": "Marina belga", "text": ""}
{"id": "2834818", "revid": "486946", "url": "https://it.wikipedia.org/wiki?curid=2834818", "title": "Marinecomponent", "text": ""}
{"id": "2834819", "revid": "287204", "url": "https://it.wikipedia.org/wiki?curid=2834819", "title": "Medaglia di Vittorino da Feltre", "text": "La medaglia di Vittorino da Feltre fu realizzata in bronzo dall'artista italiano Pisanello nel 1447 circa e misura 6,5 cm di diametro.\nStoria.\nDopo aver coniato la celebre medaglia di Giovanni VIII Paleologo (1438), ristabilendo la tradizione di effigiare personaggi viventi come nelle monete dell'Impero Romano, Pisanello divenne molto richiesto dalle corti italiane, creando una ventina di medaglie.\nL'umanista Vittorino da Feltre, precettore dei Gonzaga e di altre importanti famiglie signorili italiane, era morto il 2 febbraio 1446 a Mantova, dove si trovava in quel momento anche Pisanello. La medaglia venne eseguita poco prima o subito dopo, in sua commemorazione.\nDescrizione.\nL'opera, dai chiari intenti celebrativi, \u00e8 virtuosamente esente da una retorica troppo artificiosa, riuscendo a sottolineare l'autorit\u00e0 del personaggio con un misurato ricorso ad elementi decorativi.\nSul recto \u00e8 effigiato di profilo l'umanista in forma di busto, girato a sinistra, vestito di un vistoso cappello. Lungo il bordo corre in senso orario l'iscrizione (\"il sommo Vittorino da Feltre\").\nSul verso si vede l'immagine simbolica del pellicano al nido, che si riteneva sfamasse i propri piccoli sacrificando le proprie carni: un riferimento alla generosit\u00e0 del maestro. Su due righe lungo il bordo si legge (\"Matematico e padre di ogni umanit\u00e0, opera del pittore Pisan[ell]o\")."}
{"id": "2834823", "revid": "115533", "url": "https://it.wikipedia.org/wiki?curid=2834823", "title": "Marina militare giapponese", "text": ""}
{"id": "2834824", "revid": "115533", "url": "https://it.wikipedia.org/wiki?curid=2834824", "title": "Forze di autodifesa giapponesi navali", "text": ""}
{"id": "2834826", "revid": "339392", "url": "https://it.wikipedia.org/wiki?curid=2834826", "title": "Tseva Haganah le-Israel", "text": ""}
{"id": "2834829", "revid": "85810196", "url": "https://it.wikipedia.org/wiki?curid=2834829", "title": "Medaglia di Ludovico III Gonzaga", "text": "La medaglia di Ludovico III Gonzaga fu realizzata in bronzo dall'artista italiano Pisanello nel 1447 e misura 10,1 cm di diametro. \nStoria.\nDopo aver coniato la celebre medaglia di Giovanni VIII Paleologo (1438), ristabilendo la tradizione di effigiare personaggi viventi come nelle monete dell'Impero Romano, Pisanello divenne molto richiesto dalle corti italiane, creando una ventina di medaglie. \nDal 1446 Pisanello fu a Mantova, dove divenne pittore di corte e coni\u00f2 alcune medaglie per i Gonzaga e per i pi\u00f9 alti dignitari di corte. La medaglia di Ludovico \u00e8 riferita al 1447 quando il Gonzaga ottenne il titolo di capitano dell'esercito fiorentino.\nDescrizione.\nL'opera, dai chiari intenti celebrativi, \u00e8 virtuosamente esente da una retorica troppo artificiosa, riuscendo a sottolineare l'autorit\u00e0 del personaggio con un misurato ricorso ad elementi decorativi. Si ispira alla medaglia di Gianfrancesco I Gonzaga, sebbene presenti un ritratto migliore sia nel modellato che nella composizione.\nSul recto \u00e8 effigiato di profilo Ludovico III Gonzaga in forma di busto, girato a sinistra, vestito di corazza e con un corto elmo militare. Il cavallo ha la coda elegantemente intrecciata, un dettaglio che fu, nel tempo, oggetto di molti studi da parte di Pisanello, come testimoniano i numerosi disegni superstiti. In alto corre in senso orario lungo il bordo l'iscrizione , in basso e al centro (\"Ludovico Gonzaga, capitano dell'esercito, marchese di Mantova ecc.\").\nSul verso si vede Ludovico in armatura a cavallo al passo verso destra, con l'elmo dotato di un vistos cimiero sferico. Ai lati si vedono i motivi araldici del sole e del girasole. Al centro si legge la firma (\"opera del pittore Pisan[ell]o\")."}
{"id": "2834836", "revid": "30454066", "url": "https://it.wikipedia.org/wiki?curid=2834836", "title": "Miscanto", "text": ""}
{"id": "2834837", "revid": "767487", "url": "https://it.wikipedia.org/wiki?curid=2834837", "title": "Psicoterapia psicodinamica", "text": "In psicologia clinica con psicoterapia psicodinamica ci si riferisce a una forma di psicoterapia basata principalmente sulla concezione e sulle metodologie della psicoanalisi e pi\u00f9 in generale della psicologia dinamica, ma che si sviluppa con incontri meno frequenti e con una durata considerevolmente ridotta rispetto al vero e proprio trattamento psicoanalitico. Il setting nella Psicoterapia Psicodinamica \u00e8 quindi in parte differente, e la tecnica utilizzata \u00e8 pi\u00f9 eclettica.\nDescrizione.\nLa frequenza tipica delle sedute \u00e8 di una o due sedute per settimana, e la durata del trattamento pu\u00f2 essere fissata a priori oppure mantenuta aperta per un periodo di valutazione iniziale. Sono stati elaborati anche differenti modelli di Psicoterapia dinamica breve, per il trattamento di sintomi focali; ma in genere l'indicazione per la Psicoterapia Psicodinamica prevede, accanto al trattamento dei sintomi, un intervento pi\u00f9 ampio finalizzato allo sviluppo delle risorse personali. Pertanto la durata del trattamento, seppur limitata rispetto alla psicoanalisi, \u00e8 solitamente pi\u00f9 ampia, meno focale e maggiormente espressiva dei trattamenti brevi.\nL'essenza della \"Psicoterapia Psicodinamica\" consiste nell'esplorazione dei diversi aspetti del S\u00e9 che non sono completamente conosciuti, e delle influenze che ne derivano in special modo nelle relazioni attuali e negli eventuali sintomi psicopatologici. Inoltre, questi aspetti vengono compresi anche sulla base della loro implicita influenza sulla relazione terapeutica (dinamiche transferali e controtransferali). La tecnica psicodinamica contemporanea \u00e8 significativamente differente dalle prime formulazioni originarie di Sigmund Freud di oltre cento anni fa.\nIn letteratura scientifica, \u00e8 possibile individuare sette \"focus\" intorno a cui si sviluppa principalmente la psicoterapia psicodinamica: \n1) Il focus sugli affetti e sull'espressione delle emozioni; \n2) L'esplorazione dei tentativi di gestione dei pensieri e delle emozioni disturbanti (difese); \n3) L'identificazione dei temi ricorrenti e dei pattern caratteristici; \n4) La discussione dell'esperienza passata (dal punto di vista dello sviluppo); \n5) Il focus sulle relazioni interpersonali; \n6) Il focus sulla relazione terapeutica; \n7) L'esplorazione delle fantasie e della vita immaginativa.\nIn tal senso, la psicoterapia psicodinamica si sta occupando progressivamente sempre di pi\u00f9 anche di valutare e misurare la propria efficacia clinica, in linea con le evoluzioni della moderna ricerca in psicoterapia."}
{"id": "2834838", "revid": "767487", "url": "https://it.wikipedia.org/wiki?curid=2834838", "title": "Servizio in camera", "text": "Servizio in camera (\"Room Service\") \u00e8 un film del 1938 diretto da William A. Seiter, interpretato dai Fratelli Marx, Lucille Ball e Ann Miller.\nTrama.\nL'impresario teatrale Gordon Miller ha finalmente trovato una persona disposta ad anticipargli il denaro per mettere in scena una commedia. Il finanziatore esige di firmare il contratto nella camera d'albergo di Miller, che egli per\u00f2 deve lasciare libera immediatamente non avendo i soldi per pagare il conto. Con l'aiuto degli amici Binelli e Faker, e con quello, involontario, dell'autore della commedia, Miller riuscir\u00e0 a trattenersi in albergo fino al ricevimento del denaro necessario per allestire lo spettacolo.\nProduzione.\nIl film fu prodotto dalla RKO Radio Pictures\nDistribuzione.\nDistribuito dalla RKO Radio Pictures, il film usc\u00ec negli USA in prima a New York il 21 settembre 1938. Nelle sale, venne distribuito il 30 settembre.\nDate di uscita.\nIMDb\nAlias"}
{"id": "2834839", "revid": "767487", "url": "https://it.wikipedia.org/wiki?curid=2834839", "title": "Una moglie americana", "text": "Una moglie americana \u00e8 un film del 1965 diretto da Gian Luigi Polidoro.\nTrama.\nUn uomo italiano, tristemente sposato e dipendente di una fabbrica di scarpe, viaggia in America per un viaggio di affari. Arrivato a New York City incontra un vecchio amico che ha sposato una facoltosa donna americana e comincia a viaggiare in lungo e in largo per l'America cercando di ottenere la stessa fortuna.\nCuriosit\u00e0.\nUn tema della colonna sonora, il valzer triste, di Nino Oliviero \u00e8 stato ripreso da Carlo Rustichelli per la colonna sonora di \"Amici miei\"."}
{"id": "2834842", "revid": "729019", "url": "https://it.wikipedia.org/wiki?curid=2834842", "title": "Tsushima (isola)", "text": " \u00e8 un complesso di isole dell'arcipelago giapponese situato nel centro dello Stretto di Corea ed appartenente alla Prefettura di Nagasaki.\nHa una superficie di circa ed una popolazione di abitanti.\nNell'omonimo stretto ebbe luogo la Battaglia di Tsushima tra gli imperi russo e nipponico.\nNella cultura di massa.\nLe isole fanno da ambientazione al videogioco \"Ghost of Tsushima\", che narra le vicende di uno dei pochi samurai sopravvissuti alla prima delle due invasioni mongole del Giappone."}
{"id": "2834848", "revid": "181699", "url": "https://it.wikipedia.org/wiki?curid=2834848", "title": "Rodrigo Bernejo de Triana", "text": ""}
{"id": "2834852", "revid": "767487", "url": "https://it.wikipedia.org/wiki?curid=2834852", "title": "Wolfgang Ambros", "text": "Biografia.\nWolfgang Ambros \u00e8 un artista musicale la cui carriera musicale spazia tra pop e rock. Ha debuttato giovanissimo nel 1971 col singolo in dialetto viennese \"Da Hofa\", conquistando subito il primo posto nelle hit austriache e ottenendo grande successo anche in molti altri Paesi europei. L'anno successivo ha pubblicato \"Alles Andere Z\u00e4hlt Net Mehr\", il suo primo album. Tra i pi\u00f9 prolifici cantanti del suo Paese, si \u00e8 reso noto anche per \"Wie Im Schlaf\", l'album inciso nel 1978, contenente cover del repertorio di Bob Dylan. Nel 1983 ha duettato con Andr\u00e9 Heller in \"F\u00fcr immer jung\". Ha effettuato tour di successo con la propria band, denominata No. 1 vom Wienerwald. Dal 1997 al 2007 \u00e8 stato membro di Austria 3, supergruppo formato con altre due grandi glorie della musica austriaca, Rainhard Fendrich e Georg Danzer, pur continuando a incidere album da solista.\nVita privata.\nAmbros \u00e8 stato sposato una prima volta dal 1972 all'inizio degli anni '80. Dalla seconda moglie ha avuto un maschio. Il cantante ha anche due figli gemelli, un maschio e una femmina, nati dalla relazione con una donna cui \u00e8 stato legato sentimentalmente dal 2004 al 2013. Vive con la terza moglie (da lui sposata nel 2017) in Tirolo."}
{"id": "2834853", "revid": "124745810", "url": "https://it.wikipedia.org/wiki?curid=2834853", "title": "Liberalizzazione del trasporto ferroviario", "text": "La liberalizzazione del trasporto ferroviario \u00e8 quel processo legislativo che, nel tempo, ha introdotto nei vari stati europei e del mondo il principio per cui una pluralit\u00e0 di operatori (imprese ferroviarie) utilizzano le stesse infrastrutture ferroviarie, adeguandosi ai principi del liberalismo economico. Tale processo in Europa \u00e8 partito con l'emanazione della direttiva 440/1991 (recepita in Italia con il D.lgs 146/99), ma \u00e8 un processo ancora in evoluzione, poich\u00e9 sono seguite altre Direttive Europee di settore (dette per semplicit\u00e0 Primo pacchetto e Secondo Pacchetto Ferroviario) che hanno normato ulteriori aspetti tecnici e giuridici specifici. Allo stato attuale lo schema giuridico generale della liberalizzazione ferroviaria in Italia \u00e8 principalmente normato dal D.lgs 188/2003, quale recepimento delle Direttive Europee 2001/12/CE, 2001/13/CE e 2001/14/CE.\nLa direttiva europea.\nLa \"direttiva CEE n. 440 del 1991\" ha posto le basi per una sostanziale riorganizzazione del sistema ferroviario europeo, la cui struttura era stabile da molti decenni e vedeva operare in ciascuna nazione aziende ferroviarie statali (e quindi monopoliste), spesso dipendenti dal Ministero dei Trasporti, affiancate da societ\u00e0 private operanti su tratte minori spesso in regime di concessione.\nQuesta struttura si era determinata agli inizi del XX secolo \u2013 da una parte \u2013 perch\u00e9 l'importanza strategica (militare ed economica) del sistema ferroviario e \u2013 dall\u2019altra \u2013 la difficolt\u00e0 delle imprese private preesistenti a sostenersi con i soli ricavi da traffico (garantendo nel contempo un adeguato livello di manutenzione di infrastrutture e rotabili) avevano spinto gli stati a nazionalizzare le ferrovie.\nLa direttiva invece, imponendo la separazione contabile tra la gestione dell'infrastruttura e quella dei servizi di trasporto, ha posto le basi per la liberalizzazione e l'apertura alla concorrenza del mercato del trasporto ferroviario.\nOltre alla direttiva del 1991 negli anni sono state approvate altre direttive (i cosiddetti Pacchetti Ferroviari) che hanno ampliato la liberalizzazione ferroviaria arrivando alla situazione attuale.\nL'intenso processo di liberalizzazione del settore inizia con il \"primo pacchetto ferroviario\" (2001): si introduce il principio della regolamentazione del pagamento per l'accesso alla rete e si enunciano principi in tema di regolazione e assegnazione dei diritti di accesso (disciplina per il rilascio, proroga e modifica delle licenze per le imprese ferroviarie; identificazione di un soggetto o Autorit\u00e0 che si occupi della ripartizione della capacit\u00e0 ferroviaria attraverso l'assegnazione delle tracce orarie secondo principi di equit\u00e0, non discriminazione, efficacia ed efficienza; identificazione dei requisiti per configurare determinate aziende come imprese ferroviarie e le modalit\u00e0 da utilizzare per l'assegnazione delle tracce da parte del gestore della rete). Uno degli elementi di maggiore innovazione \u00e8 costituito dall'introduzione nei sistemi ferroviari europei del regime dei canoni di accesso alla rete. \u00c8 proprio tale regime a dover permettere infatti un'ampia liberalizzazione, consentendo l'utilizzo delle reti da parte di una molteplicit\u00e0 di operatori, nazionali e stranieri, in concorrenza tra loro.\nIl principio del pagamento dei canoni per l'utilizzo della rete ferroviaria viene introdotto non solo per consentire una ampia liberalizzazione ma anche per consentire al gestore la copertura di almeno una parte dei costi di gestione, dando la possibilit\u00e0 agli Stati di diminuire significativamente l'ammontare dei sussidi stanziati ogni anno.\nNel 2004 viene approvato il \"secondo pacchetto ferroviario\" che riguarda l'interoperabilit\u00e0, la sicurezza e lo sviluppo del settore ferroviario europeo, nonch\u00e9 l'istituzione di un'Agenzia ferroviaria europea.\nIl \"terzo pacchetto ferroviario\", approvato nel 2007, porta cambiamenti in tre diversi settori. A partire dall'inizio del 2010 ha luogo una prima apertura del mercato nel traffico viaggiatori ferroviario internazionale: alle imprese \u00e8 consentito effettuare trasporti transfrontalieri, ma non interni a un Paese estero (divieto di cabotaggio). Si introducono determinati diritti per i viaggiatori e si migliorano altri: le imprese di trasporto hanno degli obblighi nei confronti di passeggeri e bagagli come pure in caso di ritardi e nell'assistenza alle persone con mobilit\u00e0 ridotta. A livello europeo \u00e8 introdotta una licenza unitaria per i macchinisti, che quindi non dovranno pi\u00f9 essere sostituiti alle frontiere.\nIl trasporto merci \u00e8 stato interessato dalla liberalizzazione in anticipo rispetto a quello passeggeri.\nCaratteristiche.\nLe regole sono diverse a seconda che si tratti di trasporto merci, trasporto passeggeri internazionale o trasporto passeggeri nazionale.\nI modelli di concorrenza applicabili in sede di liberalizzazione del mercato possono essere riconducibili a due fattispecie: la \u201c\"concorrenza per il mercato\"\u201d, ovvero la competizione tra pi\u00f9 soggetti per accedere a un mercato che, una volta conquistato, viene temporaneamente gestito in esclusiva da chi \u201c\u00e8 prevalso\u201d, e la \u201c\"concorrenza nel mercato\"\u201d, vale a dire la compresenza di pi\u00f9 operatori in competizione sullo stesso mercato.\nMentre la \u201c\"concorrenza per il mercato\"\u201d garantisce un pluralismo di imprese che partecipano ad una gara per l'accesso al mercato, la \u201c\"concorrenza nel mercato\"\u201d garantisce un pluralismo di imprese che operano contemporaneamente sullo stesso mercato.\nSe nel primo caso la concorrenza \u00e8 garantita \u201c\"una tantum\"\u201d, a scadenze pi\u00f9 o meno ravvicinate indicate nel periodo di esclusiva incluso nel contratto messo a gara, la \u201c\"concorrenza nel mercato\"\u201d prefigura una competizione permanente.\nIn linea generale, se esistono vincoli di capacit\u00e0 infrastrutturale, come nel caso del trasporto ferroviario, o pochi margini per la sopravvivenza economica di pi\u00f9 imprese sullo stesso mercato, la \u201c\"concorrenza per il mercato\"\u201d pu\u00f2 essere la soluzione preferibile. Questa alternativa \u00e8 stata individuata come prefigurabile per l'Italia nell'ambito del trasporto regionale.\nL'esistenza di \u201c\"economie di densit\u00e0\"\u201d limita la possibilit\u00e0 di avere molte imprese ferroviarie in competizione tra loro sullo stesso mercato (da intendersi come tratta con la stessa origine-destinazione) e quindi limitare le tratte sulle quali \u00e8 possibile una \u201c\"concorrenza nel mercato\"\u201d; la possibilit\u00e0 della concorrenza va quindi vista in relazione alla dimensione del mercato e alla scala minima efficiente delle operazioni.\nPer cogliere i benefici delle \"economie di densit\u00e0\" l'opzione della \"concorrenza per il mercato\" \u00e8 pi\u00f9 facilmente praticabile e permette, in presenza di una adeguata regolazione, la presenza di almeno una impresa ferroviaria l\u00ec dove la densit\u00e0 di traffico (la domanda quindi, numero di passeggeri che viaggiano su una tratta) non \u00e8 sufficientemente elevata da garantirne la sostenibilit\u00e0 economica.\nUn ulteriore rischio che si pu\u00f2 correre con una \"concorrenza nel mercato\" non opportunamente regolata \u00e8 il cream skimming. Per ovviare a tale fallimento del mercato il regolatore pu\u00f2 intervenire introducendo un obbligo di servizio pubblico per consentire la continuit\u00e0 o il rispetto di determinate caratteristiche del servizio (\u00e8 il caso di servizi contrattualizzati con lo Stato con \"contratti di servizio pubblico\" per il \"servizio Universale\" su tratte a media e lunga percorrenza).\nItalia.\nLa riorganizzazione.\nFerrovie dello Stato.\nLo stato italiano ha recepito la direttiva che ha portato alla separazione dei vari rami di attivit\u00e0 di competenza delle Ferrovie dello Stato (FS).\nPer le Ferrovie dello Stato la gestione del servizio passeggeri \u00e8 stata data in carico a Trenitalia mentre la gestione delle linee ferroviarie (gi\u00e0 FS) \u00e8 stata assegnata ad un gestore dell'infrastruttura, Rete Ferroviaria Italiana (RFI); Trenitalia e RFI sono controllate al 100% da Ferrovie dello Stato, la Holding.\nRFI ha tra i suoi compiti principali la manutenzione, la gestione della circolazione, l'assegnazione della capacit\u00e0 ferroviaria (in termini di tracce orarie o \"slot\"), la riscossione dei diritti di circolazione e l'attivit\u00e0 di controllo delle societ\u00e0 operatrici di servizi (imprese ferroviarie) per ci\u00f2 che concerne la sicurezza della circolazione.\nIl Prospetto Informativo di Rete (PIR) \u00e8 un documento la cui funzione \u00e8 quella di regolare i rapporti tra le imprese ferroviarie e il gestore dell'infrastruttura (in Italia \u00e8 Rete Ferroviaria Italiana). Nel PIR sono elencate le caratteristiche delle linee e degli impianti ferroviari e le tariffe per poter utilizzare le infrastrutture ferroviarie.\nL'Ufficio per la Regolazione dei Servizi Ferroviari \u00e8 un organismo del Ministero delle Infrastrutture e dei Trasporti deputato a vigilare sulla concorrenza nel trasporto ferroviario ed \u00e8 deputato a risolvere eventuali contenziosi.\nSia Trenitalia che i vari gestori privati operanti sulle tratte ferroviarie sono tenuti a pagare a RFI dei diritti per l'utilizzo delle linee e dei servizi al gestore dell'infrastruttura.\nFerrovie in concessione.\nLe ferrovie concesse sono state affidate alle rispettive regioni di appartenenza diventando ferrovie regionali.\nIl decreto ministeriale n. 28T del 5/8/2005 disciplina le reti ex concesse che si interconnettono con la rete statale RFI. Questo decreto prevede che, come sulla rete RFI, possano circolare pi\u00f9 imprese ferroviarie sulla stessa infrastruttura.\nNel settembre 2010 la prima impresa ferroviaria a viaggiare su una rete regionale \u00e8 stata Trenitalia, effettuando con il suo Frecciarossa il servizio AV Napoli Centrale - Malpensa aeroporto, che si trova sulla rete di Ferrovienord.\nIl trasporto passeggeri.\nIl servizio regionale.\nI servizi di trasporto ferroviario locale a livello regionale su rete statale RFI rimangono di competenza esclusiva delle regioni che li affidano in base a \"Contratti di servizio\" a \"imprese ferroviarie\" (anche pubbliche e anche se gi\u00e0 esercenti di tratte regionali, purch\u00e9 in possesso di licenza di esercizio e copertura finanziaria) mediante pubblica gara (facoltativa) con contratti aventi durata pluriennale limitata. Solo alcune regioni tuttavia hanno adottato il sistema dell'affidamento tramite gara, nelle altre il servizio viene esercito da Trenitalia (affidamento \"in house\" o diretto).\nGi\u00e0 in base al Decreto Legislativo 422/97 le singole Regioni potevano affidare direttamente i servizi ferroviari alle imprese ferroviarie presenti sul mercato (purch\u00e9 in possesso del titolo autorizzatorio, (DLgs 188/2003 art 3), ovvero della apposita licenza valida in ambito nazionale rilasciata con le procedure previste dallo stesso decreto) o decidere per l'affidamento con gara. Lo stesso Decreto stabiliva che dal 1\u00ba gennaio 2008 subentrasse l'obbligo di gara, tuttavia la Legge 99/2009 ha successivamente stabilito che la gara non fosse pi\u00f9 obbligatoria seguendo il principio di armonizzazione con il regolamento EU n. 1370/2007).\nNel 2012 il Decreto \"Cresci Italia\" (DL 24/01/2012 n. 1 art. 25, comma 1, lett. b, n.4.1) ha esteso anche al settore ferroviario l'obbligo di ricorrere esclusivamente a procedure di gara per l'affidamento dei servizi pubblici locali; tuttavia la sentenza della Corte Costituzionale 199/2012 ha dichiarato incostituzionale tale scelta e la materia del TPL \u00e8 tornata, quindi, ad essere integralmente disciplinata dalla normativa esistente prima del Cresci Italia. Ad oggi le regioni hanno la facolt\u00e0 di ricorrere all'affidamento diretto.\nNel servizio regionale quindi, la concorrenza, si verifica a livello della gara (solo se prevista): la \"concorrenza\" \u00e8 quindi \"per il mercato\".\nLa \"capacit\u00e0 ferroviaria\" necessaria all'effettuazione di servizi di trasporto passeggeri regionale non viene richiesta dall'impresa ferroviaria affidataria bens\u00ec dalla regione cui compete, preventivamente rispetto all'effettuazione della gara di affidamento.\nTuttavia su singole linee regionali possono circolare in aggiunta all'impresa ferroviaria che ha firmato il contratto di servizio con la regione altre imprese (se non compromettono l'economia del servizio sovvenzionato) che quindi effettuano un servizio privato (non oggetto di regolamentazione con la regione competente) non coperto da contributi pubblici.\nIl servizio a media/lunga percorrenza sussidiato.\nIl servizio passeggeri non-locale (media e lunga percorrenza, alta velocit\u00e0) pu\u00f2 essere sussidiato in alcuni casi (ad esempio gli Espressi nord-sud regolati da un \"contratto di servizio\" tra lo stato italiano e Trenitalia; la gara per questi servizi non \u00e8 obbligatoria). In questo caso la regolamentazione \u00e8 del tutto simile a quella del servizio regionale con la differenza che l'ente pubblico \u00e8 lo stato e non la regione.\nIl servizio a media/lunga percorrenza a mercato.\nL'organizzazione del servizio passeggeri non-locale (media e lunga percorrenza, alta velocit\u00e0) non sussidiato \u00e8 compito delle imprese ferroviarie, il cui status deve essere garantito dal possesso di una licenza ferroviaria e dalla disponibilit\u00e0 di materiale rotabile omologato e dotato di certificato di sicurezza.\nQuesti servizi ferroviari non sono coperti da contributi pubblici.\nNei tempi prestabiliti le varie imprese ferroviarie richiedono ai gestori dell'infrastruttura l'assegnazione di \"capacit\u00e0 ferroviaria\" per effettuare servizi passeggeri non-locali.\nNel servizio a lunga percorrenza quindi, la concorrenza, si verifica in modo continuativo (ad esempio lungo una linea ferroviaria ad alta velocit\u00e0 nello stesso giorno due imprese ferroviarie distinte effettuano lo stesso tragitto; la differenza risiede nei servizi offerti a bordo, nelle stazioni intermedie servite, ...): la concorrenza \u00e8 quindi \"nel mercato\".\nIl trasporto merci.\nLa prima societ\u00e0 che ha effettuato un trasporto ferroviario merci grazie alla liberalizzazione \u00e8 stata la societ\u00e0 Ferrovie Nord Milano Esercizio nel 2001.\nNel 2008 Trenitalia Cargo ha effettuato l'88,7% sul totale delle percorrenze di treni merci su rete statale RFI.\nEsempi di liberalizzazione.\nArenaways.\nArenaways era una societ\u00e0 privata italiana che effettuava servizio internazionale in collaborazione con le ferrovie tedesche DB e in collaborazione con la Euro Express Train Charter (EETC). Nel territorio italiano, il servizio ferroviario veniva effettuato su ferrovie statali RFI e non \u00e8 in concorrenza con altre imprese ferroviarie.\nArenaways gestiva anche un servizio ferroviario (non coperto da contributi pubblici in quanto servizio aggiuntivo a quello oggetto di \"contratto di servizio\" con la regione) a media percorrenza tra Torino e Milano sempre su rete statale RFI. Il servizio prevedeva la prenotazione del posto obbligatoria. Arenaways era quindi in parziale concorrenza con Trenitalia.\nDal 1\u00ba agosto 2011 il servizio \u00e8 sospeso in seguito all'istanza di fallimento.\nGli EuroCity DB-\u00d6BB.\nDall'inizio dell'orario invernale del 2009, \u00d6sterreichische Bundesbahnen (\u00d6BB) congiuntamente con Deutsche Bahn (DB) svolge un servizio ferroviario internazionale (EuroCity) tra Monaco di Baviera e alcune citt\u00e0 italiane, come Verona, Venezia e Bologna.\nIn Italia, il servizio viene effettuato sulla rete statale, grazie all'impiego del personale di Trenord (in precedenza LeNord), societ\u00e0 che ha chiesto le tracce alle autorit\u00e0 italiane competenti per conto delle due imprese ferroviarie. Per quanto riguarda il trasporto internazionale, le linee EuroCity non sono in concorrenza con alcuna societ\u00e0, mentre per il servizio interno italiano esse sono in concorrenza con i servizi a lunga percorrenza di Trenitalia. A partire dal dicembre 2011, tuttavia, a seguito di un accordo con quest'ultima impresa ferroviaria e a seguito dell'intervento dell'Ufficio per la regolazione dei servizi ferroviari (URSF), alla cooperazione DB-\u00d6BB non \u00e8 concessa la vendita di biglietti nelle relazioni comprese all'interno dei territori delle regioni Veneto ed Emilia-Romagna.\nTrenitalia-LeNord-ATM.\nNel 2004 la Regione Lombardia ha bandito una gara per l'effettuazione per 9 anni del servizio passeggeri lungo la linea S5 (che rappresenta circa il 6% dei servizi ferroviari regionali) di propriet\u00e0 statale del servizio ferroviario suburbano di Milano.\nHanno presentato domanda di partecipazione alla gara 9 imprese ferroviarie (4 straniere), sono state presentate due offerte delle quali per\u00f2 una sola valida. La gara \u00e8 stata quindi \"vinta\" nel 2005 dall'unica offerta valida presentata. L'impresa \u00e8 una ATI composta da Trenitalia, LeNord e ATM.\nIl servizio \u00e8 iniziato nel 2008.\nTrenitalia-Sistemi Territoriali.\nNel 2003 la Regione Veneto ha indetto una gara per l'affidamento per 6 anni del servizio ferroviario regionale delle province di Vicenza, Verona, Belluno e Rovigo. La gara \u00e8 stata \"vinta\" dall'unica offerta presentata dell'ATI composta da Trenitalia (mandataria) e da Sistemi Territoriali. L'ATI gestisce il servizio dall'11/12/2005. Nei fatti non \u00e8 cambiato il gestore del servizio: Trenitalia ha continuato a gestire il servizio sulle linee RFI mentre Sistemi Territoriali ha continuato a gestire il servizio sulla Mestre-Adria.\nNuovo Trasporto Viaggiatori.\n\u00c8 una societ\u00e0 per azioni italiana che opera nel campo dei trasporti ferroviari ad alta velocit\u00e0.\nPer l'espletamento dei suoi servizi utilizza treni Alstom AGV (ETR 575). Le officine, lo stabilimento per la manutenzione del materiale rotabile e il deposito sono situati a Nola, in Campania.\nSAD Societ\u00e0 Automobilistica Dolomiti.\nImpresa ferroviaria della Provincia di Bolzano, che opera in Alto Adige, nei bacini di Bolzano, Merano, Val Pusteria e Val Venosta, in collaborazione con Trenitalia. Effettua servizi con proprio materiale Stadler Flirt ETR150 e ETR170, e proprio personale su RFI, sulle relazioni Bolzano-Merano e Fortezza-S. Candido.\nTrentino Trasporti.\nImpresa di trasporti ferro-gomma della Provincia di Trento. Oltre che gestire la propria linea ferroviaria Trento-Marilleva (ex Ferrovia Trento-Mal\u00e8), dal 2013 espleta servizi sulla relazione Trento-Bassano con proprio personale e veicoli Alstom Coradia Diesel (famiglia Minuetto) nei propri colori sociali.\nGermania.\nIn Germania circa il 15/20% del trasporto ferroviario regionale \u00e8 stato messo a gara con lotti di piccole e medi dimensioni. Il precedente gestore monopolistico DB Regio ha perso circa la met\u00e0 delle gare."}
{"id": "2834855", "revid": "767487", "url": "https://it.wikipedia.org/wiki?curid=2834855", "title": "The People's Choice (gruppo musicale)", "text": "I The People's Choice era un band statunitense di genere funk e disco formatosi a Philadelphia in Pennsylvania, attiva negli anni settanta.\nBiografia.\nIl gruppo venne creato da Frank Brunson nel 1971. Formata da numerosi cantanti (quattro), curiosamente la band produsse pezzi di successo per lo pi\u00f9 strumentali. Il loro successo pi\u00f9 famoso \u00e8 \"Do it any way you wanna\" del 1975; tale pezzo \u00e8 una pietra miliare della musica funk degli anni settanta."}
{"id": "2834857", "revid": "3535", "url": "https://it.wikipedia.org/wiki?curid=2834857", "title": "La Difesa della Razza", "text": ""}
{"id": "2834858", "revid": "125906544", "url": "https://it.wikipedia.org/wiki?curid=2834858", "title": "M\u00e9nage all'italiana", "text": "M\u00e9nage all'italiana \u00e8 un film italiano del 1965 diretto da Franco Indovina. \n\u00c8 l'esordio assoluto di Romina Power.\nTrama.\nCarlo Valdesi sposa, una dopo l'altra, ben otto donne, portando avanti un girotondo di bugie, imbrogli, documenti falsificati e opportune sparizioni. Qualcuna di loro, scoperta la cosa, lo vorrebbe morto, qualcun'altra lo perdona e c'\u00e8 anche chi lo tradisce."}
{"id": "2834860", "revid": "400694", "url": "https://it.wikipedia.org/wiki?curid=2834860", "title": "Marco Rizzo (disambigua)", "text": ""}
{"id": "2834864", "revid": "254059", "url": "https://it.wikipedia.org/wiki?curid=2834864", "title": "Cecilia Gonzaga", "text": "Biografia.\nUltimogenita della coppia marchionale di Mantova, fu educata alla Ca' Zoiosa, la scuola umanistica fondata a Mantova da Vittorino da Feltre. Giovinetta di brillante intelligenza, si dice che all'et\u00e0 di sette anni conoscesse perfettamente il greco antico.\nPerch\u00e9 non destinata a una politica matrimoniale, probabilmente per via di ristrettezze economiche che impedirono di crearle un dote adeguata, o perch\u00e9, promessa sposa a Oddantonio II da Montefeltro, prefer\u00ec la vita religiosa, dopo la morte del padre avvenuta nel 1444. Sciolto il contratto nuziale, il 2 febbraio 1445, accompagnata dai fratelli tra due ali di folla, entr\u00f2 nel convento di Santa Lucia a Mantova, dove rimase fino alla morte.\nCecilia \u00e8 soprattutto famosa per la medaglia che il fratello le fece dedicare nel 1447, forse in compensazione delle sue sventure personali, da Pisanello, dove venne ritratta, sul recto, accanto a un unicorno, simbolo di purezza verginale. La medaglia, per l'eleganza e la purezza di motivi, \u00e8 considerata il capolavoro dell'artista."}
{"id": "2834867", "revid": "729019", "url": "https://it.wikipedia.org/wiki?curid=2834867", "title": "Isole Got\u014d", "text": "Le , sono un arcipelago appartenente al Giappone localizzato nel mar Cinese Orientale, ad ovest dell'isola di Ky\u016bsh\u016b. Il loro territorio ricade sotto l'amministrazione della Prefettura di Nagasaki.\nL'arcipelago \u00e8 costituito da circa 140 isole, le cui 5 principali sono:\n,"}
{"id": "2834870", "revid": "204012", "url": "https://it.wikipedia.org/wiki?curid=2834870", "title": "Harry M. Daugherty", "text": ""}
{"id": "2834872", "revid": "599013", "url": "https://it.wikipedia.org/wiki?curid=2834872", "title": "Ji\u0159\u00ed Kladrubsk\u00fd", "text": "Carriera.\nClub.\nDynamo \u010cesk\u00e9 Bud\u011bjovice.\nIncomincia la carriera professionistica al Dynamo \u010cesk\u00e9 Bud\u011bjovice societ\u00e0 di \u010cesk\u00e9 Bud\u011bjovice nel 2003. Gioca una partita nella prima stagione ed un'altra nella seconda. Gioca la terza stagione in Druh\u00e1 Liga, seconda divisione del calcio ceco, nella quale colleziona 18 presenze. Ritorna a giocare in 1. liga nella stagione 2006-07 dove scende in campo in 29 occasioni. In quattro anni totalizza una cinquantina di partite senza realizzare alcuna rete fino al 2007, quando viene acquistato dallo Sparta Praga.\nSparta Praga.\nEsordisce con lo Sparta Praga, il 6 agosto 2007 in Sparta Praga-Slovan Liberec 1-0.\nVince subito nel 2008 la Coppa della Repubblica Ceca, ma la squadra \u00e8 seconda in campionato (che \u00e8 perso a favore dei rivali dello Slavia Praga), nel quale Kladrubsk\u00fd gioca 26 volte realizzando due reti. In campionato gioca 27 incontri mettendo a segno 4 marcature. Lo Sparta giunge al secondo posto in campionato. Nel 2010 gioca poco anche a causa di un infortunio che lo tiene lontano dei terreni di gioco per 6 mesi e mezzo: gioca solo 5 presenze di cui 2 da titolare, vincendo il 1. liga all'ultima giornata in una lotta a 4 con Ban\u00edk Ostrava, Teplice e Jablonec 97. Nella stagione 2010-11 gioca sia in Champions sia in UEFA Europa League 2010-2011: in Champions realizza una rete su calcio di rigore il 4 agosto 2010 contro il Lech Pozna\u0144; in Europa League segna due reti al Palermo nella fase a gironi sia all'andata che al ritorno: il 16 settembre 2010 a Praga realizza il 2-1 per lo Sparta, mentre il 2 dicembre a Palermo sigla il momentaneo 1-1 su rigore.\nNazionale.\nDopo aver giocato nell'Under-21 esordisce nella Nazionale ceca il 21 novembre 2007 in Cipro-Repubblica Ceca 0-2 entrando nel finale al posto di Pla\u0161il.\nGioca la partita Repubblica Ceca-Slovenia 1-0, valida per le qualificazioni ai Mondiali 2010 in Sudafrica."}
{"id": "2834873", "revid": "834", "url": "https://it.wikipedia.org/wiki?curid=2834873", "title": "Wellington (Cile)", "text": ""}
{"id": "2834874", "revid": "2104182", "url": "https://it.wikipedia.org/wiki?curid=2834874", "title": "Medaglia di Cecilia Gonzaga", "text": "La medaglia di Cecilia Gonzaga fu realizzata in bronzo dall'artista italiano Pisanello nel 1447 e misura 8,7\u00a0cm di diametro.\nStoria.\nDopo aver coniato la celebre medaglia di Giovanni VIII Paleologo (1438), ristabilendo la tradizione di effigiare personaggi viventi come nelle monete dell'Impero Romano, Pisanello divenne molto richiesto dalle corti italiane, creando una ventina di medaglie.\nDal 1446 Pisanello fu a Mantova, dove divenne pittore di corte e coni\u00f2 alcune medaglie per i Gonzaga e per i pi\u00f9 alti dignitari di corte. La medaglia di Cecilia \u00e8 spesso considerata tra i capolavori dell'artista.\nDescrizione.\nL'opera, dai chiari intenti celebrativi, \u00e8 virtuosamente esente da una retorica troppo artificiosa, riuscendo a sottolineare l'autorit\u00e0 del personaggio con un misurato ricorso ad elementi decorativi.\nSul recto \u00e8 effigiata di profilo Cecilia Gonzaga in forma di busto fino al ventre, girato a sinistra, vestita di un elegante abito signorile con ampie maniche. Secondo la moda del tempo l'attaccatura dei capelli \u00e8 altissima sulla fronte, come si vede anche in altre principesse disegnate da Pisanello. Sulla nuca i capelli sono raccolti con nastri in un'acconciatura elaborata. Lungo il bordo corre in senso orario l'iscrizione (\"Cecilia, vergine, figlia di Gianfrancesco primo marchese di Mantova\").\nSul verso si vede la fanciulla (o forse una personificazione dell'Innocenza) seduta su rocce, mentre accarezza con tranquillit\u00e0 la testa di un unicorno (raffigurato come una sorta di caprone con lungo corno dritto in fronte), mansuetamente accovacciato in primo piano. Secondo la mitologia greca gli unicorni erano bestie feroci e selvagge, catturabili solo da vergini, per cui la sua presenza \u00e8 un evidente richiamo alla virt\u00f9 della fanciulla. Anche la falce di luna sullo sfondo rimanda a Diana, la mitica dea vergine. A destra si vede una stele con la scritta (\"opera del pittore Pisan[ell]o\") e la data MCCCCXLVII.\nL'opera \u00e8 citata anche dallo scrittore Jorge Luis Borges nel volume \"Il libro degli esseri immaginari\", sotto la voce \"L'unicorno\", dove si parla proprio del mitico animale raffigurato all'interno della medaglia."}
{"id": "2834875", "revid": "1543377", "url": "https://it.wikipedia.org/wiki?curid=2834875", "title": "Frislanda", "text": "La Frislanda o Frislandia (in altre lingue anche \"Frisland\", \"Frislant\"), \u00e8 un'isola fantasma che appare su pressoch\u00e9 tutte le mappe dell'Atlantico settentrionale dal 1558 fino al 1660 ed \u00e8 riportata in alcune carte geografiche sino all'Ottocento.\nOrigine.\nLa prima apparizione della Frislanda su una carta geografica \u00e8 con la cosiddetta \"mappa di Zeno\", una carta nautica pubblicata dal veneziano Nicol\u00f2 Zeno nel 1558; Zeno dichiar\u00f2 di aver redatto la carta basandosi sui resoconti di un viaggio effettuato dai suoi antenati, i navigatori fratelli Zeno, nell'oceano artico nel 1380-1400 (un viaggio che per\u00f2, molto probabilmente, non ebbe mai luogo, ed \u00e8 ampiamente considerato un falso storico); sulla stessa mappa appaiono anche altre terre non esistenti, come Icaria, Estotiland e Drogio (queste ultime due sono spesso associate al continente americano). \n\u00c8 plausibile che Zeno abbia tratto i dati per la sua carta da altre mappe gi\u00e0 esistenti: in particolare una, composta da Matteo Prunes cinque anni prima della sua, riporta un'isola chiamata \"Fixlanda\", da cui Zeno ha chiaramente tratto alcuni dei nomi per la sua Frislanda (almeno per tredici la corrispondenza \u00e8 evidente); a sua volta, Prunes trasse le informazioni per la sua carta probabilmente da una mappa catalana del XV secolo, anch'essa riportante la \"Fixlanda\".\nAd ogni modo, la mappa di Zeno venne presa per buona ed autorevole da molti suoi contemporanei e anche in seguito; tra i cartografi che riportarono la Frislanda sulle loro mappe figurano Giordano Ruscelli, Gerardo Mercatore, Abramo Ortelio, Urbano Monti, Joan Martines e fino a Tobias Conrad Lotter, nel diciottesimo secolo. Questa isola inesistente cre\u00f2 in seguito molta confusione nel tracciare le mappe per la Groenlandia e l'isola di Baffin: Martin Frobisher, durante la sua esplorazione nel 1576, riport\u00f2 \"avvistamenti di un'alta e rocciosa terra\"; quella che aveva visto era la costa della Groenlandia, ma dato che stava seguendo la mappa di Mercator la confuse con la Frislanda (che rivendic\u00f2 in nome della regina Elisabetta). Quando poi raggiunse l'isola di Baffin la scambi\u00f2 per la Groenlandia, sbagliando cos\u00ec ad identificarla in tutti i suoi documenti relativi ad essa; di conseguenza, per molti anni la baia di Frobisher venne chiamata \"stretto di Frobisher\", e collocata nella punta meridionale della Groenlandia, anzich\u00e9 sull'isola di Baffin.\nIdentificazione.\nL'incapacit\u00e0 degli studiosi di trovare prove circa l'esistenza dell'isola nella posizione indicata sulla mappa di Zeno e nelle successive carte geografiche disegnate a partire da questa, dando comunque credito alle storie narrate dai marinai veneziani del Trecento, fece nascere l'ipotesi, formulata alla fine del XVIII secolo, che l'isola fosse stata sommersa dal mare a seguito di un terremoto.\nSolo nel 1787 un geografo francese, Jean Nicolas Buache, fu il primo a far notare che l'isola indicata da Zeno non esisteva, ma che si trovava pi\u00f9 o meno alla stessa latitudine delle isole F\u00e6r \u00d8er (che nella sua mappa sono assenti, pur essendo gi\u00e0 state scoperte da tempo); cinque anni pi\u00f9 tardi un tedesco, Henrich Peter von Eggers, not\u00f2 la corrispondenza fra diversi dei toponimi presenti nella rappresentazione della Frislanda con altrettante citt\u00e0 faroesi; altre fonti fanno notare, del resto, che lo stesso nome \"Frislanda\" pu\u00f2 risultare da una contrazione e italianizzazione dell'antico nome vichingo delle isole, \"Faroeisland\".\nUlteriori ipotesi, invece, identificano la Frislanda con l'isola di Terranova, nell'odierno Canada: nel racconto del viaggio dei fratelli Zeno viene descritta come un'isola unica pi\u00f9 grande dell'Irlanda, situata a sud della Groenlandia, con molte penisole e baie e appartenente al re di Norvegia, tutte caratteristiche che ben si confacevano a Terranova; inoltre sono stati individuati diversi punti geografici coincidenti tra le due isole."}
{"id": "2834879", "revid": "767487", "url": "https://it.wikipedia.org/wiki?curid=2834879", "title": "La bionda esplosiva", "text": "La bionda esplosiva \u00e8 un film del 1957 prodotto e diretto da Frank Tashlin, interpretato da Jayne Mansfield, Tony Randall e con un \"cameo\" di Groucho Marx.\nNel 2000 \u00e8 stato scelto per essere conservato nel National Film Registry della Biblioteca del Congresso degli Stati Uniti."}
{"id": "2834880", "revid": "287204", "url": "https://it.wikipedia.org/wiki?curid=2834880", "title": "Torneo di Wimbledon 1967", "text": "Il Torneo di Wimbledon 1967 \u00e8 stata l'81\u00aa edizione del Torneo di Wimbledon e terza prova stagionale dello Slam per il 1967.\nSi \u00e8 giocato sui campi in erba dell'All England Lawn Tennis and Croquet Club di Wimbledon a Londra in Gran Bretagna. \nIl torneo ha visto vincitore nel singolare maschile l'australiano John Newcombe\nche ha sconfitto in finale in 3 set il tedesco Wilhelm P. Bungert col punteggio di 6\u20133 6\u20131 6\u20131.\nNel singolare femminile si \u00e8 imposta la statunitense Billie Jean King che ha battuto in finale in 2 set la britannica Ann Haydon-Jones.\nNel doppio maschile hanno trionfato Bob Hewitt e Frew McMillan, \nil doppio femminile \u00e8 stato vinto dalla coppia formata da Rosemary Casals e Billie Jean King e \nnel doppio misto hanno vinto Owen Davidson con Billie Jean King.\nRisultati.\nSingolare maschile.\n John Newcombe ha battuto in finale Wilhelm P. Bungert, 6\u20133 6\u20131 6\u20131\nSingolare femminile.\n Billie Jean King ha battuto in finale Ann Haydon-Jones, 6\u20133, 6\u20134\nDoppio maschile.\n Bob Hewitt / Frew McMillan hanno battuto in finale Roy Emerson / Ken Fletcher, 6\u20132, 6\u20133, 6\u20134\nDoppio femminile.\n Rosemary Casals / Billie Jean King hanno battuto in finale Maria Bueno / Nancy Richey, 9\u201311, 6\u20134, 6\u20132\nDoppio misto.\n Owen Davidson / Billie Jean King hanno battuto in finale Ken Fletcher / Maria Bueno, 7\u20135, 6\u20132\nJunior.\nSingolare ragazzi.\n Manuel Orantes ha battuto in finale Mike Estep, 6\u20132, 6\u20130\nSingolare ragazze.\n Judith Salome ha battuto in finale E.M. Strandberg 6\u20134, 6\u20133"}
{"id": "2834883", "revid": "767487", "url": "https://it.wikipedia.org/wiki?curid=2834883", "title": "La Celestina P... R...", "text": "La Celestina P... R... \u00e8 un film del 1965 diretto da Carlo Lizzani.\nIl film \u00e8 ispirato alla commedia spagnola del Cinquecento \"La Celestina\" di Fernando de Rojas.\nTrama.\nCelestina sembra un'efficiente donna d'affari, invece fa venire uomini in casa sua.\nDenunciata, se la cava grazie all'aiuto dei politici.\nCritica.\nGian Piero Brunetta ritiene questo film, che ha nel titolo il termine, parodiato, \"Public Relations\", uno specchio di tempi di crisi e di crisi del linguaggio, nonch\u00e9 tra le opere che entrano di diritto nel gruppo di quelle \u00abda salvare della commedia italiana del periodo\u00bb.\nCuriosit\u00e0.\nIl grattacielo nel quale vengono realizzate alcune scene, con l'imprenditore amico di Celestina, anche una festa, \u00e8 la torre Galfa di Milano."}
{"id": "2834886", "revid": "767487", "url": "https://it.wikipedia.org/wiki?curid=2834886", "title": "Medaglia di Belloto Cumano", "text": "La medaglia di Belloto Cumano fu realizzata in bronzo dall'artista italiano Pisanello nel 1447 e misura 6 cm di diametro.\nStoria.\nDopo aver coniato la celebre medaglia di Giovanni VIII Paleologo (1438), ristabilendo la tradizione di effigiare personaggi viventi come nelle monete dell'Impero romano, Pisanello divenne molto richiesto dalle corti italiane, creando una ventina di medaglie. \nDal 1446 Pisanello fu a Mantova, dove divenne pittore di corte e coni\u00f2 alcune medaglie per i Gonzaga e per i pi\u00f9 alti dignitari di corte. Belloto apparteneva alla nobile famiglia padovana dei conti Cumano.\nDescrizione.\nL'opera, dai chiari intenti celebrativi, \u00e8 virtuosamente esente da una retorica troppo artificiosa, riuscendo a sottolineare l'autorit\u00e0 del personaggio con un misurato ricorso ad elementi decorativi.\nSul recto \u00e8 effigiata di profilo Belloto Cumano in forma di busto fino alla spalla, girato a sinistra, vestito di un abito signorile con una vistosa berretta. I capelli formano una calotta di ricci ricadente sul dietro, senza basette, secondo la moda del tempo riscontrabile anche nei profili, ad esempio, di Lionello d'Este o di Sigismondo Pandolfo Malatesta. Lungo il bordo si legge l'iscrizione col nome dell'effigiato .\nSul verso si vede la figura araldica di un ermellino di profilo, girato a sinistra, su un terreno con qualche arbusto secco. L'ermellino \u00e8 anche simbolo di purezza e incorruttibilit\u00e0 dell'animo, poich\u00e9 si credeva che preferisse farsi uccidere piuttosto che sporcarsi la candida pelliccia. Sopra di esso si legge la data MCCCCXLVII, mentre lungo il bordo, in senso orario, corre la firma dell'artista: (\"opera del pittore Pisan[ell]o\")."}
{"id": "2834889", "revid": "287204", "url": "https://it.wikipedia.org/wiki?curid=2834889", "title": "Torneo di Wimbledon 1966", "text": "Il Torneo di Wimbledon 1966 \u00e8 stata l'80\u00aa edizione del Torneo di Wimbledon e terza prova stagionale dello Slam per il 1966.\nSi \u00e8 giocato sui campi in erba dell'All England Lawn Tennis and Croquet Club di Wimbledon a Londra in Gran Bretagna. \nIl torneo ha visto vincitore nel singolare maschile lo spagnolo Manolo Santana\nche ha sconfitto in finale in 3 set lo statunitense Dennis Ralston col punteggio di 6-4 11-9 6-4.\nNel singolare femminile si \u00e8 imposta la statunitense Billie Jean King che ha battuto in finale in 3 set la brasiliana Maria Bueno.\nNel doppio maschile hanno trionfato Ken Fletcher e John Newcombe, \nil doppio femminile \u00e8 stato vinto dalla coppia formata da Maria Bueno e Nancy Richey e \nnel doppio misto hanno vinto Margaret Smith con Ken Fletcher.\nRisultati.\nSingolare maschile.\n Manolo Santana ha battuto in finale Dennis Ralston 6-4 11-9 6-4\nSingolare femminile.\n Billie Jean King ha battuto in finale Maria Bueno 6-3, 3-6, 6-1\nDoppio maschile.\n Ken Fletcher / John Newcombe hanno battuto in finale William Bowrey / Owen Davidson 6-3, 6-4, 3-6, 6-3\nDoppio femminile.\n Maria Bueno / Nancy Richey hanno battuto in finale Margaret Smith Court / Judy Tegart Dalton 6-3, 4-6, 6-4\nDoppio misto.\n Margaret Smith / Ken Fletcher hanno battuto in finale Billie Jean King / Dennis Ralston 4-6, 6-3, 6-3"}
{"id": "2834894", "revid": "767487", "url": "https://it.wikipedia.org/wiki?curid=2834894", "title": "Rainhard Fendrich", "text": "Biografia.\nRainhard Fendrich ha inciso il suo album di esordio nel 1980. Diversi suoi singoli degli anni 80 hanno dominato la hit parade austriaca: \"Strada Del Sole\" (un omaggio all'Italia), \"Schickeria\", \"Razzia\", \"Macho Macho\", \"Tango Korrupti\". Ma la fortuna di Fendrich resta soprattutto legata alla canzone \"I Am From Austria\" (1990), considerata fin dal principio nel suo Paese come una sorta di inno nazionale non ufficiale, tanto che l'immagine del cantante non ha risentito neppure in occasione del suo arresto, nel 2007, per possesso di cocaina (la vicenda giudiziaria si \u00e8 conclusa con un'ammenda e un programma di disintossicazione in clinica).\nDal 1997 al 2007 \u00e8 stato membro di Austria 3, supergruppo formato con altre due grandi glorie della musica austriaca, Wolfgang Ambros e Georg Danzer, pur continuando a incidere album da solista.\nTra le sue conduzioni tv, si ricorda in particolare quella della versione austriaca di \"Chi vuol essere milionario?\".\nFendrich ha avuto quattro figli: tre dal primo matrimonio (Lucas, Florian e Theresa-Valentina, morta in tenerissima et\u00e0) e l'ultimo dal secondo (Julius)."}
{"id": "2834900", "revid": "2078765", "url": "https://it.wikipedia.org/wiki?curid=2834900", "title": "Reverdito Editore", "text": "La Reverdito Editore \u00e8 una casa editrice italiana con sede a Trento, fondata nel marzo 1970.\nSi \u00e8 qualificata come medio editore dal 1983 al 1993, pubblicando oltre dieci titoli l'anno.\nStoria.\nFondata da Luigi Reverdito nel marzo 1970 a Trento, la casa editrice negli anni ha sviluppato, come campi principali di interesse, collane che sfociano nel romanzo storico, fantasy, fantastico, e mainstream, dando ampio spazio anche alla manualistica, alla saggistica, alle biografie e a volumi di storia dell'arte.\nDopo aver fatto parte nel corso degli anni di vari gruppi editoriali, ultimo dei quali Giunti, la Reverdito editore ha rifondato la sua organizzazione editoriale, dedicandosi alla narrativa (romanzo storico, fantastico, mainstream), alla manualistica e alla saggistica.\nFra gli autori e i personaggi noti che hanno pubblicato con la Reverdito si ricordano: Wolfgang Hohlbein, Matteo Collura, Egisto Malfatti, Pippo Baudo, Vittorio Sgarbi, Giorgio Tosatti, Miria di San Servolo (nome d'arte di Myriam Petacci), Fran\u00e7ois Brune, Biancamaria Frabotta, Arthur Machen, Francesco Falconi, Pierdomenico Baccalario, Luca Azzolini, Luca Farinotti e molti altri ancora.\nFra i saggi, si \u00e8 distinto il volume biografico \"San Francesco d'Assisi\", del giornalista Giuseppe Crescimbeni, che ha vinto il \"premio speciale Cesare Pavese\" 2009. Fra i romanzi, il volume storico-fantasy \"Il cavaliere dell'Anno Mille\" di Gianni Sembianti, vincitore del \"premio speciale Cesare Pavese\" 2010.\nNel 2013 il romanzo \"Gola di Pietra\" di Luigi Lambertini entra nella rosa delle opere presentate al Premio Strega 2013.\nNel 2019 il saggio gastronomico \"La salsiccia Abarth\" di Silvano Faggioni entra in sestina finale vincendo il Premio \"Selezione\" al Premio Bancarella della Cucina 2019. Nel 2021, \"Dolomiti da leggenda\", scritto da Beppe Conti, si aggiudica il Premio Selezione Bancarella Sport."}
{"id": "2834902", "revid": "86599", "url": "https://it.wikipedia.org/wiki?curid=2834902", "title": "Oinotrope", "text": "Nella mitologia greca, Elaide, Eno e Spermo, dette le Oinotrope (o le Vignaiole; letteralmente \"trasformatrici in vino\") erano le tre figlie di Anio, figlio di Apollo e re di Delo, e di sua moglie Dorippa.\nSiccome il padre le aveva consacrate a Dioniso, il dio dot\u00f2 rispettivamente Eliade, Spermo ed Eno del potere di trasformare tutto quanto veniva toccato in olio, grano e vino; i loro nomi si riferiscono per l'appunto a questi tre beni. Grazie a questa dote delle sue figlie, Anio pot\u00e9 soddisfare le richieste di rifornimenti dei greci in partenza per la guerra di Troia.\nAgamennone invi\u00f2 a Delo Menelao e Odisseo per chiedere ad Anio di consegnargliele, cosicch\u00e9 potesse portarle con s\u00e9 in guerra per garantire il nutrimento ai soldati, ma il padre delle Oinotrope rispose che, secondo il volere degli d\u00e8i, Troia non sarebbe stata conquistata prima di dieci anni ed invit\u00f2 i Greci a rimanere nella sua isola per tutto quel periodo, promettendo che sarebbero stati nutriti dalle sue figlie. Tuttavia, il condottiero acheo aveva dato il preciso ordine di requisirle con la forza, qualora Anio non avesse accondisceso al suo desiderio. Odisseo allora incaten\u00f2 le giovani, caricandole sulla propria nave. In seguito, riuscirono tutte a fuggire; due ripararono in Eubea, la terza ad Andro. Di fronte alle intimazioni di Agamennone, che invi\u00f2 delle navi e minacci\u00f2 la guerra, si arresero, ma, dopo aver invocato Dioniso, furono tramutate dal dio in colombe bianche. Da quel momento Anio ruppe definitivamente con gli Achei e inizi\u00f2 a parteggiare per i Troiani."}
{"id": "2834903", "revid": "729019", "url": "https://it.wikipedia.org/wiki?curid=2834903", "title": "Isole \u014csumi", "text": "Le sono un arcipelago appartenente al Giappone, fanno parte dell'arcipelago di Ry\u016bky\u016b e costituiscono la parte pi\u00f9 settentrionale delle isole Satsunan.\nAmministrativamente fanno parte della Prefettura di Kagoshima. La loro distanza da Ky\u016bsh\u016b \u00e8 di circa 60\u00a0km.\nGeografia.\nLe isole sono di origine vulcanica, la superficie complessiva delle isole \u00e8 pari a poco pi\u00f9 di 1.000\u00a0km\u00b2, la massima elevazione \u00e8 il Monte Miyanoura-dake (1.935\u00a0m), sull'isola di Yakushima.\nIl clima \u00e8 subtropicale umido con estati molto calde e inverni miti, le precipitazioni sono elevate tutto l'anno, i mesi pi\u00f9 piovosi sono maggio, giugno e settembre.\nIsole.\nL'arcipelago \u00e8 costituito da numerose isole, di cui le principali sono tre:\nTra le isole minori quelle di dimensioni pi\u00f9 rilevanti sono Mageshima, Kuroshima, I\u014djima e Takeshima."}
{"id": "2834904", "revid": "1346043", "url": "https://it.wikipedia.org/wiki?curid=2834904", "title": "John Garibaldi Sargent", "text": "Biografia.\nFu il 54\u00ba procuratore generale degli Stati Uniti sotto il presidente degli Stati Uniti d'America Calvin Coolidge (30\u00ba presidente).\nStudi\u00f2 alla Tufts University, fra gli altri incarichi ricoperti quello, svolto in pi\u00f9 occasioni, di procuratore generale dello stato del Vermont. Alla sua morte il corpo venne seppellito nel Pleasant View Cemetery"}
{"id": "2834907", "revid": "729019", "url": "https://it.wikipedia.org/wiki?curid=2834907", "title": "Kuchinoerabujima", "text": "Kuchinoerabujima \u00e8 una piccola isola vulcanica appartenente all'arcipelago delle Isole \u014csumi, in Giappone ed amministrata dalla Prefettura di Kagoshima.\nHa una superficie di 38 38\u00a0km\u00b2 ed un clima subtropicale ed una popolazione di circa 170 abitanti."}
{"id": "2834908", "revid": "204012", "url": "https://it.wikipedia.org/wiki?curid=2834908", "title": "John G. Sargent", "text": ""}
{"id": "2834910", "revid": "85808561", "url": "https://it.wikipedia.org/wiki?curid=2834910", "title": "Medaglia di Pier Candido Decembrio", "text": "La medaglia di Pier Candido Decembrio fu realizzata in bronzo dall'artista italiano Pisanello nel 1447-1448 e misura 8 cm di diametro. \nStoria.\nDopo aver coniato la celebre medaglia di Giovanni VIII Paleologo (1438), ristabilendo la tradizione di effigiare personaggi viventi come nelle monete dell'Impero Romano, Pisanello divenne molto richiesto dalle corti italiane, creando una ventina di medaglie. \nPier Candido Decembrio, gi\u00e0 segretario di Filippo Maria Visconti fu, dopo la sua morte (1447), tra i protagonisti della Repubblica Ambrosiana. Non \u00e8 chiaro dove lo incontr\u00f2 Pisanello, che in quel periodo si spostava tra le corti di Ferrara e di Mantova. La medaglia \u00e8 citata in una lettera del 1448 indirizzata a Lionello d'Este.\nDescrizione.\nL'opera, dai chiari intenti celebrativi, \u00e8 virtuosamente esente da una retorica troppo artificiosa, riuscendo a sottolineare l'autorit\u00e0 del personaggio con un misurato ricorso ad elementi decorativi.\nSul recto \u00e8 effigiata di profilo il Decembrio in forma di busto fino alla spalla, girato a destra, vestito di un abito signorile con berretta. Lungo il bordo corre in doppia fila l'iscrizione (\"Candido, onore degli studi umanistici\") tra rosette decorative.\nSul verso si vede un libro aperto su una roccia, con l'iscrizione , dal motto \"cogito et volo, ergo liber sum\" (penso e voglio, dunque sono libero), e otto segnalibri che pendono. In alto corre lungo il bordo la firma dell'artista: (\"opera del pittore Pisan[ell]o\")."}
{"id": "2834911", "revid": "287204", "url": "https://it.wikipedia.org/wiki?curid=2834911", "title": "Serie B 2005-2006 (calcio femminile)", "text": "L'edizione 2005-2006 \u00e8 stata la trentasettesima edizione del campionato di Serie B femminile italiana di calcio.\nStagione.\nIl C.F. Villaputzu e l'A.C.F. Pro Bergamo Femminile (che ha poi cambiato denominazione in A.C.F. Brescia Femminile) sono state ammesse in Serie A2 a completamento organico.\nVariazioni prima dell'inizio del campionato:\ncambi di denominazione:\nfusioni:\nnuova affiliazione:\nrinunce:\nFormula.\nVi hanno partecipato 69 squadre divise in sei gironi. Il regolamento prevede che la vincitrice di ogni girone venga promossa in Serie A2, mentre le ultime tre classificate vengono relegate ai rispettivi campionati regionali di Serie C.\nGirone A.\nClassifica finale.\nLegenda:\nNote:\nGirone B.\nClassifica finale.\nLegenda:\nNote:\nSpareggio salvezza.\nAvendo concluso a pari punti, l'Ariete e l'Atletico Ortona 2004 hanno disputato uno spareggio salvezza, vinto dall'Ariete dopo i tiri di rigore.\nGirone C.\nClassifica finale.\nLegenda:\nNote:\nGirone D.\nClassifica finale.\nLegenda:\nNote:\nGirone E.\nClassifica finale.\nLegenda:\nNote:\nGirone F.\nClassifica finale.\nLegenda:\nNote:\nNote.\nLe classifiche sono state pubblicate dal sito http://www.divisionecalciofemminile.it visitato in data 7 agosto 2006 e allegate al comunicato ufficiale n. 107 del 16 giugno 2006.\nIl sito \u00e8 stato cancellato dalla L.N.D. che ha continuato a pubblicarle su lnd.it spazio Divisione Calcio Femminile dalla stagione 2007-2008."}
{"id": "2834918", "revid": "729019", "url": "https://it.wikipedia.org/wiki?curid=2834918", "title": "Isole Amami", "text": "Le Isole Amami (\u5944\u7f8e\u8af8\u5cf6, amami shot\u014d?) sono un gruppo di isole del Giappone meridionale situate nella zona centro-settentrionale del grande arcipelago delle Ry\u016bky\u016b. L'amministrazione ricade sotto la giurisdizione della Prefettura di Kagoshima, il cui capoluogo Kagoshima si trova nella grande isola di Ky\u016bsh\u016b.\nL'arcipelago consiste delle seguenti isole:"}
{"id": "2834920", "revid": "767487", "url": "https://it.wikipedia.org/wiki?curid=2834920", "title": "Los Tres Paraguayos", "text": "I Los Tres Paraguayos, o Trio Los Paraguayos sono stati un gruppo paraguayo di musica folk e leggera, tra i pi\u00f9 popolari del Paraguay.\nStoria del gruppo.\nIl complesso nacque dalla trasformazione di un precedente gruppo, i Los Guaire\u00f1os, formati da Digno Garcia, Humberto Barua e Luis Alberto del Paran\u00e0; con l'ingresso di Agust\u00edn Barboza e la defezione, dopo qualche anno, di Barua, il nome venne cambiato in Los Tres Paraguayos (o Trio Los Paraguayos).\nRaggiunta rapidamente la popolarit\u00e0 in America latina, ottennero un contratto discografico con l'etichetta olandese Philips, che provvide a lanciarli in tutta Europa, ottenendo il successo in particolare in Belgio, Paesi Bassi, Francia ed Italia.\nIl gruppo, basato su un recupero della musica tradizionale sudamericana, arrangiata con sonorit\u00e0 basate su un particolare strumento, l'arpa paraguaya, proponeva sia canzoni di propria composizione sia brani popolari come \"El condor pasa\" e \"Galopera\" o di altri autori latinoamericani come \"Malague\u00f1a\" e \"Maria Dolores\".\nNel 1957 venne proposto al gruppo un tour mondiale da effettuarsi con P\u00e9rez Prado: Garcia e Barboza erano contrari, e Luis Alberto del Paran\u00e0 decise di effettuarlo ugualmente con altri musicisti; il complesso quindi si sciolse, e Luis Alberto fond\u00f2 un nuovo gruppo, i Los Paraguayos, continuando con loro la carriera musicale, mentre Garcia form\u00f2 il complesso Digno Garcia Y Sus Carios, ottenendo un grande successo nel 1961 con \"Brigitte Bardot\" e \"Moliendo Caf\u00e9\"."}
{"id": "2834923", "revid": "81195", "url": "https://it.wikipedia.org/wiki?curid=2834923", "title": "Riduzione di birch", "text": ""}
{"id": "2834925", "revid": "287204", "url": "https://it.wikipedia.org/wiki?curid=2834925", "title": "Torneo di Wimbledon 1965", "text": "Il Torneo di Wimbledon 1965 \u00e8 stata la 79\u00aa edizione del Torneo di Wimbledon e terza prova stagionale dello Slam per il 1965.\nSi \u00e8 giocato sui campi in erba dell'All England Lawn Tennis and Croquet Club di Wimbledon a Londra in Gran Bretagna. \nIl torneo ha visto vincitore nel singolare maschile l'australiano Roy Emerson\nche ha sconfitto in finale in 3 set il connazionale Dennis Ralston col punteggio di 6-2 6-4 6-4.\nNel singolare femminile si \u00e8 imposta l'australiana Margaret Court che ha battuto in finale in 2 set la brasiliana Maria Bueno.\nNel doppio maschile hanno trionfato Tony Roche e John Newcombe, \nil doppio femminile \u00e8 stato vinto dalla coppia formata da Maria Bueno e Billie Jean King e \nnel doppio misto hanno vinto Margaret Smith con Ken Fletcher.\nRisultati.\nSingolare maschile.\n Roy Emerson ha battuto in finale Fred Stolle 6-2 6-4 6-4\nSingolare femminile.\n Margaret Court ha battuto in finale Maria Bueno 6-4, 7-5\nDoppio maschile.\n John Newcombe / Tony Roche hanno battuto in finale Ken Fletcher / Bob Hewitt 7-5, 6-3, 6-4\nDoppio femminile.\n Maria Bueno / Billie Jean King hanno battuto in finale Fran\u00e7oise D\u00fcrr / Jeanine Lieffrig 6-2, 7-5\nDoppio misto.\n Margaret Smith / Ken Fletcher hanno battuto in finale Judy Tegart-Dalton / Tony Roche 12-10, 6-3"}
{"id": "2834930", "revid": "88740", "url": "https://it.wikipedia.org/wiki?curid=2834930", "title": "New Bremen", "text": "New Bremen (\"Nuova Brema\" in lingua inglese) pu\u00f2 riferirsi a:"}
{"id": "2834932", "revid": "287204", "url": "https://it.wikipedia.org/wiki?curid=2834932", "title": "Beatrice Mancini", "text": "Biografia.\nNata a Roma nel 1917, sin da giovane si sente attratta dal mondo del cinema, dopo alcuni provini, viene scelta dalla produzione Juventus Film, per interpretare la parte della protagonista nel film \"Cantico della terra\" del 1935, diretto da Salvatore Ramponi.\nNel 1937 entra come allieva all'Accademia nazionale d'arte drammatica, diretta da Silvio D'Amico, contemporaneamente lavora ad altre pellicole diretta da Raffaello Matarazzo e Goffredo Alessandrini.\nNel 1940 lavora nella Compagnia dei diplomati dell'Accademia, per una serie di tourn\u00e9e in varie citt\u00e0 italiane, con la regia degli spettacoli affidata a Orazio Costa e Alessandro Brissoni.\nNel dopoguerra entra nella Compagnia di Umberto Melnati, lavora ancora in alcuni film per lasciare il mondo dello spettacolo nei primi anni sessanta. Bice era cugina del pittore Bruno Mancinotti, della scrittrice Susanna Mancinotti, della poetessa Marisa Mancinotti e prozia del poeta e saggista Luca Mancinotti."}
{"id": "2834935", "revid": "767487", "url": "https://it.wikipedia.org/wiki?curid=2834935", "title": "Andrea Galasso", "text": "Biografia.\nVarc\u00f2 le soglie del parlamento per le sole VI e VII Legislatura. Nella VI subentr\u00f2 ad Aldo Maina il 23 settembre 1973 tra i banchi del Movimento Sociale Italiano - Destra Nazionale. restando parlamentare fino alle politiche del 1976.\nCon lo stesso partito venne rieletto nella VII legislatura subentrando il 14 dicembre 1976 a Tullio Abelli (deceduto).\nPochi giorni dopo si stacc\u00f2 dall'MSI per aderire al Democrazia Nazionale - Costituente di Destra. Poco prima del termine della legislatura, nel 1979, lasci\u00f2 anche Democrazia Nazionale per aderire al gruppo misto."}
{"id": "2834936", "revid": "1305772", "url": "https://it.wikipedia.org/wiki?curid=2834936", "title": "Bridgewater", "text": ""}
{"id": "2834940", "revid": "729019", "url": "https://it.wikipedia.org/wiki?curid=2834940", "title": "Isola di Robinson Crusoe", "text": "L'Isola di Robinson Crusoe (in lingua spagnola Isla R\u00f3binson Crusoe), conosciuta anche come M\u00e1s a Tierra o Aguas Buenas, \u00e8 un'isola appartenente all'arcipelago cileno delle Isole Juan Fern\u00e1ndez. Su quest'isola venne abbandonato Alexander Selkirk, marinaio scozzese la cui avventura potrebbe aver ispirato lo scrittore Daniel Defoe.\nNel 1915 fu teatro della \"Battaglia di M\u00e1s a Tierra\" tra uno squadrone navale inglese e l'incrociatore leggero tedesco SMS Dresden che si concluse con l'affondamento di quest'ultimo."}
{"id": "2834941", "revid": "85834419", "url": "https://it.wikipedia.org/wiki?curid=2834941", "title": "Prima medaglia di Alfonso V d'Aragona", "text": "La prima medaglia di Alfonso V d'Aragona fu realizzata in bronzo dall'artista italiano Pisanello nel 1448 e misura 11 cm di diametro.\nStoria.\nDopo aver coniato la celebre medaglia di Giovanni VIII Paleologo (1438), ristabilendo la tradizione di effigiare personaggi viventi come nelle monete dell'Impero Romano, Pisanello divenne molto richiesto dalle corti italiane, creando una ventina di medaglie.\nA Napoli Pisanello si rec\u00f2 nel 1449, come testimonia la data sulla prima medaglia di Alfonso V e un documento datato 14 febbraio con il quale vengono tributati speciali onori all'artista. Per Alfonso, Pisanello realizz\u00f2 almeno tre medaglie pi\u00f9 una per il suo consigliere Inigo d'Avalos. Restano inoltre numerosi disegni per altre medaglie e un paio di ritratti del sovrano a penna su carta, oggi al Louvre (nn. 2306 e 2481).\nDescrizione.\nL'opera, dai chiari intenti celebrativi, \u00e8 virtuosamente esente da una retorica troppo artificiosa, riuscendo a sottolineare l'autorit\u00e0 del personaggio con un misurato ricorso ad elementi decorativi.\nSul recto \u00e8 effigiata di profilo del sovrano in forma di busto fino alla spalla, girato a destra, vestito di armatura e collocato tra l'elmo e la corona. Sopra e sotto la corona si trova la data MCCCCXLVIIII. In alto lungo il bordo corre l'iscrizione (\"Divino Alfonso re\") e in basso, in due linee orizzontali (\"trionfatore e pacifico\").\nSul verso si vede un'aquila fieramente impettita appollaiata su un ramo secco tra le rocce e circondata in basso da quattro aquilotti (o avvoltoi) con un capriolo ucciso. Come al solito in Pisanello la rappresentazione naturalistica degli animali \u00e8 acutamente realistica, frutto di lunghi studi dal vero. Ai lati dell'aquila si legge (\"Liberalit\u00e0 augusta\", un riferimento alle elargizioni al popolo degli imperatori romani, che chiarifica il senso del simbolo dell'aquila, regina dei cieli, che dona la propria preda ai figli) e in basso, in caratteri pi\u00f9 piccoli lungo il bordo, la firma dell'artista: (\"opera del pittore Pisan[ell]o\")."}
{"id": "2834943", "revid": "36426", "url": "https://it.wikipedia.org/wiki?curid=2834943", "title": "Prima medaglia di Alfonso V di Aragona", "text": ""}
{"id": "2834947", "revid": "767487", "url": "https://it.wikipedia.org/wiki?curid=2834947", "title": "Bruno Baronchelli", "text": "Carriera.\nCalciatore.\nAttaccante impiegato anche come centrocampista offensivo, ha giocato per gran parte della sua carriera nel Nantes formando un trio d'attacco con Lo\u00efc Amisse ed \u00c9ric P\u00e9cout. Con i \"canarini\" Baronchelli giocher\u00e0 fino al 1987 vincendo tre titoli nazionali, una Coppa di Francia e totalizzando 317 presenze per 67 reti. Lasciato il Nantes a causa di un infortunio al ginocchio che lo aveva colpito due anni prima, Baronchelli gioc\u00f2 dalla stagione 1987-88 alla 1989-90 al Le Havre per poi passare al Saint-L\u00f4, squadra non professionistica in cui gioc\u00f2 l'ultimo anno della sua carriera di calciatore, conclusasi nel 1991. Conta sei presenze e una rete in nazionale, tra il 1977 e il 1981.\nAllenatore.\nGi\u00e0 allenatore-giocatore del Saint-L\u00f4 durante la stagione 1990-91, Baronchelli entrer\u00e0 in seguito nello staff del Le Havre come osservatore ricoprendo anche, nella stagione 2000-2001, il ruolo di allenatore \"ad interim\". A partire dal 2001 Baronchelli ricopre l'incarico di vice-allenatore nello staff tecnico di Vahid Halilhod\u017ei\u0107 (gi\u00e0 suo compagno di squadra nel Nantes), sostituendolo temporaneamente alla guida del durante la stagione 2001-2002."}
{"id": "2834948", "revid": "110157", "url": "https://it.wikipedia.org/wiki?curid=2834948", "title": "Barnstedt", "text": "Barnstedt \u00e8 un comune di 769 abitanti della Bassa Sassonia, in Germania.\nAppartiene al circondario (\"Landkreis\") di Luneburgo (targa LG) ed \u00e8 parte della comunit\u00e0 amministrativa (\"Samtgemeinde\") di Ilmenau."}
{"id": "2834949", "revid": "1573940", "url": "https://it.wikipedia.org/wiki?curid=2834949", "title": "Afareo (scrittore)", "text": "Biografia.\nFiglio del filosofo platonico Ippia, dopo la morte di suo padre sua madre Platane si rispos\u00f2 con Isocrate, che lo adott\u00f2 e alla cui scuola fu cresciuto. Afereo scrisse discorsi giudiziari e deliberativi e compose a nome di Isocrate e pronunci\u00f2 un'orazione giudiziaria contro Megaclide.\nSecondo Plutarco Afareo scrisse 37 tragedie, ma la paternit\u00e0 di alcune di esse era dubbia. La sua attivit\u00e0 di tragediografo inizi\u00f2 nel 369 a.C. e continu\u00f2 fino al 342 a.C. Ottenne due vittorie alle Dionisie e due alle Lenee. Delle sue opere tragiche non ci \u00e8 tuttavia pervenuto alcun frammento e nemmeno un titolo. "}
{"id": "2834951", "revid": "110157", "url": "https://it.wikipedia.org/wiki?curid=2834951", "title": "Deutsch Evern", "text": "Deutsch Evern \u00e8 un comune di 3.692 abitanti della Bassa Sassonia, in Germania.\nAppartiene al circondario (\"Landkreis\") di Luneburgo (targa LG) ed \u00e8 parte della comunit\u00e0 amministrativa (\"Samtgemeinde\") di Ilmenau."}
{"id": "2834954", "revid": "110157", "url": "https://it.wikipedia.org/wiki?curid=2834954", "title": "Embsen", "text": "Embsen \u00e8 un comune di 2.726 abitanti della Bassa Sassonia, in Germania.\nAppartiene al circondario (\"Landkreis\") di Luneburgo (targa LG) ed \u00e8 parte della comunit\u00e0 amministrativa (\"Samtgemeinde\") di Ilmenau."}
{"id": "2834955", "revid": "88740", "url": "https://it.wikipedia.org/wiki?curid=2834955", "title": "Brookline", "text": ""}
{"id": "2834956", "revid": "474175", "url": "https://it.wikipedia.org/wiki?curid=2834956", "title": "Recoleta (Buenos Aires)", "text": "Recoleta \u00e8 un \"barrio\" della capitale argentina Buenos Aires. \u00c8 un'area di enorme interesse storico e architettonico, in particolare per il Cimitero della Recoleta e per il gran numero di istituzioni ricreative e culturali all'interno della citt\u00e0.\nGeografia.\nRecoleta \u00e8 situata a nord-ovest del centro di Buenos Aires, su un dolce declivio affacciato sul R\u00edo de la Plata. Confina ad est con il \"barrio\" di Retiro, a sud San Nicol\u00e1s, Balvanera e Almagro, ad ovest Palermo e a nord con il R\u00edo de la Plata.\nRecoleta ha al suo interno due aree non riconosciute ufficialmente come quartieri: \"La Isla\" e \"Barrio Norte\". La prima \u00e8 una piccola ed esclusiva zona residenziale gravitante attorno a plaza Gelly y Obes. La seconda invece, ben pi\u00f9 grande, corrisponde al settore attorno ad avenida Santa Fe e include isolati appartenenti ai quartieri di Recoleta e di Retiro.\nStoria.\nIl nome del quartiere origina dal Convento dei frati minori recolletti, qui insediatisi agli inizi del XVIII secolo. In epoca coloniale la zona dell'attuale Recoleta era scarsamente popolata, eccezion fatta per la presenza di qualche fattoria.\nNel 1822 il governatore generale Manuel Rodr\u00edguez autorizz\u00f2 ai frati a destinare una parte dell'orto del convento a cimitero. \nIn seguito alla grande epidemia di febbre gialla del 1871 le famiglie aristocratiche e benestanti che abitavano nei quartieri centrali di San Telmo e Monserrat si trasferirono a Recoleta per sfuggire al contagio. Con l'insediamento di questi nuovi facoltosi abitanti Recoleta si trasform\u00f2 in pochi decenni da luogo semi-disabitato a quartiere elegante e lussuoso. Le fattorie furono rimpiazzate da sfarzosi palazzi e residenze in stile francese, mentre i sentieri campestri diventarono grandi viali alberati. Furono poi aperti estesi parchi e giardini pubblici per il passeggio che conferirono a Recoleta un aspetto verde che permane ancora oggi. L'influenza francese nel quartiere fu accentuata anche grazie alla presenza di una numerosa comunit\u00e0 di immigrati d'origine transalpina.\nCultura.\nRecoleta \u00e8 sede di alcune tra le istituzioni culturali pi\u00f9 importanti di Buenos Aires. La Biblioteca nazionale della Repubblica Argentina, ultimata nel 1992 in stile brutalista, custodisce al suo interno oltre quattro milioni libri tra cui una preziosa copia de \"La Divina Commedia\". Il Museo Nazionale delle Belle Arti ospita al suo interno opere di Tiziano, Gauguin, Rembrandt e Goya. Un tempo casa di riposo per anziani, il Centro Culturale Recoleta \u00e8 oggi un'affermata istituzione culturale con all'interno diverse sale sulle arti plastiche. \nA Recoleta si trovano le facolt\u00e0 di Diritto, Medicina, Odontoiatria, Farmacia e Biochimica dell'Universit\u00e0 di Buenos Aires.\nInfrastrutture e trasporti.\nStrade.\nIl quartiere \u00e8 attraversato da alcune dei viali pi\u00f9 importanti dell'area nord-ovest di Buenos Aires come avenida del Libertador, avenida Figueroa Alcorta, avenida Callao, avenida Santa Fe, avenida Pueyrred\u00f3n e avenida C\u00f3rdoba.\nFerrovie.\nRecoleta \u00e8 servita dalla linea D e dalla linea H della metropolitana di Buenos Aires."}
{"id": "2834957", "revid": "110157", "url": "https://it.wikipedia.org/wiki?curid=2834957", "title": "Melbeck", "text": "Melbeck \u00e8 un comune di 3.363 abitanti della Bassa Sassonia, in Germania.\nAppartiene al circondario (\"Landkreis\") di Luneburgo (targa LG) ed \u00e8 parte della comunit\u00e0 amministrativa (\"Samtgemeinde\") di Ilmenau."}
{"id": "2834958", "revid": "110157", "url": "https://it.wikipedia.org/wiki?curid=2834958", "title": "Barendorf", "text": "Barendorf \u00e8 un comune di 2.368 abitanti della Bassa Sassonia, in Germania.\nAppartiene al circondario (\"Landkreis\") di Luneburgo (targa LG) ed \u00e8 parte della comunit\u00e0 amministrativa (\"Samtgemeinde\") di Ostheide."}
{"id": "2834959", "revid": "110157", "url": "https://it.wikipedia.org/wiki?curid=2834959", "title": "Neetze", "text": "Neetze \u00e8 un comune di 2.626 abitanti della Bassa Sassonia, in Germania.\nAppartiene al circondario (\"Landkreis\") di Luneburgo (targa LG) ed \u00e8 parte della comunit\u00e0 amministrativa (\"Samtgemeinde\") di Ostheide."}
{"id": "2834963", "revid": "110157", "url": "https://it.wikipedia.org/wiki?curid=2834963", "title": "Reinstorf", "text": "Reinstorf \u00e8 un comune di 1.336 abitanti della Bassa Sassonia, in Germania.\nAppartiene al circondario (\"Landkreis\") di Luneburgo (targa LG) ed \u00e8 parte della comunit\u00e0 amministrativa (\"Samtgemeinde\") di Ostheide."}
{"id": "2834967", "revid": "36426", "url": "https://it.wikipedia.org/wiki?curid=2834967", "title": "Contea di Rossiglione", "text": ""}
{"id": "2834968", "revid": "110157", "url": "https://it.wikipedia.org/wiki?curid=2834968", "title": "Thomasburg", "text": "Thomasburg \u00e8 un comune di 1.297 abitanti della Bassa Sassonia, in Germania.\nAppartiene al circondario (\"Landkreis\") di Luneburgo (targa LG) ed \u00e8 parte della comunit\u00e0 amministrativa (\"Samtgemeinde\") di Ostheide."}
{"id": "2834970", "revid": "36426", "url": "https://it.wikipedia.org/wiki?curid=2834970", "title": "Ceritania", "text": ""}
{"id": "2834974", "revid": "287204", "url": "https://it.wikipedia.org/wiki?curid=2834974", "title": "William DeWitt Mitchell", "text": "Biografia.\nFiglio di William B. Mitchell (1832 - 1900), avvocato e giudice dello stato del Minnesota, studi\u00f2 all'universit\u00e0 del Minnesota. In seguito si trasfer\u00ec nella citt\u00e0 di New York.\nDal 1925 al 1929 fu Avvocato generale degli Stati Uniti d'America, divenendo poi il 54\u00ba procuratore generale degli Stati Uniti sotto il Presidente Herbert Hoover, dal 1929 al 1933."}
{"id": "2834978", "revid": "547034", "url": "https://it.wikipedia.org/wiki?curid=2834978", "title": "Seconda medaglia di Alfonso V d'Aragona", "text": "La seconda medaglia di Alfonso V d'Aragona fu realizzata in bronzo dall'artista italiano Pisanello nel 1449 e misura 10,6 cm di diametro.\nStoria.\nDopo aver coniato la celebre medaglia di Giovanni VIII Paleologo (1438), ristabilendo la tradizione di effigiare personaggi viventi come nelle monete dell'Impero Romano, Pisanello divenne molto richiesto dalle corti italiane, creando una ventina di medaglie.\nA Napoli Pisanello si rec\u00f2 nel 1449, come testimonia la data sulla prima medaglia di Alfonso V e un documento datato 14 febbraio con il quale vengono tributati speciali onori all'artista. Per Alfonso Pisanello realizz\u00f2 almeno tre medaglie, pi\u00f9 una per il suo consigliere Inigo d'Avalos. Restano inoltre numerosi disegni per altre medaglie e un paio di ritratti del sovrano a penna su carta, oggi al Louvre (nn. 2306 e 2481, quest'ultimo particolarmente somigliante al ritratto della seconda medaglia).\nDescrizione.\nL'opera, dai chiari intenti celebrativi, \u00e8 virtuosamente esente da una retorica troppo artificiosa, riuscendo a sottolineare l'autorit\u00e0 del personaggio con un misurato ricorso ad elementi decorativi.\nSul recto \u00e8 effigiata di profilo la testa del sovrano in forma di busto fino alla spalla, girato a destra e sovrastante la corona. Lungo il bordo corre in senso orario l'iscrizione [niae] [liae] [lentiae] [rosolimae] [gariae] [ioricarum] [diniae] [sicae] [mes] [rcironae] [x] [henarum] [t] [eopatriae] [omes] [osciglionis] [eritaniae], che elenca, in forma abbreviata, tutti i titoli del sovrano (\"Divino Alfonso, re d'Aragona, Sicilia, Valencia, Gerusalemme, Ungheria, Maiorca, Sardegna e Corsica, conte di Barcellona, duca di Atene e di Neopatria, conte di Rossiglione e di Cerdagna\"). Dal ritratto sul recto venne anche ricavata una placchetta (8,8x5,9 cm) dove compaiono solo il busto e la corona.\nSul verso si vede un cacciatore nudo nell'atto di balzare, armato di pugnale, sul dorso di un cinghiale, che fugge, addentato da un cane da caccia (un veltro): si tratta di una citazione colta di un sarcofago con Melagro che uccide il cinghiale calidonio, nel Camposanto monumentale di Pisa, del quale l'artista aveva eseguito numerosi disegni. In alto si legge la scritta (\"intrepido cacciatore\", una delle doti del sovrano) e in basso, in caratteri pi\u00f9 piccoli lungo il bordo, la firma dell'artista: (\"opera del pittore Pisan[ell]o\")."}
{"id": "2834980", "revid": "642242", "url": "https://it.wikipedia.org/wiki?curid=2834980", "title": "General (detersivo)", "text": ""}
{"id": "2834981", "revid": "115533", "url": "https://it.wikipedia.org/wiki?curid=2834981", "title": "General (grado militare tedesco)", "text": ""}
{"id": "2834982", "revid": "36426", "url": "https://it.wikipedia.org/wiki?curid=2834982", "title": "Seconda medaglia di Alfonso V di Aragona", "text": ""}
{"id": "2834984", "revid": "36426", "url": "https://it.wikipedia.org/wiki?curid=2834984", "title": "Prima medaglia d'Alfonso V di Aragona", "text": ""}
{"id": "2834985", "revid": "36426", "url": "https://it.wikipedia.org/wiki?curid=2834985", "title": "Seconda medaglia d'Alfonso V di Aragona", "text": ""}
{"id": "2834989", "revid": "697352", "url": "https://it.wikipedia.org/wiki?curid=2834989", "title": "Elisabetta di Danimarca (disambigua)", "text": "Il nome Elisabetta di Danimarca pu\u00f2 essere riferito a diverse principesse danesi:"}
{"id": "2834992", "revid": "729019", "url": "https://it.wikipedia.org/wiki?curid=2834992", "title": "Bundesautobahn 19", "text": "La Bundesautobahn 19, abbreviata anche in A 19, \u00e8 una autostrada tedesca che collega la A 24 a Wittstock/Dosse con la citt\u00e0 di Rostock.\nFa parte del percorso della strada europea E55. Il suo tracciato di circa , con la chilometrica che si sviluppa da sud a nord, ha inizio nel Brandeburgo e termina nel Meclemburgo-Pomerania Anteriore. Poco dopo il termine dell'autostrada a Rostock vi \u00e8 l'ingresso del Warnowtunnel, soggetto al pagamento di un pedaggio."}
{"id": "2834995", "revid": "287204", "url": "https://it.wikipedia.org/wiki?curid=2834995", "title": "Nykvarn", "text": "Nykvarn \u00e8 una cittadina (\"t\u00e4tort\") della Svezia centrale, situata nella contea di Stoccolma; \u00e8 il capoluogo amministrativo della municipalit\u00e0 omonima."}
{"id": "2834999", "revid": "287204", "url": "https://it.wikipedia.org/wiki?curid=2834999", "title": "William Mitchell", "text": "Bill, Billy, Will, Willy o William Mitchell possono riferirsi a:"}
{"id": "2835001", "revid": "767487", "url": "https://it.wikipedia.org/wiki?curid=2835001", "title": "I magnifici tre", "text": "I magnifici tre \u00e8 un film italiano del 1961 diretto dal regista Giorgio Simonelli.\nTrama.\nNello stato latino americano di Nonduras vige una dittatura dispotica e precaria governata dal dittatore Bonarios, giunto al potere grazie ai suoi uomini, tutti con le basette, i \"Basettudos\".\nIl dittatore, impegnato a difendersi dai ribelli con i baffi detti \"Baffudos\", alla fine dovr\u00e0 darsi alla fuga. Quando i \"Baffudos\" prendono al potere dovranno guardarsi dai \"Capelludos\".\nRiprese.\nLe riprese furono realizzate presso gli stabilimenti Titanus-Farnesina."}
{"id": "2835003", "revid": "287204", "url": "https://it.wikipedia.org/wiki?curid=2835003", "title": "Dorotea di Danimarca", "text": ""}
{"id": "2835011", "revid": "339392", "url": "https://it.wikipedia.org/wiki?curid=2835011", "title": "Jacobo FitzJames Stuart", "text": ""}
{"id": "2835013", "revid": "767487", "url": "https://it.wikipedia.org/wiki?curid=2835013", "title": "Che gioia vivere", "text": "Che gioia vivere \u00e8 un film del 1961 diretto da Ren\u00e9 Cl\u00e9ment.\nFu presentato in concorso al 14\u00ba Festival di Cannes.\nTrama.\n1921. Ulisse e Turiddu insieme ad altri 10 compagni di un orfanotrofio piemontese vengono portati dal loro caposeminarista a Roma per iniziare il loro servizio militare.\nDopo il servizio militare, Ulisse e Turiddu decidono di rimanere in citt\u00e0, chiedendo al comandante un aiuto per trovare lavoro. Purtroppo non hanno la fortuna d'essere aiutati, cos\u00ec dopo tre giorni senza mangiare e dormendo per strada intorno al Colosseo decidono di arruolarsi nei fasci di combattimento, dato che questi davano subito 150 lire. Il loro primo incarico \u00e8 quello di trovare dove siano stati stampati i volantini antifascisti che stanno girando per la capitale: Ulisse scopre che sono stati stampati in una tipografia guidata da una famiglia di attivisti anarchici, ma anzich\u00e9 compiere il suo dovere si lascia prendere la mano e si integra, tanto da farsi assumere come apprendista, soprattutto perch\u00e9 attratto dall'affascinante figlia del proprietario.\nPer un equivoco Ulisse viene addirittura scambiato per un terrorista, ma alla fine salva tutti dalle bombe messe da dei veri anarchici, arrivati a Roma per la visita ufficiale di quattro generali stranieri."}
{"id": "2835017", "revid": "1573940", "url": "https://it.wikipedia.org/wiki?curid=2835017", "title": "M\u00e9t\u00e9o-France", "text": "M\u00e9t\u00e9o-France \u00e8 il servizio nazionale meteorologico francese.\nL'organizzazione \u00e8 stata fondata con decreto del 18 giugno 1993 e fa parte del Ministero dei Trasporti francese. La sede principale si trova a Parigi, ma diverse operazioni base sono state decentralizzate a Tolosa. Il budget annuale si aggira intorno ai 300 milioni di euro, forniti dallo stato, da servizi aeronautici e dalla commercializzazione di servizi.\nM\u00e9t\u00e9o-France \u00e8 una delle organizzazioni meteorologiche nazionali pi\u00f9 importanti a livello mondiale. \u00c8 una delle fondatrici dell'EUMETSAT, servizio europeo responsabile del Meteosat. L'organizzazione rappresenta inoltre la Francia nel'Organizzazione Meteorologica Mondiale.\nOltre a fornire i suoi servizi meteorologici alla Francia, l'agenzia formula il meteo e le allerte per i dipartimenti francesi d'oltremare. Ha, infatti, quattro sub-divisioni che hanno base in Martinica (con altre suddivisioni che servono la Guadalupa e la Guyana francese), in Nuova Caledonia, nella Polinesia francese ed a Riunione. Alcune di queste sub-divisioni sono molto importanti a livello internazionale."}
{"id": "2835018", "revid": "1305772", "url": "https://it.wikipedia.org/wiki?curid=2835018", "title": "John Sargent", "text": ""}
{"id": "2835030", "revid": "85833491", "url": "https://it.wikipedia.org/wiki?curid=2835030", "title": "Terza medaglia di Alfonso V d'Aragona", "text": "La terza medaglia di Alfonso V d'Aragona fu realizzata in bronzo dall'artista italiano Pisanello nel 1449 e misura 10,8 cm di diametro.\nStoria.\nDopo aver coniato la celebre medaglia di Giovanni VIII Paleologo (1438), ristabilendo la tradizione di effigiare personaggi viventi come nelle monete dell'Impero Romano, Pisanello divenne molto richiesto dalle corti italiane, creando una ventina di medaglie.\nA Napoli Pisanello si rec\u00f2 nel 1449, come testimonia la data sulla prima medaglia di Alfonso V e un documento datato 14 febbraio con il quale vengono tributati speciali onori all'artista. Per Alfonso Pisanello realizz\u00f2 almeno tre medaglie, pi\u00f9 una per il suo consigliere Inigo d'Avalos. Restano inoltre numerosi disegni per altre medaglie e un paio di ritratti del sovrano a penna su carta, oggi al Louvre (nn. 2306 e 2481). Esistono esemplari della terza medaglia firmati anche sul verso in basso, di solito considerati conii pi\u00f9 tardi espunti dalla medaglia originale.\nDescrizione.\nL'opera, dai chiari intenti celebrativi, \u00e8 virtuosamente esente da una retorica troppo artificiosa, riuscendo a sottolineare l'autorit\u00e0 del personaggio con un misurato ricorso ad elementi decorativi.\nSul recto il sovrano \u00e8 effigiato di profilo in forma di busto fino alla spalla, girato a destra e sovrastante la corona. Lungo il bordo e al centro, in righe orizzontali ai lati dell'effigie, corre l'iscrizione [rosolimae] [gariae] [ricarum] [diniae] [sicae] [mes] [rcironae] [x] [henarum] [patriae] [mes] [sciglionis] [eritaniae], che elenca, in forma abbreviata, tutti i titoli del sovrano (\"Divino Alfonso, re d'Aragona, Sicilia, Valencia, Gerusalemme, Ungheria, Maiorca, Sardegna e Corsica, conte di Barcellona, duca di Atene e di Neopatria e conte di Rossiglione e di Cerdagna\").\nSul verso si vede un genio alato su un carro di trionfo tirato verso destra da due pariglie di cavalli bardati, sopra un terreno roccioso. In alto, su quattro righe, si legge l'iscrizione da Esodo (\"Mia forza e mio canto \u00e8 il Signore, egli mi ha salvato\")."}
{"id": "2835031", "revid": "36426", "url": "https://it.wikipedia.org/wiki?curid=2835031", "title": "Terza medaglia di Alfonso V di Aragona", "text": ""}
{"id": "2835037", "revid": "486946", "url": "https://it.wikipedia.org/wiki?curid=2835037", "title": "Universit\u00e0 di Oklahoma", "text": ""}
{"id": "2835038", "revid": "297218", "url": "https://it.wikipedia.org/wiki?curid=2835038", "title": "Japetia", "text": ""}
{"id": "2835039", "revid": "110157", "url": "https://it.wikipedia.org/wiki?curid=2835039", "title": "Zainsk", "text": "Zainsk , , in tataro \u0417\u04d9\u0439, Z\u0259y, \u00e8 una citt\u00e0 della Russia che si trova nella Repubblica autonoma del Tatarstan, fino al 1978 era chiamata Novij Zaj. Fondata nel 1652\u20131656 come fortezza sulle rive dello Zaj, affluente di sinistra del Kama, ottenne lo status di citt\u00e0 nel 1978 ed \u00e8 capoluogo dello Zainskij rajon.\nLa cittadina, che si trova a 287 chilometri da Kazan', nel 1989 aveva 36.621 abitanti, nel 2002 41.088 e 42.200 nel 2009.\nCollegamenti esterni.\nSito ufficiale http://zainsk.ru"}
{"id": "2835040", "revid": "648482", "url": "https://it.wikipedia.org/wiki?curid=2835040", "title": "Silvio Amadio", "text": "Biografia.\nDopo un decennio come assistente alla regia (Germi, Blasetti, Claire) e aiuto regista (Raffaello Matarazzo), esordisce alla regia con il film \"Lupi nell'Abisso\", con Folco Lulli e Massimo Girotti, selezionato in concorso alla Berlinale del 1959.\nFra il 1959 e il 1981 ha diretto oltre venti film curando anche la sceneggiatura di buona parte di essi. Dalla seconda met\u00e0 degli anni '60 \u00e8 stato attivo anche come produttore (Domizia Cinematografica) diventando anche membro del consiglio direttivo dell'ANICA e vincendo il David di Donatello con il film del 1978 di Daniele Costantini (Premio Speciale Giuria) \"Una settimana come un'altra\".\nSposato con Gabriella Kustermann nel 1953 ha avuto tre figli, Nicoletta (1954-1999), Silvia (1961) e Stefano (1965)."}
{"id": "2835041", "revid": "297218", "url": "https://it.wikipedia.org/wiki?curid=2835041", "title": "Iapetia", "text": ""}
{"id": "2835046", "revid": "154893", "url": "https://it.wikipedia.org/wiki?curid=2835046", "title": "The General (film 1927)", "text": ""}
{"id": "2835047", "revid": "436907", "url": "https://it.wikipedia.org/wiki?curid=2835047", "title": "Voc\u00ea me apareceu", "text": "Voc\u00ea me apareceu \u00e8 il singolo di debutto del gruppo musicale pop brasiliano Kaleidosc\u00f3pio.\nIl singolo \u00e8 stato pubblicato nel 2002 in Brasile e nell'estate 2004 in Europa, dall'etichetta discografica Edel.\nIl brano.\nLa canzone, scritta da Samuel Braga, \u00e8 stata uno dei tormentoni di quell'estate e il gruppo, in Italia, si \u00e8 esibito con questo brano al Festivalbar 2004.\nIl singolo conteneva come b-side un remix del brano e ha riscosso un discreto successo in diversi paesi d'Europa. In Italia ha raggiunto la dodicesima posizione della classifica nel mese di luglio del 2004, mentre in Vallonia \u00e8 arrivata in seconda posizione.\n\u00c8 stato inserito nell'album di debutto del complesso, intitolato \"Tem que valer\" e pubblicato nel 2002 in Brasile."}
{"id": "2835048", "revid": "767487", "url": "https://it.wikipedia.org/wiki?curid=2835048", "title": "Sambal", "text": "Il sambal \u00e8 una salsa speziata e piccante a base di peperoncini, aglio o scalogno, verdure e sale.\nOriginaria dell'Indonesia e della Malaysia, ne esistono numerose varianti tra cui:"}
{"id": "2835053", "revid": "287204", "url": "https://it.wikipedia.org/wiki?curid=2835053", "title": "Voce me apareceu", "text": ""}
{"id": "2835058", "revid": "30457247", "url": "https://it.wikipedia.org/wiki?curid=2835058", "title": "Novij Zaj", "text": ""}
{"id": "2835059", "revid": "547034", "url": "https://it.wikipedia.org/wiki?curid=2835059", "title": "Basilica cattedrale di Santa Maria Assunta (Nard\u00f2)", "text": "La basilica cattedrale di Maria Santissima Assunta \u00e8 la chiesa cattedrale di Nard\u00f2, in provincia di Lecce. Situata nel centro storico della citt\u00e0 salentina, dal 1879 \u00e8 monumento nazionale e nel 1980, durante l'episcopato di Antonio Rosario Mennonna, \u00e8 stata elevata a basilica minore.\nDescrizione.\nLa cattedrale sorge, probabilmente, sul luogo dove, un tempo, fu fondata l'antica chiesa di \"Sancta Maria de Neritorio\", ad opera di alcuni monaci orientali che nel VII secolo sfuggirono alle persecuzioni iconoclaste. Il cenobio, dedicato alla Madonna Assunta, \u00e8 presente sin dal 1088. Il corpo dell'edificio fu modificato nel corso dei secoli, a partire dal 1354 quando l'abate Azzolino De Nestore ricostru\u00ec la facciata, crollata a seguito di un sisma, e allung\u00f2 la navata con due cappelle per parte, creando cos\u00ec le due navate laterali. Altri consolidamenti furono realizzati nella prima met\u00e0 del XV secolo, probabilmente dopo il terremoto del 1456, fino alla ricostruzione della facciata nel 1725, sotto l'episcopato di Antonio Sanfelice, ad opera dell'architetto Ferdinando Sanfelice, fratello del vescovo, cui si devono anche molti lavori di ricostruzione degli interni nello stile dell'epoca (battistero 1728). L'aspetto attuale della fabbrica si deve, infine, ai lavori di ripristino e di restauro operati fra il 1892 e il 1899 riportando la chiesa al suo aspetto pi\u00f9 classico. \nLa chiesa, di impianto basilicale, \u00e8 suddivisa in tre navate, con due ordini di archi a tutto sesto e a sesto acuto, sorretti da pilastri rettangolari fasciati da semicolonne: le colonne e le pareti sono affrescate con opere duecentesche, trecentesche e quattrocentesche, tra cui le icone di \"San Nicola\" (inizio XIV secolo), \"Sant'Agostino\" (fine XIV secolo), \"Cristo Pantocratore\" (fine del XII secolo), \"Madonna col Bambino\" (attribuibile al periodo angioino, primi anni del XIV secolo) e il trittico di \"San Nicola\", \"Madonna col Bambino\" e la \"Maddalena\" (1390 ca.), la \"Madonna della Sanit\u00e0\" (1234, autore Bajlardo).In fondo alla navata centrale si trova l'altare maggiore con il coro con stalli in legno di noce, fatto intarsiare nel 1590 da monsignor Fabio Fornari. Di notevole rilevanza \u00e8 il \"Crocifisso\" ligneo del XII secolo, detto il \"Cristo Nero\" per la particolare colorazione scura del legno di cedro. Le altre pareti della navata e le vele della volta sull'altare furono affrescate tra il 1896 e il 1899 da Cesare Maccari e nello stesso periodo fu ricostruito l'altare maggiore sul modello dei cibori romanici. Al periodo barocco risalgono l'altare delle \"Anime del Purgatorio\" (Placido Buffelli di Alessano, 1688), l'altare di \"San Michele Arcangelo\" (1647, con pala attribuita a Francesco Solimena) e il \"Cappellone di San Gregorio Armeno\" (Buffelli, altare del 1680, pala di San Gregorio di Pietro Locatelli, fine del XVII secolo).\nIl campanile, di pregevole fattura medievale fino al penultimo piano, \u00e8 decorato sui cantonali da un motivo a zig-zag, caratteristico del periodo angioino e su tre lati da formelle scolpite, risalenti alla fine del Trecento."}
{"id": "2835062", "revid": "1305772", "url": "https://it.wikipedia.org/wiki?curid=2835062", "title": "The General (disambigua)", "text": ""}
{"id": "2835064", "revid": "729019", "url": "https://it.wikipedia.org/wiki?curid=2835064", "title": "British Academy Television Awards", "text": "I British Academy Television Awards, noti anche come BAFTAs \u2014 o, per differenziarli dai BAFTA Film Awards, BAFTA Television Awards \u2014 sono una serie di premi televisivi britannici, analoghi agli Emmy Awards negli Stati Uniti. Presentati dalla British Academy of Film and Television Arts (BAFTA), essi vengono assegnati nel corso di una cerimonia che si svolge ogni anno, a partire dal 1955.\nLa cerimonia del 2009 ha avuto luogo il 26 aprile presso la nuova sede del premio, la Royal Festival Hall di Londra.\nStoria.\nI primi premi televisivi BAFTA, assegnati nel 1955, prevedevano sei categorie. Fino al 1958, erano attribuiti dalla Guild of Television Producers and Directors (l'associazione dei produttori e registi televisivi britannici). Dal 1958 in poi, dopo che la Guild si era fusa con la British Film Academy, l'organizzazione ha preso il nome di Society of Film and Television Arts. Nel 1976, infine, questa \u00e8 diventata la British Academy of Film and Television Arts, nome che da allora ha sempre conservato.\nDal 1968 fino al 1997, i premi BAFTA per il cinema e la televisione sono stati presentati in una cerimonia congiunta nota semplicemente come \"BAFTA Awards\" ma, per semplificare, dal 1998 in poi le cerimonie sono state divise in due. I premi per la televisione (\"BAFTA Television Awards\") sono di solito presentati in aprile, con una cerimonia separata, in una diversa data, per i premi alle professioni televisive (\"Television Craft Awards\"), che riguardano settori pi\u00f9 tecnici dell'industria, come gli effetti speciali, la scenografia o i costumi.\nI premi sono aperti solo a programmi britannici \u2014 con l'eccezione del \"Pioneer Award\" votato dal pubblico \u2014 ma qualsiasi stazione televisiva via cavo, via satellite, terrestre o digitale che trasmetta nel Regno Unito ha il diritto di presentare iscrizioni ai premi in concorso, come lo hanno le compagnie produttrici indipendenti che hanno prodotto programmi per i canali. Singoli spettacoli, come quelli di attori, possono essere iscritti o dagli stessi artisti o dalle emittenti. I programmi che vengono iscritti devono essere stati trasmessi fra il 1\u00ba gennaio e il 31 dicembre dell'anno precedente alla cerimonia dei premi (ad esempio, fra il 1\u00ba gennaio e il 31 dicembre 2009, per i premi 2010). L'iscrizione \u00e8 gratuita, e i moduli di iscrizione sono resi disponibili fra ottobre e novembre di ogni anno.\nDopo che tutte le iscrizioni sono pervenute, sono votate in linea da tutti i membri di diritto dell'Academy. I programmi e gli spettacoli che raccolgono la maggior parte dei voti, di solito quattro in ciascuna categoria, sono inseriti in una lista ristretta come candidature ufficiali di ogni premio, tra le quali una speciale giuria di nove membri sceglier\u00e0 poi il vincitore. I membri di ciascuna giuria sono selezionati dal Comitato televisivo (\"Television Committee\") dell'Academy tra persone dotate di competenze adeguate alle categorie in concorso, ma senza legami diretti con i programmi o gli artisti da valutare.\nCi sono anche numerosi premi onorari fuori concorso \u2014 il Premio Denis Potter per un'eccezionale sceneggiatura televisiva (\"Dennis Potter Award for Outstanding Writing for Television\"); il Premio Alan Clarke per un eccezionale contributo creativo alla televisione (\"Alan Clarke Award for Outstanding Creative Contribution to Television\"); il Premio Richard Dimbleby per un eccezionale presentatore nell'arena dal vero (\"Richard Dimbleby Award for Outstanding Presenter in the Factual Arena\"); la nomina a membri dell'Accademia (\"Fellowship\") per individui che hanno dato un eccezionale contributo alla televisione durante le loro carriere, e vari altri premi speciali assegnati su una base \"ad hoc\". Questi premi sono suggeriti dal Comitato televisivo e assegnati dal Consiglio dell'Academy. Non sono sempre assegnati necessariamente ogni anno, ma solo se e quando opportuno.\nLa cerimonia dei BAFTA Television Awards \u00e8 trasmessa alla televisione britannica, di solito il giorno dopo che ha avuto luogo. La trasmissione si alterna ogni anno sui due principali canali televisivi del regno Unito, BBC One e ITV1.\n\"Baftagate\".\nNel 1992, \u00e8 stata fatta una controversa selezione nella categoria Miglior serie drammatica (\"Best Drama Serial\"), quando il poliziesco \"Prime Suspect\" ha strappato il premio allo sceneggiato a sfondo politico-sociale \"G.B.H.\". Dopo la cerimonia, quattro dei sette membri votanti della giuria hanno firmato una deposizione pubblica dichiarando di aver votato per la vittoria di \"G.B.H.\". Irene Shubik, che in qualit\u00e0 di presidente non aveva espresso voti, si \u00e8 rifiutata di commentare pubblicamente la faccenda, ma il Presidente della BAFTA Richard Price ha dichiarato che le schede di voto trasmessegli dalla Shubik avevano mostrato quattro voti per \"Prime Suspect\" e tre per \"G.B.H.\". Price ha sostenuto che le schede di voto non potevano essere ricontate in quanto erano state successivamente distrutte. Nessuna colpa \u00e8 mai stata attribuita alla Shubik dai quattro giudici, i quali si erano inizialmente rivolti proprio a lei per sollevare l'apparente discrepanza con la BAFTA.\nCategorie.\nLe principali categorie di premi in concorso presentate ogni anno sono:"}
{"id": "2835068", "revid": "88740", "url": "https://it.wikipedia.org/wiki?curid=2835068", "title": "Magnet Cove", "text": "Magnet Cove \u00e8 una localit\u00e0 (\"unincorporated community\") degli Stati Uniti d'America situata nella Contea di Hot Springs nell'Arkansas.\nSi trova nelle Ouachita Mountains ed \u00e8 conosciuta per i suoi minerali, come la magnetite, il rutilo, l'anatasio, la brookite, la perovskite, l'egirina e altri rari minerali della terra.\nCollegamenti esterni.\nStoria della citt\u00e0"}
{"id": "2835073", "revid": "5695", "url": "https://it.wikipedia.org/wiki?curid=2835073", "title": "Agricoltura itinerante", "text": "L'agricoltura itinerante \u00e8 un tecnica di agricoltura usata nel neolitico e tuttora presente in alcune aree del pianeta (ad es. in Indonesia). Gi\u00e0 i primi agricoltori sperimentarono che la terra sfruttata per un raccolto, negli anni successivi dava un prodotto pi\u00f9 scarso. In epoche in cui la terra era abbondante il primo rimedio fu quello di seminare in un altro appezzamento di terreno, in genere ottenuto disboscando aree forestali, prossime a quelle prima utilizzate, per non dover spostare i villaggi, ma anche con delle migrazioni se era necessario. Anticipa in forma rudimentale quella che sar\u00e0 la \"rotazione agricola\"."}
{"id": "2835074", "revid": "1573940", "url": "https://it.wikipedia.org/wiki?curid=2835074", "title": "Camponotus herculeanus", "text": "Camponotus herculeanus () \u00e8 una formica appartenente alla sottofamiglia Formicinae.\nDescrizione.\n\"C. herculeanus\" \u00e8 una specie polimorfica, ovvero presenta varie caste di operaie (minor, medie e major) di dimensioni differenti, che vanno da 6 a 14 mm. Queste formiche presentano una colorazione rosso-cupo sul torace e sulle zampe, mentre il resto del corpo (testa e addome) \u00e8 nero lucido.\nDistribuzione e habitat.\nQuesta specie \u00e8 diffusa in Europa, Asia settentrionale e America del Nord. Dato il suo ampio areale, \"C. herculeanus\" occupa una grande variet\u00e0 di habitat, ma predilige in modo particolare le foreste di conifere.\nBiologia.\nFormica monoginica (ogni colonia ospita una sola regina, che \u00e8 l'unica in grado di deporre uova fertili), \"Camponotus herculeanus\" nidifica nel legno marcio e sotto i ceppi, ed \u00e8 perci\u00f2 legata agli ambienti boschivi. I sessuati (future regine e maschi) vengono prodotti alla fine dell'estate, ma rimangono nel nido fino a primavera, quando avvengono le sciamature di questa specie.\nTassonomia.\nDi questa specie fanno parte le sottospecie:"}
{"id": "2835078", "revid": "36426", "url": "https://it.wikipedia.org/wiki?curid=2835078", "title": "Inigo d'Avalos", "text": ""}
{"id": "2835083", "revid": "599013", "url": "https://it.wikipedia.org/wiki?curid=2835083", "title": "Gr\u00e9gory Dufer", "text": ""}
{"id": "2835087", "revid": "85758494", "url": "https://it.wikipedia.org/wiki?curid=2835087", "title": "Medaglia di Inigo d'Avalos", "text": "La medaglia di Inigo d'Avalos fu realizzata in bronzo dall'artista italiano Pisanello nel 1449 e misura 7,8 cm di diametro.\nStoria.\nDopo aver coniato la celebre medaglia di Giovanni VIII Paleologo (1438), ristabilendo la tradizione di effigiare personaggi viventi come nelle monete dell'Impero Romano, Pisanello divenne molto richiesto dalle corti italiane, creando una ventina di medaglie.\nA Napoli Pisanello si rec\u00f2 nel 1449, come testimonia la data sulla prima medaglia di Alfonso V e un documento datato 14 febbraio con il quale vengono tributati speciali onori all'artista. Qui realizz\u00f2 almeno tre medaglie per Alfonso V d'Aragona e una per il suo cortigiano il conte Inigo d'Avalos, appartenente a un'illustre famiglia spagnola giunta in Italia al seguito della corte aragonese. La medaglia di Inigo viene in genere considerata come l'ultima certamente autografa di Pisanello.\nDescrizione.\nL'opera, dai chiari intenti celebrativi, \u00e8 virtuosamente esente da una retorica troppo artificiosa, riuscendo a sottolineare l'autorit\u00e0 del personaggio con un misurato ricorso ad elementi decorativi.\nSul recto \u00e8 effigiato di profilo Inigo d'Avalos in forma di busto fino alla spalla, girato a destra e indossante un capperone, con un ampio giro di panneggio, e un abito bordato di pelliccia. Il cappello e la fascia che fa da sciarpa sono qui usati con un effetto raffinatamente decorativo. Lungo il bordo in basso si legge il nome dell'effigiato .\nSul verso si vede una sfera con un ideale paesaggio montuoso con due citt\u00e0 murate ai lati, un mare ondoso davanti e un cielo stellato: si tratta di una colta citazione omerica dello scudo di Achille. In alto si vede lo stemma dei D'Avalos tra due rose, mentre sotto si legge il motto . Lungo il bordo corre la firma (\"Opera del pittore Pisan[ell]o\")."}
{"id": "2835091", "revid": "1543377", "url": "https://it.wikipedia.org/wiki?curid=2835091", "title": "Epipactis leptochila aspromontana", "text": "L\u2019elleborina aspromontana (Epipactis leptochila\" subsp. \"aspromontana ) \u00e8 una piccola pianta erbacea dell'Italia del sud, appartenente alla famiglia delle Orchidacee.\nEtimologia.\nL'epiteto sottospecifico (\"aspromontana\") deriva dalla zona dei primi ritrovamenti (complesso montuoso dell'Aspromonte).\nDescrizione.\n\u00c8 una pianta erbacea perenne alta normalmente da 30 a 60\u00a0cm . La forma biologica di questa orchidea \u00e8 geofita rizomatosa (G rizh), ossia \u00e8 una piante con un particolare fusto sotterraneo, detto rizoma, che ogni anno si rigenera con nuove radici e fusti avventizi. Queste piante, contrariamente ad altri generi delle orchidee, non sono \u201cepifite\u201d, ossia non vivono a spese di altri vegetali di maggiori proporzioni (hanno cio\u00e8 un proprio rizoma).\nRadici.\nLe radici sono secondarie da rizoma.\nFoglie.\nLe foglie di questa pianta sono di tre tipi:\nLungo il fusto le foglie sono disposte in modo spiralato. Tutte sono carenate centralmente, mentre diverse evidenti nervature percorrono longitudinalmente le foglie (foglie di tipo parallelinervie). Sono inoltre sessili e amplessicauli.\nInfiorescenza.\nL'infiorescenza \u00e8 un racemo terminale e lineare con numerosi fiori (10 \u2013 30) a portamento patente; sono tutti pedicellati. Alla base del pedicello sono presenti delle brattee erbacee a forma lanceolata (quelle inferiori a volte sono pi\u00f9 lunghe dei fiori stessi). Queste brattee sono di tipo fogliaceo e quelle pi\u00f9 basse sono molto simili alle foglie superiori, mentre quelle superiori sono progressivamente pi\u00f9 piccole; tutte sono pendule come i fiori. I fiori sono resupinati, ruotati sottosopra tramite torsione del pedicello. Dimensioni delle brattee inferiori: lunghezza 50\u00a0mm. \nFiore.\nI fiori sono ermafroditi ed irregolarmente zigomorfi, pentaciclici (perigonio a 2 verticilli di tepali, 2 verticilli di stami, 1 verticillo dello stilo). I fiori all'esterno sono colorati con sfumature verdastre mentre nelle parti interne sono rosato-violacei. All'antesi i fiori si presentano molto aperti.\nFrutti.\nIl frutto \u00e8 una capsula obovoide (o esagonale) a pi\u00f9 coste. Anche le capsule, come i fiori, sono orizzontali o pendule. Nell'interno sono contenuti numerosi minutissimi semi piatti. Questi semi sono privi di endosperma e gli embrioni contenuti in essi sono poco differenziati in quanto formati da poche cellule. Queste piante vivono in stretta simbiosi con micorrize endotrofiche, questo significa che i semi possono svilupparsi solamente dopo essere infettati dalle spore di funghi micorrizici (infestazione di ife fungine). Questo meccanismo \u00e8 necessario in quanto i semi da soli hanno poche sostanze di riserva per una germinazione in proprio.\nRiproduzione.\nIn queste piante la riproduzione avviene per via sessuata grazie all'impollinazione degli insetti pronubi; la germinazione dei semi \u00e8 tuttavia condizionata dalla presenza di funghi specifici (i semi sono privi di albume \u2013 vedi sopra).\nSistematica.\nLe Orchidaceae \u00e8 una delle famiglie pi\u00f9 vaste della divisione tassonomica delle Angiosperme; comprende 788 generi e pi\u00f9 di 18500 specie. Il genere \"Epipactis\" comprende circa 70 specie diffuse in Europa, in Asia e in America, delle quali circa una decina sono spontanee della flora italiana. \nIl Sistema Cronquist assegna la famiglia delle Orchidaceae all'ordine Orchidales mentre la moderna classificazione APG la colloca nel nuovo ordine delle Asparagales. Sempre in base alla classificazione APG sono cambiati anche i livelli superiori (vedi tabella iniziale).\nIl genere \"Epipactis\", insieme al genere \"Cephalanthera\", appartiene (secondo la suddivisione pi\u00f9 in uso tra i botanici) alla sottofamiglia delle Epidendroideae caratterizzata dall'avere lo stame (l'unico fertile) ripiegato sopra il ginostemio e il labello composto da due pezzi distinti: ipochilo e epichilo; e al livello inferiore alla trib\u00f9 delle \"Neottieae\", una delle trib\u00f9 nelle quali si usa suddividere le orchidee (relativamente alle specie spontanee del territorio italiano).\nIl numero cromosomico di \"E. leptochila aspromontana\" \u00e8: 2n = 38.\nSpecie simili.\nQueste piante possono essere confuse facilmente con le varie sottospecie del gruppo delle \"Elleborine\" (anche se gli areali a volte sono molto lontani e disgiunti):\nAl di fuori di questo gruppo l' \"Elleborina aspromontana\" ha molte affinit\u00e0 con la specie \"Epipactis leptochilla\" (entrambe hanno un labello sottile e allungato) o anche con la specie \"Epipactis greuteri\" (le foglie basali sono abbastanza simili).\nConservazione.\nCome tutte le orchidee \u00e8 una specie protetta e quindi ne \u00e8 vietata la raccolta e il commercio ai sensi della Convenzione sul commercio internazionale delle specie minacciate di estinzione (CITES)."}
{"id": "2835093", "revid": "1272592", "url": "https://it.wikipedia.org/wiki?curid=2835093", "title": "Association Sportive de Monaco Football Club 1999-2000", "text": "La pagina raccoglie i dati riguardanti lAssociation Sportive de Monaco Football Club nelle competizioni ufficiali della stagione 1999-2000.\nStagione.\nDopo aver iniziato il campionato oscillando fra le posizioni medio-alte della classifica, dalla quattordicesima giornata il Monaco and\u00f2 in fuga arrivando al giro di boa con cinque punti di vantaggio sul Lione e raddoppiando nelle cinque giornate successive; mantenendo invariato il distacco, i monegaschi si assicurarono il sesto titolo con tre gare di anticipo.\nIn Coppa di Francia i monegaschi giunsero alle semifinali, estromettendo tre squadre dilettantistiche nei primi turni (fra cui il ai trentaduesimi) e rimontando lo svantaggio con cui conclusero il primo tempo degli ottavi contro l'. Nella semifinale contro i futuri vincitori del i monegaschi cedettero di misura, a causa di un gol subito nei minuti finali. Meno rilevanti le prestazioni del Monaco in Coppa di Lega dove super\u00f2 ai rigori l' dopo aver concluso l'incontro a reti bianche e cedette ai tempi supplementari contro lo .\nIn Coppa UEFA il Monaco, ottenendo vittorie in casa e pareggi con reti in trasferta giunse sino agli ottavi di finale contro il ; la pesante sconfitta ottenuta nell'incontro esterno di andata non venne rimontata nel retour-match, dove i monegaschi vinsero per 1-0.\nMaglie e sponsor.\nLo sponsor tecnico per la stagione 1999-2000 \u00e8 Kappa, mentre lo sponsor ufficiale \u00e8 Fedcom."}
{"id": "2835097", "revid": "124766914", "url": "https://it.wikipedia.org/wiki?curid=2835097", "title": "Ottone di Bamberga", "text": "Biografia.\nSecondo le scarne indicazioni dei cronisti i genitori erano di nobile ascendenza sveva.\nTutti i tentativi di stabilire l'esatto suo luogo di nascita sono fino ad oggi falliti a causa della dubbia attendibilit\u00e0 in merito delle fonti. Ci sono tendenze a localizzarla non in Svevia ma in Franconia. Presumibilmente egli fu istruito presso il monastero benedettino di Hirsau nella Foresta Nera.\nLa nomina imperiale a vescovo.\nNel 1082 la sorella dell'imperatore Enrico IV Giuditta spos\u00f2 il duca polacco Ladislao Herman ed Ottone and\u00f2 con lui come cappellano di corte. Nel 1091 fu chiamato alla corte dello stesso Enrico IV e ne divenne cancelliere. Qui diresse il rifacimento della Cattedrale di Spira. Nel 1102 fu nominato vescovo di Bamberga dall'imperatore.\nIn quel momento la diocesi si trovava in una brutta situazione e disponeva di possedimenti dispersi e difficili da amministrare. Ottone, al fine di consolidane il territorio, fond\u00f2 e riform\u00f2 numerosi monasteri e fece costruire numerose rocche. Egli fece anche ricostruire nel 1190 il Duomo di Bamberga, distrutto da un incendio ai tempi dell'imperatore Enrico II. Nel 1109 Ottone consacr\u00f2 in Bamberga la chiesa di San Giacomo.\nOttone cerc\u00f2 di appianare la controversia sulle investiture fra il Papa e l'imperatore. Nel 1106, durante il suo viaggio a Roma fu consacrato da papa Pasquale II, contro la sua volont\u00e0, vescovo di Anagni. Dato che nella nuova vertenza per le investiture, sorta fra il papa e l'imperatore Ottone si era schierato dalla parte di Enrico V, nel 1118 fu sollevato dal suo incarico con il Sinodo di Fritzlar, condotto dal cardinale legato del Papa, Kuno di Urach. Ottone ebbe poi un ruolo rilevante nella stipula del Concordato di Worms fra l'imperatore Enrico V e papa Callisto II il 23 settembre 1122.\nLa cristianizzazione della Pomerania.\nOttone riusc\u00ec a cristianizzare la Pomerania: quando il duca di Polonia, Boleslao III sottomise fra il 1121 ed il 1122 la fino ad allora indipendente e pagana Pomerania, volle farne una regione cristianizzata. La missione compiuta dal vescovo missionario spagnolo Bernardo non ebbe successo e quindi il duca polacco chiam\u00f2 Ottone. Questi, nel corso di due viaggi in Pomerania, dal 1124 al 1125 e nel 1128, battezz\u00f2 numerose persone e distrusse il tempio degli dei pagani slavi. Ancor oggi Ottone di Bamberga \u00e8 venerato come l'\"Apostolo della Pomerania\".\nIl modo di procedere di Ottone a Stettino fu descritto dal suo biografo Herbord: \u00abIl vescovo ed i suoi sacerdoti iniziarono subito, armati d'asce e lance, a distruggere i luoghi sacri [pagani, \"n.d.r. \"]. Dopo che il popolo si accorse che gli dei non si difendevano, si un\u00ec all'opera. Ottone lasci\u00f2 solo una quercia sacra per la preghiera degli abitanti di Stettino, con la condizione che sotto l'albero non venisse praticata la divinazione.\nOttone fu uno dei vescovi pi\u00f9 importanti di Bamberga e nel museo diocesano in Duomo si trova ancora il suo bastone pastorale.\nLa sua tomba si trova nell'abbazia di San Michele a Bamberga, che egli fece ricostruire fra il 1117 e il 1121, dopo che era stata seriamente danneggiata da un terremoto e che egli stesso aveva scelto come luogo per la sua sepoltura.\nCulto.\nOttone fu proclamato santo nel 1189 da papa Clemente III. La sua ricorrenza \u00e8 il 30 giugno, nell'arcidiocesi di Bamberga il 30 settembre. Egli \u00e8 anche uno dei santi patroni dell'arcidiocesi di Berlino.\nMonumenti.\nMonumenti in onore di Ottone di Bamberga sorgono in numerose citt\u00e0. In Bamberga vi sono:\nIn Berlino vi \u00e8 un busto dello scultore Walter Schott nell'ex \"Siegesallee\" (viale della Vittoria) insieme al fondatore della Marca di Brandeburgo Alberto I di Brandeburgo, come figura principale, ed al vescovo Wigger del Brandeburgo. Oggi si trova anche il suo busto nella Cittadella di Spandau.\nA Stettino c'\u00e8 un monumento in suo onore nel cortile del castello dei duchi di Pomerania.\nUna targa commemorativa gli \u00e8 dedicata nel \"Walhalla\" nelle vicinanze di Ratisbona."}
{"id": "2835099", "revid": "1805885", "url": "https://it.wikipedia.org/wiki?curid=2835099", "title": "La compagna di scuola", "text": "La compagna di scuola \u00e8 il sesto romanzo di Madeleine Wickham (conosciuta anche come Sophie Kinsella), scritto nel 2000, lo stesso anno in cui usc\u00ec \"I Love Shopping\", suo romanzo d'esordio a livello internazionale.\nTrama.\nTre ragazze trentenni, Maggie, Candice e Roxanne, grandi amiche e colleghe nel giornale \"The Londoner\" si ritrovano una volta al mese al Manhattan Bar per bere cocktail e scambiare due chiacchiere. Sembrano tutte avere una vita molto felice, ma ognuna nasconde un lato di s\u00e9 che non vuol rivelare: Maggie, incinta a poche settimane del parto, direttrice del giornale nonch\u00e9 donna in carriera sposata con il ricco Giles Drakefort, che in preda all'ansia per il proprio futuro, crede di non essere all'altezza nel proprio nuovo ruolo di madre; Roxanne, giornalista freeland, che viaggia continuamente e amante di un uomo pi\u00f9 vecchio di lei, sposato e con figli, di cui \u00e8 molto innamorata e che non riesce a lasciare; Candice che compie azioni di beneficenza non tanto per bont\u00e0 ma per un senso di colpa che cova fin da ragazza a causa degli errori del padre, che si arricchiva a scapito di amici a conoscenti facendosi prestare soldi, che sperperava, anche per la sua stessa famiglia. Ed \u00e8 proprio questo senso di colpa che le cambia la vita. In una di queste serate tra amiche ritrova, nella cameriera che le serve, la vecchia compagna di scuola Heather Trelawey, il cui padre fu una della tante vittime del proprio. Pensando quindi di dover rimediare per le colpe del padre le offre un lavoro al giornale, un tetto e un'amicizia sincera. Ma Heather non si dimostra affatto l'essere innocente che crede, anzi, le toglie ci\u00f2 che lei stessa perse in passato: amiche, soldi e lavoro, ridicolizzandola. Col tempo, ciascuna delle protagoniste riconosce i propri limiti, accetta il proprio destino e matura, ritrovando nell'altra la persona di cui potersi fidare."}
{"id": "2835103", "revid": "125272936", "url": "https://it.wikipedia.org/wiki?curid=2835103", "title": "Orch-Or", "text": "Il modello ORCH-OR (\"ORCHestrated Objective Reduction\") \u00e8 un modello della mente ideato da Roger Penrose e Stuart Hameroff. L'idea centrale dell'ipotesi \u00e8 che la coscienza nel cervello origini da un processo che avviene \"all'interno\" dei neuroni, piuttosto che nell'interazione \"tra\" di essi.\nIl Modello.\nSecondo la teoria formulata dal fisico inglese Roger Penrose, il cervello umano potrebbe non essere guidato da algoritmi. Presentare quindi processi o propriet\u00e0 fisiche non descrivibili secondo il formalismo matematico tradizionale, ha costretto Penrose e Hameroff a ricorrere alla teoria quantistica per la definizione di un modello plausibile.\nNella teoria quantistica, le unit\u00e0 fondamentali, i quanti, sono per certi versi molto diversi dagli oggetti che si incontrano in fisica classica. Quando sufficientemente isolati dall'ambiente essi possono essere considerati come onde. Tuttavia tali onde non sono onde materiali ma essenzialmente onde di probabilit\u00e0: la probabilit\u00e0 di trovare una particella in qualche posizione specifica. (Queste probabilit\u00e0 si applicano anche ad altri stati di particella, come la quantit\u00e0 di moto, ma per semplicit\u00e0 si far\u00e0 riferimento alla sola probabilit\u00e0 di occupare una certa posizione). Il picco dell'onda indica la posizione nella quale si ha la massima probabilit\u00e0 di trovare una particella. Le diverse posizioni possibili per la particella sono indicate come sovrapposizioni quantistiche o semplicemente sovrapposizioni. Ci stiamo riferendo, ripetiamo, alla sola forma isolata dei quanti. Quando i quanti sono oggetto di misurazioni o d'interazioni con l'ambiente, la caratteristica rappresentazione ad onda di probabilit\u00e0 viene persa e le particelle finiscono per occupare una specifica posizione nello spazio. Questo cambiamento \u00e8 comunemente indicato con il termine collasso della funzione d'onda.\nQuando avviene il collasso, la scelta della posizione per la particella \u00e8 casuale. Questa \u00e8 una singolare condizione che mette in crisi i canoni della fisica classica. Non vi \u00e8 alcun processo di causa-effetto e nessun sistema di algoritmi che possono prevedere la posizione assunta per le particelle.\nPenrose ha ipotizzato che le idee esistenti sul collasso della funzione d'onda potrebbero applicarsi solo a situazioni in cui i quanti sono oggetto di misurazione o d'interazione con l'ambiente. Considerando il caso in cui i quanti non sono oggetto di misurazioni o interazioni e restano isolati dall'ambiente, egli ha proposto che essi possano essere soggetti a una diversa forma di collasso della funzione d'onda.\nA queste particolari condizioni locali, Penrose ha applicato la teoria generale della relativit\u00e0 di Einstein e relative sue nozioni proprio sulla struttura dello spazio-tempo. La relativit\u00e0 generale afferma che spazio-tempo viene curvato da oggetti dotati di massa. Penrose, nel cercare di conciliare la relativit\u00e0 e la teoria quantistica, ha suggerito che su scala molto piccola questo spazio-tempo curvo non \u00e8 continuo ma discreto e disposto in modo da formare una rete.\nPenrose postula che ogni sovrapposizione quantistica ha una sua area specifica di curvatura dello spazio-tempo. Secondo la sua teoria, queste zone diversificate di curvatura dello spazio-tempo sono separate le une dalle altre e costituiscono una forma di bolla nello spazio-tempo. Penrose propone, inoltre, un limite alla dimensione di questa bolla spazio-tempo. Questo limite \u00e8 dell'ordine della scala di Planck (10-35m). Oltre questo limite, Penrose suggerisce che lo spazio-tempo pu\u00f2 essere visto come continuo e che la gravit\u00e0 inizia a esercitare la sua forza sulla bolla spazio-tempo. Da qui nasce un'instabilit\u00e0 al di sopra della scala di Planck, e il collasso si forma in modo da scegliere solo una delle possibili posizioni per particella. Penrose chiama questo evento riduzione oggettiva (OR), la riduzione \u00e8 un altro termine utilizzato per il collasso della funzione d'onda.\nUna caratteristica importante di riduzione di Penrose \u00e8 che il momento del collasso \u00e8 funzione del rapporto massa/energia degli oggetti in fase di collasso. Quindi maggiore \u00e8 la sovrapposizione, pi\u00f9 veloce sar\u00e0 l'OR e viceversa. Per esempio, un elettrone separato, se isolato dal contesto, avrebbe bisogno di 10 milioni di anni per raggiungere la soglia OR. Un oggetto isolato di 1 Kg avrebbe raggiunto la soglia in soli 10-37 secondi. Tuttavia gli oggetti, da qualche parte tra la scala di un elettrone e le dimensioni di un gatto, potrebbero collassare entro tempi che sono quelli tipici dell'elaborazione neurale.\nLa soglia di Penrose per OR \u00e8 data dal principio d'indeterminazione E=\u00b1/t, Dove E \u00e8 l'autoenergia gravitazionale o anche il grado di separazione spazio-temporale dato dalla massa di superpositione, \u00b1 \u00e8 la costante di Planck ridotta e t \u00e8 il tempo fino al quale l'OR non si verifica.\nNon ci sono prove per la riduzione oggettiva di Penrose, ma la teoria \u00e8 considerata sperimentabile e sono in corso progetti per realizzare le sperimentazioni necessarie.\nImplicazioni per la coscienza.\nDal punto di vista della teoria della coscienza, una caratteristica essenziale della riduzione oggettiva di Penrose \u00e8 che la scelta degli stati in cui si verifica la riduzione oggettiva avviene in modo casuale, diverso sia dalle misure originate dal fenomeno di decoerenza, sia da una selezione completamente algoritmica. Piuttosto gli stati, si \u00e8 proposto, siano selezionati da una 'non-computabile' influenza incorporata nel livello, fondamentalmente legata alla geometria dello spazio-tempo su livelli di grandezza dell'ordine della scala di Planck.\nQuando scrisse il suo primo libro sulla coscienza, \"La mente nuova dell'imperatore\" (1989), Penrose non disponeva di una proposta dettagliata su come funzionassero i processi quantistici nel cervello. Successivamente, Stuart Hameroff, sugger\u00ec a Penrose che certe strutture all'interno delle cellule cerebrali (neuroni) potevano essere candidati idonei alla trasformazione quantistica e di conseguenza al fenomeno della coscienza. La teoria Orch-OR nacque, quindi, dalla collaborazione di questi due scienziati ed \u00e8 esposta nel volume Ombre della Mente (1994).\nHameroff ha contribuito alla teoria derivata dallo studio delle cellule cerebrali (neuroni). Il suo interesse si \u00e8 focalizzato sul citoscheletro, che fornisce la struttura interna di sostegno per i neuroni, e in particolare sui microtubuli, che sono la componente pi\u00f9 importante del citoscheletro. Come hanno registrato i progressi delle neuroscienze, il ruolo del citoscheletro e dei microtubuli ha assunto enorme rilevanza. Oltre a fornire una struttura di supporto per la cellula, le funzioni note dei microtubuli comprendono il trasporto delle molecole, tra le quali anche le molecole dei neurotrasmettitori legati dalle sinapsi, il controllo dei movimenti della cellula, la sua crescita e la sua forma.\nHameroff ha proposto come i microtubuli siano i candidati idonei a supportare l'elaborazione quantistica. L'entanglement quantistico \u00e8 uno stato in cui le particelle possono alterare l'un l'altro le propriet\u00e0 istantaneamente e a distanza, in un modo che non sarebbe possibile, se fossero oggetti estesi su larga scala i quali obbedirebbero alle leggi della meccanica classica e non della fisica quantistica.\nNel caso degli elettroni Hameroff ha suggerito che, nella subunit\u00e0 di tubulina dei microtubuli, un gran numero di questi elettroni possono essere coinvolti in uno stato conosciuto come un \"Condensato di Bose-Einstein\". Questa condizione si verifica quando un gran numero di particelle quantiche sono bloccate in fase e possono essere viste come un oggetto quantistico unico. Queste sono caratteristiche quantistiche su scala macroscopica, e Hameroff suggerisce che \u00e8 attraverso una caratteristica di questo tipo di attivit\u00e0 quantistica, che avviene di solito su scala molto piccola, che potrebbe essere implementata un'influenza su larga scala nel cervello.\nHameroff ha proposto che i microtubuli condensati in un unico neurone possano essere collegamenti con condensati di microtubuli in altri neuroni e cellule gliali via \"giunzioni gap\". In aggiunta alle connessioni sinaptiche tra le cellule cerebrali, le giunzioni gap sono una categoria diversa di connessioni, dove il divario tra le cellule \u00e8 sufficientemente piccolo da rendere possibile ad oggetti quantici l'attraversarlo per mezzo di un processo noto come tunnel quantico. Hameroff propone che tale tunnel consente ad un oggetto quantistico, come il condensato di Bose-Einstein di cui sopra, di passare in altri neuroni, e quindi di propagarsi su una vasta area del cervello generando un oggetto quantistico unico.\nSi ipotizza inoltre che questa caratteristica quantistica su larga scala sia la fonte delle onde gamma di sincronizzazione osservate nel cervello, e talvolta considerate come correlate al fenomeno della coscienza. A sostegno della teoria vi \u00e8 che le giunzioni gap siano legate alle onde gamma, Hameroff cita una serie di studi degli ultimi anni.\nLa teoria Orch-OR combina l'ipotesi di Penrose per quanto riguarda il teorema di G\u00f6del, con l'ipotesi Hameroff con riguardo ai microtubuli. Insieme, Penrose e Hameroff hanno proposto che, quando si determinano condensazioni nel cervello sottoposto ad una riduzione oggettiva della funzione d'onda, il collasso \u00e8 connesso a decisioni di carattere non computazionale incorporate nella geometria dello spazio-tempo .\nLa teoria propone inoltre che i microtubuli si influenzano mutuamente e sono influenzati dalle attivit\u00e0 tradizionali delle sinapsi dei neuroni. L'Orch, del termine Orch-OR, sta per \"orchestrato\" dando cos\u00ec vita al nome completo della teoria: \"Riduzione oggettiva orchestrata\". L'Orchestrazione si riferisce al processo mediante il quale le proteine di un ipotetico connettivo, noto come microtubuli delle proteine associate (MAP) influenzano o orchestrano la trasformazione quantistica dei microtubuli."}
{"id": "2835107", "revid": "36426", "url": "https://it.wikipedia.org/wiki?curid=2835107", "title": "Galleria Colonna (museo)", "text": ""}
{"id": "2835111", "revid": "765341", "url": "https://it.wikipedia.org/wiki?curid=2835111", "title": "Griffith Institute", "text": "Il Griffith Institute \u00e8 un dipartimento dell'Ashmolean Museum, presso l'Universit\u00e0 di Oxford, dedicato agli studi di egittologia e alla promozione dell'egittologia come disciplina archeologica. L'istituto fu inaugurato il 21 gennaio 1939 e prende il nome dall'egittologo inglese Francis Llewellyn Griffith (1862-1934), che ne aveva disposto, nel testamento, i fondi per la creazione.\nArchivio.\nIl dipartimento possiede un cospicuo archivio sulle campagne di scavo britanniche condotte in Egitto tra il XIX e il XX secolo comprendente copie di iscrizioni, ricalchi, disegni e acquerelli, negativi e fotografie originali. Fanno parte di questa collezione archivistica, anche le carte originali dell'egittologo Alan Gardiner (1879-1963) e del suo assistente Battiscombe Gunn (1883-1950), la documentazione e le trascrizioni di testi ieratici di Jaroslav \u010cern\u00fd (1898-1970), che fu professore di egittologia presso l'Universit\u00e0 di Oxford tra il 1951 e il 1965, le annotazioni di Howard Carter (1874-1939) durante la scoperta della tomba di Tutankhamon, nel 1922, cos\u00ec come la documentazione degli scavi nubiani di Griffith e Henry Wellcome (1853-1936).\nPubblicazioni.\nIl Griffith Institute cura la pubblicazione di alcuni testi di rilievo nel campo dell'archeologia egizia come il \"Topographical Bibliography of Ancient Egyptian Hieroglyphic Texts, Reliefs and Paintings\" (Bibliografia topografica di testi geroglifici, rilievi e dipinti dell'Antico Egitto, 8 volumi al 2009), l'\"Egyptian Grammar\" di Gardiner e \"A Concise Dictionary of Middle Egyptian\" (Breve dizionario di medio egizio) di Raymond Oliver Faulkner."}
{"id": "2835126", "revid": "92920", "url": "https://it.wikipedia.org/wiki?curid=2835126", "title": "Testo espressivo", "text": "Un testo espressivo \u00e8 un testo nel quale l'autore comunica i propri sentimenti, sensazioni, stati d'animo, secondo la propria soggettivit\u00e0, con uno scopo pragmatico privato.\nDiario.\nUn diario \u00e8 un testo espressivo in cui il mittente si rivolge a s\u00e9 stesso. Nel diario, chi scrive racconta di avvenimenti personali, espone riflessioni, commenti, e si esprime in modo aperto. Si pu\u00f2 raccontare della giornata, oppure di sentimenti che si provano di cui si ha pudore, reticenza, o paura, di comunicare ad altri. Il diario \u00e8 comunque un racconto personale nel quale si descrive la realt\u00e0 o si esprime la fantasia di chi scrive.\nIl narratore scrive in prima persona singolare. La forma diaristica o memorialistica viene a volte utilizzata anche come espediente o artificio letterario-narrativo per la scrittura di un'opera letteraria.\nScrittura epistolare.\nAnche la lettera \u00e8 un testo espressivo, sebbene pu\u00f2 essere indirizzato a vari tipi di persone. La lettera \u00e8 un messaggio nel quale il mittente ha come scopo quello di inviare informazioni al destinatario (o ricevente). Il destinatario pu\u00f2 essere un conoscente, un amico, una persona di una certa rilevanza. \nLa lettera pu\u00f2 essere:"}
{"id": "2835129", "revid": "1305772", "url": "https://it.wikipedia.org/wiki?curid=2835129", "title": "Z-RAM", "text": "La Z-RAM, acronimo di \u201c\"Zero-Capacitor RAM\"\u201d, o \u201c\"Zero-Capacitor Random Access Memory\"\u201d (traducibile in italiano come \u201c\"Memoria ad Accesso Casuale senza Condensatori\"\u201d) \u00e8 un nuovo tipo di memoria informatica DRAM (\"Dynamic Random Access Memory\") in fase di sviluppo presso la Innovative Silicon (ISi): una nuova compagnia fondata dallo scienziato Serguei Okhonin e dedita allo sviluppo di questa tecnologia. La Z-RAM \u00e8 basata sull'impiego della tecnologia SOI (\"Silicon-On-Insulator\") e secondo la Advanced Micro Devices (AMD) potrebbe, entro pochi anni, trovare impiego nei futuri microprocessori soppiantando le memorie attuali.\nCaratteristiche importanti delle nuove memorie sono una velocit\u00e0 di accesso alle celle di memoria simile a quella delle SRAM impiegate attualmente nelle memorie cache ma, cosa ancora pi\u00f9 importante, \u00e8 l'utilizzo di un unico transistor per cella, consentendo ovviamente una pi\u00f9 alta densit\u00e0 di memoria a parit\u00e0 di spazio fisico occupato.\nLa ragione per cui si \u00e8 scelto di sperimentare una nuova tecnologia piuttosto che insistere su quella gi\u00e0 esistente \u00e8 sostanzialmente unica. \nLa Bulk CMOS costituisce la principale tecnologia oggi in uso per lo sviluppo di sistemi ULSI (\"Ultra Large Scale Integration\"). In questi ultimi anni si \u00e8 puntato tanto sullo scaling dei circuiti CMOS al fine di ottenere sistemi compatti e versatili che oggi caratterizzano buona parte della nostra vita. \nTuttavia, questa tecnica sta raggiungendo il suo limite: la strategia di ridurre le dimensioni dei transistori non \u00e8 applicabile all'infinito, dunque sorge l'esigenza di rivolgere lo sguardo verso nuove tecnologie. Tra queste riveste una notevole importanza la Silicon-On-Insulator (Silicio su isolante).\nQuesto tipo di tecnologia presenta notevoli vantaggi ma \u00e8 ancora abbastanza costosa se paragonata alla pi\u00f9 comune CMOS.\nCostruite con la tecnologia SOI, le Z-RAM sfruttano l'effetto del Floating body effect grazie al quale si viene a creare capacit\u00e0 fra il corpo del transistore e lo strato sottostante, separati da un terzo strato isolante di ossido. \nIl risultato \u00e8 la possibilit\u00e0 di memorizzare un'informazione binaria, zero o uno, senza ricorrere all'impiego di condensatori (da qui il nome \u201cZero Capacitator\u201d) e utilizzando un unico transistor per cella.\nCi\u00f2 le differenzia dalle memorie SRAM, che utilizzano ben 6 transistor per locazione di memoria e dalle DRAM che utilizzano una coppia transistore-condensatore in ciascuna cella.\nDa questo deriva ovviamente un notevole incremento della densit\u00e0 di memorizzazione e tale guadagno in termini di densit\u00e0 produce effetti interessanti in termini di costi e performance. Maggiore densit\u00e0 significa minore distanza tra le diverse celle di memoria e dunque minore spazio che i dati devono percorrere con conseguente miglioramento dei tempi delle operazioni di lettura/scrittura dei dati in memoria.\nLe Z-RAM si apprestano a diventare le memorie a pi\u00f9 alta densit\u00e0 di memorizzazione disponibili sul mercato. Quanto alla velocit\u00e0 di accesso, invece, \u00e8 grossomodo pari a quella delle attuali SRAM, almeno se considerata a livello della singola cella di memoria. Tuttavia \u00e8 quando si considerano spazi pi\u00f9 ampi, come quelli di un modulo di memoria, che emergono le differenze sostanziali fra SRAM e Z-RAM.\nEcco quanto afferma Jeff Lewis vice presidente addetto al Marketing in un'intervista al sito \"Digitimes.com\":\n\u00ab\"Since Z-RAM is much denser than SRAM, where the memory block is very large, you can actually see the relative difference between SRAM and Z-RAM shrinking. SRAM starts out as a faster technology, but as its blocks become very large, Z-RAM starts approaching the speed of SRAM. it's quite possible the Z-RAM would be faster than the SRAM, simply because the physical dimensions of the SRAM, the wires, the length of the traces, and so on, have a net effect of slowing SRAM's operational speed.\"\u00bb\nProprio per questa ragione, \u00e8 poco probabile l'impiego della Z-RAM come cache L1 nei moderni PC delle nostre case, giacch\u00e9 non comporterebbe vantaggi sostanziali. \u00c8 molto pi\u00f9 plausibile l'impiego di tale memoria nei grossi sistemi di elaborazione dotati di numerose unit\u00e0 di calcolo in parallelo e dove la memoria richiesta ha dimensioni notevoli. In questi casi la Z-RAM offre velocit\u00e0 pari, o addirittura superiori, a quelle delle SRAM (con tempi di risposta pari a 3ns) ma richiede molto meno spazio; basti pensare che la densit\u00e0 di memorizzazione \u00e8 ben 5 volte superiore a quella delle attuali SRAM, e dunque a parit\u00e0 di capacit\u00e0 di memoria, un modulo di Z-RAM occuper\u00e0 1/5 dello spazio richiesto da un modulo di SRAM.\nEcco quanto afferma Mark-Eric Jones, l'amministratore delegato dell'azienda americana nella stessa intervista:\n\u00ab\"You asked whether Z-RAM could be used in place of SRAM, as L1 cache. For standalone microprocessors, where you're looking at gigahertz speeds, no. But if you're looking at an embedded processor, where the speed may be down in the hundreds of megahertz region, there you certainly could use Z-RAM for L1 cache, but probably not for very small L1 caches. You could use Z-RAM where the memory requirement is very large.\"\u00bb\nForse per i costi di produzione maggiori e per la sostanziale parit\u00e0 nella velocit\u00e0, la Intel, nota azienda multinazionale produttrice di microprocessori, sembra aver snobbato la nuova tecnologia, preferendo continuare a puntare sulla CMOS.\nParagonando un wafer realizzato in bulk CMOS con uno SOI, infatti, sar\u00e0 quest'ultimo ad avere un costo pi\u00f9 elevato, seppur composto da meno maschere.\nSebbene l'AMD sia stata la prima a puntare su questa nuova tecnologia, \u00e8 la Hynix a programmare di portarla sul mercato nei prossimi anni."}
{"id": "2835139", "revid": "92723", "url": "https://it.wikipedia.org/wiki?curid=2835139", "title": "Algernon Percy, IV duca di Northumberland", "text": "Biografia.\nEra il figlio di Hugh Percy, II duca di Northumberland, e di sua moglie, Frances Burrell, figlia di Peter Burrell, membro di un'antica famiglia della nobilt\u00e0 britannica. Studi\u00f2 a Eton College e al St. John's College.\nCarriera navale.\nEntr\u00f2 nella Royal Navy nel 1805, all'et\u00e0 di 13 anni, e partecip\u00f2 alle guerre napoleoniche. Nel 1815 venne promosso a capitano e prese il comando della \"HMS Cossack\".\nL'anno seguente fu insignito del titolo di barone Prudhoe. In seguito venne promosso ad ammiraglio.\nCarriera politica.\nIl 1847 succedette al fratello come duca. Nel 1852 divenne membro del Consiglio privato e fu primo Lord dell'Ammiragliato.\nMatrimonio.\nSpos\u00f2, il 25 agosto 1842, Lady Eleanor Grosvenor (1820-1911), figlia di Richard Grosvenor, II marchese di Westminster. Non ebbero figli.\nMorte.\nMor\u00ec il 12 febbraio 1865. Alla sua morte, come duca gli succedette il nipote George."}
{"id": "2835152", "revid": "144796", "url": "https://it.wikipedia.org/wiki?curid=2835152", "title": "Francis Baring, I barone Northbrook", "text": "Biografia.\nFrancis era il figlio di Sir Thomas Baring, II baronetto, e di sua moglie, Ursula Sealy, figlia maggiore di Charles Sealy. Apparteneva ad un importante famiglia di banchieri.\nFu educato al Winchester College, ad Eton e al Christ Church di Oxford. Nel 1848 successe al padre come Baronetto.\nCarriera.\nBaring entr\u00f2 nella Camera dei Comuni nel 1826, come rappresentante Whig di Portsmouth fino al suo pensionamento nel 1865. Un anno dopo, fu portato alla pari del Regno Unito come Barone Northbrook. Baring fu nominato Lord del Tesoro (1830-1834 e 1835-1839). In seguito, Baring \u00e8 stato membro del Consiglio della Corona e ricopr\u00ec la carica di Cancelliere dello Scacchiere (1839-1841) e Lord George Eden lo nomino primo lord dell'ammiragliato (1849-1852).\nBaring era membro della Canterbury Association. Don\u00f2 \u00a3 600 per la realizzazione di un monumento dedicato a Charles Buller, che era morto l'anno precedente.\nMatrimoni.\nPrimo Matrimonio.\nSpos\u00f2, il 7 aprile 1825 presso la Dockyard Chapel a Portsmouth, Jane Grey (20 ottobre 1804-23 aprile 1838), figlia di Sir George Grey. Ebbero due figli:\nSecondo Matrimonio.\nSpos\u00f2, il 31 marzo 1841 a St George's a Londra, Lady Arabella Georgina Howard (25 gennaio 1809-10 dicembre 1884), figlia di Kenneth Howard, I conte di Effingham. Ebbero un figlio:\nMorte.\nMor\u00ec il 6 settembre 1866, all'et\u00e0 di 70 anni.\nBaring Bay, nella parte occidentale dell'Isola di Devon, nell'Artico canadese \u00e8 chiamata in suo onore."}
{"id": "2835154", "revid": "1305772", "url": "https://it.wikipedia.org/wiki?curid=2835154", "title": "Formula Tasman 1972", "text": "La stagione 1972 della Formula Tasman fu la nona della serie. Si disput\u00f2 tra l'8 gennaio e il 27 febbraio. La serie fu vinta da Graham McRae, pilota neozelandese, su Leda GM1 Chevrolet.\nLa pre-stagione.\nCalendario.\nLe gare valide per il campionato diventano otto. C'\u00e8 l'esordio dell'Adelaide International Raceway.\nRisultati e classifiche.\nClassifica piloti.\nAl vincitore vanno 9 punti, 6 al secondo, 4 la terzo, 3 al quarto, 2 al quinto e 1 al sesto. Non vi sono scarti."}
{"id": "2835156", "revid": "1632387", "url": "https://it.wikipedia.org/wiki?curid=2835156", "title": "Testo espositivo", "text": "Un testo espositivo (o anche informativo o esplicativo) \u00e8 un tipo di testo che ha per scopo di informare il lettore, di arricchire cio\u00e8 le sue conoscenze su un determinato argomento. Di norma esso fornisce in maniera chiara e ordinata le relative informazioni (dati, notizie, spiegazioni), attraverso una condivisione obbiettiva di fatti, idee o concetti. Il sapere offerto dai testi espositivi \u00e8 anche illustrato e spiegato. Alcune informazioni possono essere gi\u00e0 note al destinatario, ma vengono analizzate pi\u00f9 in profondit\u00e0 e spiegate, oppure utilizzate come punto di partenza per la spiegazione di altre conoscenze.\nIl suo scopo \u00e8 quello di fornire informazioni su temi di interesse generale a un pubblico non specializzato o dotato di conoscenze inferiori all'emittente. Di solito utilizza parole semplici e chiare, predomina il presente indicativo.\nIl testo espositivo \u00e8 uno dei tipi di testo pi\u00f9 diffusi: appartengono a questo tipo i manuali scolastici e universitari, le lezioni dei docenti, gli elaborati dei discenti, le conferenze, gli esami orali, gli articoli scientifici, i verbali di riunione, gli articoli giornalistici, i lemmi dei dizionari e le voci delle enciclopedie, ma anche le guide turistiche, gli inviti e le partecipazioni, gli avvisi e gli annunci, nonch\u00e9 le informazioni offerte schematicamente in tabelle. Un testo espositivo pu\u00f2 quindi essere scritto o orale.\nStruttura.\nDal punto di vista della struttura non \u00e8 diverso dagli altri tipi di testo: si suddivide in paragrafi e periodi. Dal punto di vista del contenuto, gli argomenti sono presentati secondo un criterio logico. Al suo interno si possono anche distinguere le informazioni principali da quelle secondarie, che non sono cio\u00e8 indispensabili ma che servono comunque a chiarire o ad ampliare le informazioni principali. In talune pubblicazioni, specie di natura didattica ma non esclusivamente, le informazioni secondarie vengono distinte da quelle principali con l'utilizzo di caratteri diversi o di dimensioni minori o con altri accorgimenti grafici. Mentre le note sono un classico esempio di informazione secondaria, schemi e tabelle possono anche contenere o riassumere informazioni principali.\nUna possibile tripartizione della struttura del testo espositivo \u00e8 la seguente:\nTipologie.\nPur essendo presente un po' in tutte le epoche storiche, grazie alla capillare diffusione dell'alfabetizzazione, al generale innalzamento del livello di istruzione e al progressivo incremento delle esigenze culturali nei vari ambiti della vita civile, il testo informativo \u00e8 diventato una delle forme di scrittura maggiormente utilizzate nel XX e XXI secolo. In base alle esigenze per cui \u00e8 scritto e agli scopi che si prefigge, si pu\u00f2 presentare con forme e aspetti diversi."}
{"id": "2835158", "revid": "610351", "url": "https://it.wikipedia.org/wiki?curid=2835158", "title": "Seamisai", "text": "Seamisai \u00e8 un brano musicale della cantante italiana Laura Pausini.\n\"Seamisai\" - \"Cuando se ama\" 1997.\nIl brano.\n\"Seamisai\" \u00e8 il 5\u00ba ed ultimo singolo estratto a settembre 1997 dall'album \"Le cose che vivi\" del 1996.\nLa musica \u00e8 composta da Giuseppe Carella; il testo \u00e8 scritto da Cheope; l'adattamento spagnolo \u00e8 di Badia.\nLa canzone viene tradotta in lingua spagnola con il titolo \"Cuando se ama\", inserita nell'album \"Las cosas que vives\" ed estratta come 4\u00ba ed ultimo singolo in America Latina. In Spagna \u00e8 il 5\u00b0 singolo estratto dall'album.\nI 2 brani vengono trasmessi in radio; non vengono realizzati i 2 videoclip.\nRiconoscimenti.\nCon il brano \"Seamisai\" Laura Pausini partecipa nel 1997 al \"Festivalbar\" ricevendo il \"Premio Europa\" come \"Artista italiana che ha venduto pi\u00f9 nel mondo\".\n\"Seamisai (Sei que me amavas)\" 2002.\nIl brano.\nNel 2001 la canzone \"Seamisai\" viene inserita nell'album raccolta del 2001 \"The Best of Laura Pausini - E ritorno da te\" in una nuova versione eseguita in duetto con il cantante brasiliano Gilberto Gil in lingua italo-portoghese con il titolo \"Seamisai (Sei que me amavas)\".\nIl brano in lingua italiana viene nuovamente estratto come singolo ed \u00e8 il 3\u00b0 singolo estratto nel 2002 solo in Brasile dall'album \"The Best of Laura Pausini - E ritorno da te\".\nAnche nell'album in lingua spagnola \"Lo mejor de Laura Pausini - Volver\u00e9 junto a ti\" viene inserita la nuova versione di \"Cuando se ama\" in duetto con il titolo \"Cuando se ama (Sei que me amavas)\". Questa non viene estratta come singolo in Spagna e in America Latina e pertanto non \u00e8 pubblicata su supporto audio, non viene trasmessa in radio e non \u00e8 presente il videoclip.\nPur non esistendo il CD singolo, il brano in lingua italiana viene trasmesso quindi nuovamente in radio nel 2002 in Brasile; non viene realizzato il videoclip.\nPubblicazioni.\n\"Seamisai\" viene anche inserita nell'album \"Esperanca\" (International Version) del 2002; in una versione rinnovata in duetto con Gilberto Gil nell'album \"The Best of Laura Pausini - E ritorno da te\" del 2001; in versione \"Live\" nel DVD \"Live 2001-2002 World Tour\" del 2002 (video).\n\"Cuando se ama\" viene anche inserita in una versione rinnovata in duetto con Gilberto Gil nell'album \"Lo mejor de Laura Pausini - Volver\u00e9 junto a ti\" del 2001; in versione \"Live\" nell'album \"Live in Paris 05\" del 2005 (\"Medley\" audio e video).\nColonna sonora.\nNel 2001 \"Seamisai\" viene utilizzato come colonna sonora della telenovela brasiliana \"Terra nostra 2 - La speranza\".\nCover.\nNel 2000 la cantante Italo-brasiliana Deborah Blando realizza una cover di \"Seamisai\" inserendola nell'album \"Salvatrice\"."}
{"id": "2835162", "revid": "204012", "url": "https://it.wikipedia.org/wiki?curid=2835162", "title": "William D. Mitchell", "text": ""}
{"id": "2835170", "revid": "339392", "url": "https://it.wikipedia.org/wiki?curid=2835170", "title": "Sun Eats Hours", "text": ""}
{"id": "2835172", "revid": "767487", "url": "https://it.wikipedia.org/wiki?curid=2835172", "title": "Tu che ne dici?", "text": "Tu che ne dici? \u00e8 un film del 1960, diretto dal regista Silvio Amadio.\nTrama.\nRoma. I due imbroglioni Solitario e Amedeo ne combinano di tutti i colori truffando la povera gente con dei travestimenti. Quando, sotto le vesti di monaci, capitano nella villa del gangster Danden i loro guai cominciano: infatti il malvivente \u00e8 gravemente ferito, ed \u00e8 convinto di essere in punto di morte. Consegna cos\u00ec tutto il suo denaro ai frati affinch\u00e9 li spendano per la chiesa: ma Solitario e Amedeo pensano a tutt'altro: night club, vacanze eccetera, finch\u00e9 il gangster non si ristabilisce e decide di riprendersi i suoi soldi."}
{"id": "2835178", "revid": "123223241", "url": "https://it.wikipedia.org/wiki?curid=2835178", "title": "Testo regolativo", "text": "Un testo regolativo (ma anche istruzionale o prescrittivo) \u00e8 un tipo di testo che ha lo scopo di regolare il comportamento futuro (proprio e/o altrui) e che pu\u00f2:\nNe sono un esempio gli articoli di legge, i manuali di istruzione, le ricette da cucina e i regolamenti; altri esempi di testi regolativi sono i foglietti illustrativi dei medicinali e quelli che spiegano le regole di un gioco; possono essere considerati regolativi anche testi di poesie o canzoni che incitano alla lotta, testi di propaganda politica oppure contenenti regole morali e/o precetti religiosi.\nCaratteristiche.\nSpesso una regola viene scandita (come nel caso delle leggi) in vari articoli (\"Art. 1,2,3\u2026\"), che, se troppo complessi, vengono a loro volta ulteriormente suddivisi in sottoarticoli o commi. \nNelle ricette e nei manuali troviamo i passaggi da seguire; a volte vengono anch'essi numerati o sono riportati vicino a tavole che illustrano l'argomento trattato.\nDue modi verbali spesso adoperati in questo tipo di testo sono l'i imperativo e il congiuntivo esortativo; a volte i comandi/consigli sono espressi all'infinito (es.: \"Procedere con cautela\"; \"Non toccare!\"). In altre occasioni vengono invece impiegate forme di comando pi\u00f9 velate, spesso apparentemente amichevoli o impersonali (es. \"Le sar\u00f2 grato se...\", \"La signoria vostra \u00e8 invitata a ...\").\nUn testo regolativo si dimostra efficace quando permette al proprio destinatario di comprendere con chiarezza ci\u00f2 che gli viene richiesto."}
{"id": "2835184", "revid": "729019", "url": "https://it.wikipedia.org/wiki?curid=2835184", "title": "Carlos FitzJames Stuart, XVI duca d'Alba", "text": "Biografia.\nInfanzia ed educazione.\nFiglio di Jacobo FitzJames Stuart, XV duca d'Alba e di Mar\u00eda Francisca de Palafox y Portocarrero de Guzm\u00e1n y Kirkpatrick, XII duchessa di Pe\u00f1arada, apparteneva ad una delle pi\u00f9 nobili casate spagnole e discendeva per via paterna da Giacomo II d'Inghilterra. Sua madre era sorella dell'imperatrice Eugenia, l'ultima sovrana di Francia.\nFu educato, come suo padre, all'Universit\u00e0 di Salamanca e all'\u00c9cole Militaire di Parigi.\nMatrimonio.\nSpos\u00f2 nel 1877 Mar\u00eda del Rosario Falc\u00f3 y Osorio, da cui ebbe tre figli.\nCarriera diplomatica.\nFu ambasciatore di Spagna a Bruxelles dal 1872 al 1878, ambasciatore a San Pietroburgo fino al 1885.\nDal 1887 al 1894 fu Gran Tesoriere di Spagna e inviato diplomatico a Costantinopoli.\nMorte.\nAppena nominato ambasciatore negli USA mor\u00ec di cancro a New York.\nDiscendenza.\nCarlos d'Alba e Mar\u00eda del Rosario Falc\u00f3 y Osorio ebbero:"}
{"id": "2835191", "revid": "15756", "url": "https://it.wikipedia.org/wiki?curid=2835191", "title": "Operazioni navali nella prima guerra mondiale", "text": "Le operazioni navali nella prima guerra mondiale si svilupparono principalmente intorno all'esigenza di garantire la sicurezza delle proprie vie di comunicazione marittima e di bloccare o insidiare quelle del nemico. In particolare le marine militari delle potenze alleate (la Royal Navy britannica, la Marine nationale francese, la Voenno-morskoj flot Rossijskoj Imperii russa, la Regia Marina italiana ed, in misura minore, la United States Navy statunitense e la Marina imperiale giapponese) adottarono una strategia che puntava a controllare le aree utilizzate dai propri traffici marittimi e a imporre il blocco di quelli avversari.\nLe operazioni navali delle marine degli Imperi centrali (la Kaiserliche Marine tedesca, la k.u.k. Kriegsmarine austro-ungarica e la Osmanl\u0131 Donanmas\u0131 ottomana) furono invece caratterizzate dalla strategia della \"flotta in potenza\": numericamente superate, le flotte di superficie degli Imperi Centrali non si impegnarono in scontri frontali con il grosso del nemico, ma mantennero una minaccia \"potenziale\", cercando di usurare le forze avversarie, di forzarne il blocco e di insidiarne le rotte commerciali attraverso l'utilizzo di unit\u00e0 leggere, sommergibili e navi corsare.\nLe operazioni belliche coinvolsero (in maniera pi\u00f9 o meno diretta e pi\u00f9 o meno intensa) tutti gli oceani e gli specchi d'acqua principali del globo. Se il Mare del Nord fu teatro degli scontri a distanza tra la Hochseeflotte tedesca e la Grand Fleet britannica, nel Mar Mediterraneo le flotte combinate di Italia, Francia e Regno Unito (con piccoli contributi da parte di Giappone, Australia e Grecia) si confrontarono con la marina austro-ungarica, praticamente asserragliata all'interno dei suoi porti sul Mare Adriatico, oltre ad impegnarsi contro le difese ottomane dello stretto dei Dardanelli.\nL'immenso Impero russo si trov\u00f2 ad affrontare la Germania nel mar Baltico e l'Impero ottomano nel Mar Nero, mentre le poche navi tedesche a guardia delle colonie dell'Oceano Pacifico furono surclassate dalle pi\u00f9 numerose flotte giapponese ed australiana; anche l'Oceano Indiano e le acque del Sudamerica furono teatro di scontri tra le navi corsare tedesche e le squadre di incrociatori Alleati inviate alla loro caccia. Infine l'Oceano Atlantico fu teatro della prima grande campagna sommergibilistica della storia, con gli U-Boot tedeschi impegnati contro il traffico commerciale diretto verso le isole britanniche e intenti a confrontarsi con le forze congiunte di Regno Unito e (dopo il 1917) Stati Uniti.\nAntefatti.\nLa corsa agli armamenti.\nGli ultimi anni del XIX secolo ed i primi anni del XX secolo furono caratterizzati da una vasta corsa agli armamenti che interess\u00f2 tutte le principali potenze mondiali, e che ebbe profondi influssi anche nel campo degli armamenti navali; la prima crisi marocchina del 1905, ed i conseguenti attriti che si determinarono tra Francia e Regno Unito da un lato e la Germania dall'altro per i possedimenti in Marocco, resero palese la nuova situazione di confronto venutasi a creare in mare. Divenuta uno stato unitario solo nel 1871, la Germania si era imposta solo recentemente come potenza mondiale e, soprattutto nei confronti di Regno Unito e Francia, era intervenuta con ritardo nella corsa ad accaparrarsi domini coloniali sparsi per il mondo; nell'ottica di accrescere l'influenza mondiale e coloniale della nazione, il governo tedesco si era imposto di rivalutare lo sviluppo di una grande flotta da battaglia: la marina del Regno di Prussia e del neonato stato tedesco era una forza ridotta, destinata principalmente alla difesa delle acque costiere nazionali, ma con la nomina del grand'ammiraglio Alfred von Tirpitz alla guida del Ministero della Marina (Reichsmarineamt) nel 1897 lo sviluppo di una \"flotta d'alto mare\" (\"Hochseeflotte\") divenne uno dei cardini portanti della politica della Germania.\nLo sviluppo della flotta tedesca non pot\u00e9 che innescare reazioni analoghe in Regno Unito, la cui marina era indiscutibilmente la pi\u00f9 potente a livello mondiale: la nascita della Hochseeflotte, di base a poche miglia dalle coste dell'Inghilterra, mise in pericolo il predominio britannico sui mari, spingendo Londra a fare il possibile per continuare a mantenere un considerevole vantaggio sull'avversario. A ci\u00f2 si univano anche le teorizzazioni dello studioso di guerra navale Alfred Thayer Mahan, secondo cui una potenza navale risultava in definitiva superiore ad una meramente continentale: sebbene tale tesi fosse poi messa in discussione, nei primi anni del XX secolo assunse un ruolo centrale nella politica di molte nazioni. Se da un punto di vista politico lo sviluppo della flotta tedesca fu uno dei fattori che guidarono il Regno Unito verso l'alleanza con i tradizionali nemici della Germania, la Francia e l'Impero russo, da un punto di vista militare essa spinse la Royal Navy ad intraprendere la politica del \"two keels for one\", varando due nuove unit\u00e0 da guerra per ogni nave messa in mare dai tedeschi: sebbene tale rapporto si dimostrasse impossibile da raggiungere, la maggiore esperienza dei cantieri navali britannici, unita al non avere la necessit\u00e0 di mantenere anche un grande esercito terrestre come quello tedesco, consentirono al Regno Unito di guadagnare un ampio vantaggio numerico sui rivali.\nLa contesa navale anglo-tedesca ebbe poi riflessi in tutto il mondo. Con un procedimento analogo a quello avvenuto nel Mare del Nord ma su scala pi\u00f9 ridotta, anche nel Mediterraneo si assistette ad una corsa agli armamenti navali, con il Regno d'Italia che cerc\u00f2 di affermare il suo ruolo di potenza locale scontrandosi con gli interessi della Francia e dell'Impero austro-ungarico. Fuori dall'Europa, gli Stati Uniti avevano ormai conseguito un chiaro ruolo di potenza regionale con la vittoria nella guerra ispano-americana, iniziando ad estendere la loro influenza anche oltre il continente americano; in Asia, l'Impero giapponese era emerso come potenza regionale dominante dopo i successi nella prima guerra sino-giapponese e soprattutto nella guerra russo-giapponese, assumendo via via un ruolo sempre pi\u00f9 netto nel panorama mondiale anche grazie ad una solida alleanza con il Regno Unito. Sia statunitensi che giapponesi videro quindi nella costruzione di grandi flotte da battaglia un modo per difendere il ruolo acquisito e per affermarsi come potenze a livello mondiale.\nLa tecnologia navale.\nAlla fine dell'Ottocento l'unit\u00e0 principale da battaglia era la nave da battaglia pre-dreadnought, una nave di meno di tonnellate di dislocamento e con una velocit\u00e0 massima non superiore ai 18 nodi, generati da un apparato propulsivo basato su macchine a vapore alternative alimentate a carbone; l'armamento era basato su quattro cannoni principali da 280 o 305\u00a0mm sistemati in due torri a prua e poppa, ed un gran numero di pezzi di calibro inferiore sistemati lungo la fiancata dello scafo, in barbette o casematte corazzate, una soluzione che alla prova dei fatti si dimostr\u00f2 inadeguata perch\u00e9 esponeva i pezzi all'umidit\u00e0 ed agli spruzzi di acqua salata, e perch\u00e9 l'orizzonte di tiro risultava eccessivamente ridotto rispetto alla sistemazione in torretta girevole. Secondo la dottrina tattica dell'epoca, la corazzata avrebbe affrontato il nemico facendo uso prevalentemente dell'armamento secondario mentre i pezzi di grosso calibro sarebbero serviti a dare il \"colpo di grazia\" al nemico sconfitto: ci\u00f2 dipendeva dal fatto che da un lato i cannoni di piccolo calibro avevano una celerit\u00e0 di tiro pi\u00f9 elevata, dall'altro i sistemi di rilevamento delle distanze erano ancora piuttosto primitivi e consentivano tiri efficaci solo a corta gittata. Molte navi erano ancora dotate di rostri per speronare le avversarie, e di complessi, costosi e pesanti tubi lanciasiluri posti sotto la linea di galleggiamento: entrambi, alla prova dei fatti, si dimostrarono sempre pi\u00f9 inutili nel combattimento tra navi maggiori.\nGi\u00e0 nel corso della guerra russo-giapponese del 1904-05 ci si accorse che i cambiamenti tecnologici in atto stavano mutando anche il modo di combattere la guerra in mare: i miglioramenti delle tecniche siderurgiche portarono alla produzione di migliori leghe di acciaio, aumentando la qualit\u00e0 e lo spessore delle corazze al punto che l'artiglieria secondaria risultava non pi\u00f9 efficace contro di esse; questo, unito ai miglioramenti nella produzione delle bocche da fuoco che portarono la celerit\u00e0 di tiro dei grossi calibri quasi alla pari con quella dei piccoli calibri, spinse a riconsiderare il ruolo dell'artiglieria principale delle navi, dandole una maggiore prevalenza sull'armamento secondario. L'introduzione del giroscopio e dei sistemi centralizzati per il controllo del tiro portarono ad ulteriori miglioramenti nell'efficacia delle artiglierie: la gittata utile dei proiettili, fino ad allora limitata a meno di 2.000 metri, pass\u00f2 a 7.000 - 10.000 metri.\nNell'ambito degli apparati propulsivi, l'invenzione della turbina a vapore nel 1884 fece compiere un notevole balzo in avanti: grosse corazzate erano ora capaci di muoversi a velocit\u00e0 ben superiori ai 20 nodi, con le unit\u00e0 minori capaci di superare anche i 25 nodi; di conseguenza, le dimensioni delle unit\u00e0 navali iniziarono a crescere notevolmente. L'incremento della velocit\u00e0 ridusse la minaccia per le navi maggiori rappresentata dai sommergibili, un'arma di recente introduzione nell'arsenale navale: molto lenti in immersione e dotati di scarsa autonomia, i sommergibili avevano ora poche possibilit\u00e0 di prendere di mira una veloce unit\u00e0 di superficie, capace di portarsi rapidamente fuori portata; ci\u00f2 contribu\u00ec anche ad orientare tale arma alla caccia del pi\u00f9 lento traffico mercantile. L'applicazione di controcarene (e di reti anti-siluro, che si dimostrarono per\u00f2 meno efficaci) diminu\u00ec, almeno per le unit\u00e0 di grosso tonnellaggio, la minaccia rappresentata dai siluri e dalle mine navali: la perdita di velocit\u00e0 che tali sistemi comportavano fu compensata dai nuovi sistemi propulsivi; anche il miglioramento delle tecniche di compartimentazione stagna, in cui i tedeschi si dimostrarono molto capaci, increment\u00f2 le possibilit\u00e0 di sopravvivenza delle unit\u00e0 da guerra.\nIl nuovo massiccio utilizzo del petrolio al posto del carbone come propellente aument\u00f2 notevolmente l'autonomia delle navi e le rese meno visibili al nemico, in quanto il petrolio produceva una minor quantit\u00e0 di fumi di scarico; ci\u00f2 produsse di converso nuove esigenze di politica internazionale, legate alla necessit\u00e0 di garantirsi costanti forniture di petrolio dai pochi paesi che ne producevano: proprio la difficolt\u00e0 a procurarsi il nuovo propellente spinse i tedeschi a mantenere prevalentemente la propulsione a carbone, ottenibile dai pi\u00f9 sicuri giacimenti minerari della Ruhr. La radio divenne uno strumento pi\u00f9 diffuso sulle unit\u00e0 navali, consentendo migliori comunicazioni degli ordini, mentre verso la fine della guerra iniziarono anche a comparire i primi rudimentali esemplari del sonar, per il rilevamento delle unit\u00e0 sommerse.\nLe dreadnought.\nNel 1893 l'ingegnere navale italiano Vittorio Cuniberti inizi\u00f2 a progettare un nuovo tipo di nave da battaglia, tenendo conto di tutte le innovazioni tecnologiche che stavano avendo luogo: nella sua progettazione, la corazzata sarebbe stata dotata solo di cannoni di grosso calibro in torri girevoli e di una propulsione a turbina che ne avrebbe di gran lunga incrementato la velocit\u00e0 e l'autonomia. Poich\u00e9 l'Italia non aveva n\u00e9 le finanze n\u00e9 le capacit\u00e0 per portare avanti un simile progetto, Cuniberti fu autorizzato a rendere pubblici i suoi studi nel 1902, trovando subito un largo interesse: il Giappone impost\u00f2 la \"Satsuma\" nel 1905 e l'anno successivo gli Stati Uniti misero in cantiere le unit\u00e0 della classe South Carolina, entrambe dotate di un gran numero cannoni di grosso calibro come armamento principale ma ancora con la propulsione a motore a vapore.\nLa fu la prima unit\u00e0 ad entrare in servizio, costruita rispettando le linee tracciate da Cuniberti e diede il nome a questa tipologia di navi, altrimenti dette \"corazzate monocalibro\": varata nel 1906, la nave aveva un dislocamento di poco pi\u00f9 di 20.000 t a pieno carico, ma era capace di una velocit\u00e0 di 21 nodi assicurata dalle sue quattro turbine a vapore Parson; l'armamento principale era basato su 10 cannoni da 305\u00a0mm in torri girevoli, mentre i 27 cannoni secondari da 76,2\u00a0mm erano intesi solo come difesa ravvicinata dalle unit\u00e0 siluranti veloci. Su indicazione del Primo Lord del Mare John Fisher, che fortemente l'aveva voluta e ne aveva promosso la realizzazione, la \"Dreadnought\" divenne il modello su cui si svilupparono le successive classi di corazzate britanniche: nel 1912 entrarono in servizio le quattro unit\u00e0 della classe Orion, definite come le prime \"super-dreadnought\" per via del loro dislocamento (22.000 t) e del calibro dei loro cannoni (10 da 343\u00a0mm); l'apice fu raggiunto con le cinque \"corazzate veloci\" della classe Queen Elizabeth, entrate in servizio a conflitto iniziato: il dislocamento a pieno carico superava le 36.000 t, le turbine a vapore alimentate a petrolio garantivano una velocit\u00e0 di 24 nodi, mentre l'armamento principale era costituito da 8 dei nuovi cannoni da 381\u00a0mm.\nL'entrata in servizio della \"Dreadnought\" rese di colpo completamente obsolete tutte le navi precedenti, obbligando le varie nazioni a dotarsi di questo nuovo strumento. Dopo un primo modello di transizione rappresentato dalle quattro unit\u00e0 della classe Nassau del 1909 (21.000 t, 12 cannoni da 280\u00a0mm), i tedeschi si specializzarono ben presto in questo nuovo tipo di costruzioni, realizzando navi pi\u00f9 lente e con cannoni di calibro minore rispetto alle equivalenti britanniche ma con una corazzatura pi\u00f9 spessa ed armi di maggior precisione: le super-dreadnought della classe K\u00f6nig, entrate in servizio a conflitto iniziato, avevano un dislocamento di 28.000 t e 10 cannoni da 305\u00a0mm, mentre le due unit\u00e0 della classe Bayern, realizzate negli ultimi mesi di guerra, raggiungevano le 32.000 t e montavano 8 dei nuovi cannoni da 380\u00a0mm. Le prime dreadnought francesi della classe Courbet (23.000 t, 12 cannoni da 305\u00a0mm) entrarono in servizio nel 1913, seguite a guerra iniziata dalle super-dreadnought della classe Bretagne (26.000 t, 10 cannoni da 340\u00a0mm); la Russia, la cui flotta era in fase di ricostruzione dopo essere stata quasi completamente annientata nella guerra russo-giapponese, dovette invece attendere la fine del 1914 per avere in servizio le prime dreadnought della classe Gangut (24.000 t, 12 cannoni da 305\u00a0mm). Le uniche dreadnought austro-ungariche furono le quattro della classe Tegetthoff (21.000 t, 12 cannoni da 305\u00a0mm), entrate in servizio tra il 1913 ed il 1915; dopo la prima sperimentale dreadnought \"Dante Alighieri\" del 1913 (21.000 t, 12 cannoni da 305\u00a0mm), l'Italia realizz\u00f2 le tre unit\u00e0 della classe Conte di Cavour e due della classe Caio Duilio (tutte da 25.000 t e 13 cannoni da 305\u00a0mm), le ultime delle quali entrarono in servizio ad ostilit\u00e0 iniziate.\nGli incrociatori da battaglia.\nParallelamente alla costruzione delle dreadnought, il Primo Lord del Mare John Fisher si fece promotore dello sviluppo anche di una nuova tipologia di unit\u00e0 navali, gli incrociatori da battaglia: si trattava di unit\u00e0 con dislocamento ed armamento paragonabile ad una corazzata, ma dotate di una velocit\u00e0 molto superiore, assicurata tramite apparati motore pi\u00f9 potenti ed una corazzatura pi\u00f9 ridotta; nelle intenzioni di Fisher l'armamento pesante degli incrociatori gli avrebbe consentito di eliminare avversari di livello pari o inferiore, mentre la maggiore velocit\u00e0 avrebbe loro permesso di sottrarsi agevolmente dal combattimento con unit\u00e0 di livello superiore. I primi incrociatori da battaglia della classe Invincible entrarono in servizio appena due anni dopo la \"Dreadnought\": si trattava di navi dal dislocamento di 20.000 t a pieno carico ed armate con 8 cannoni da 305\u00a0mm (paragonabili quindi alla stessa \"Dreadnought\"), ma con un apparato motore potenziato in grado di spingerle alla velocit\u00e0 massima di 25 nodi (contro i 21 della \"Dreadnought\"); sul modello delle super-dredanought della classe Orion, nel 1912 entrarono in servizio gli incrociatori della classe Lion (30.000 t, 8 canoni da 343\u00a0mm, quasi 28 nodi di velocit\u00e0), fino all'apice rappresentato dalle unit\u00e0 della classe Renown (30.000 t, 8 cannoni da 381, pi\u00f9 di 30 nodi di velocit\u00e0), entrate in servizio a partire dal 1916.\nSolo Germania e Giappone raccolsero l'idea dell'incrociatore da battaglia dettata dai britannici. Come per le corazzate, i tedeschi realizzarono unit\u00e0 meno veloci ed armate, ma dotate di una migliore corazzatura che garantiva una capacit\u00e0 di sopravvivenza superiore alle omologhe unit\u00e0 britanniche: dopo lo sperimentale del 1910 (21.000 t, 8 cannoni da 280\u00a0mm, 27 nodi) ed i primi esemplari della classe Moltke del 1912 (25.000 t, 10 cannoni da 280\u00a0mm, 28 nodi), a guerra iniziata entrarono in servizio le unit\u00e0 della classe Derfflinger da 31.000 t, pi\u00f9 lente (26 nodi) ma meglio armate (8 cannoni da 305\u00a0mm) e corazzate delle precedenti. Il Giappone realizz\u00f2 a cavallo dell'entrata in guerra le quattro unit\u00e0 della classe Kong\u014d, navi da 27.000 t armate con 8 cannoni da 356\u00a0mm e capaci di una velocit\u00e0 di 27 nodi; riscontrati i pericoli derivanti dalla poca corazzatura, tutte queste unit\u00e0 furono ricostruite come \"corazzate veloci\" nel corso degli anni '30. Per il resto nessun'altra marina realizz\u00f2 tali unit\u00e0: gli Stati Uniti impostarono due unit\u00e0 della classe Lexington, salvo poi riconvertirle in portaerei negli anni '20 prima del loro completamento, mentre la pianificata classe Borodino della marina russa non and\u00f2 oltre lo stadio di progetto.\nSi aprono le ostilit\u00e0.\nCon lo scoppio del conflitto avvenuto con la dichiarazione di guerra dell'Austria-Ungheria alla Serbia il 28 luglio 1914, le marine militari dei paesi belligeranti si trovarono a dover fronteggiare le prime operazioni navali, e mentre Francia, Gran Bretagna, Russia, Germania e Austria-Ungheria mobilitavano le loro navi, altri paesi come Italia, Impero ottomano, Bulgaria, Grecia e Romania rimasero in un primo tempo neutrali, influenzando cos\u00ec le strategie dei belligeranti. Il contrammiraglio Wilhelm Souchon, comandante della Mittelmeerdivision tedesca composta dall'incrociatore da battaglia e dall'incrociatore leggero allo scoppio del conflitto si trovava nel Mediterraneo, pi\u00f9 precisamente a Pola dove i tecnici stavano riparando le caldaie del \"Goeben\".\nIl 3 agosto Souchon ricevette ordini per dirigere verso gli stretti e raggiungere la Turchia, per l'interesse della Germania di garantirsi l'amicizia dei turchi ancora neutrali, mantenendo cos\u00ec la Russia bloccata nel Mar Nero.\nL'ammiraglio austriaco Anton Haus, Marinekommandant e capo della Marinesektion del Ministero della Guerra dal 1913, allo scoppio delle ostilit\u00e0 si preoccup\u00f2 principalmente di difendere la sua flotta e assicurare la difesa delle coste austriache, soprattutto quelle pi\u00f9 meridionali confinanti con il Montenegro alleato della Serbia, le cui artiglierie dominavano la base navale di Cattaro. Ma motivo di preoccupazione per Haus fu anche la neutralit\u00e0 italiana. Nel caso infatti di un intervento militare italiano a fianco dell'Intesa, la Regia Marina sarebbe diventata il nemico principale per la k.u.k. Kriegsmarine, e in quest'ottica era necessario conservare il pi\u00f9 possibile la flotta per tenerla pronta a contrastare il nemico pi\u00f9 pericoloso.\nIl 6 agosto il primo Lord del mare, principe di Battenberg, e il sottocapo di stato maggiore della flotta francese Schwerer, firmarono a Londra una convenzione navale che assegnava alla Francia la direzioni delle operazioni navali nel Mediterraneo. Le forze britanniche nel Mediterraneo sarebbero state sotto il comando dell'ammiraglio francese Bou\u00e9 de Lapeyr\u00e8re, e sia a Gibilterra sia a Malta, sarebbero state a disposizione dei francesi. Inoltre la flotta britannica nel Mediterraneo, sotto il comando di sir Archibald Milne doveva fornire assistenza al rimpatrio delle truppe francesi dall'Africa. Cos\u00ec facendo i britannici lasciarono ai francesi la responsabilit\u00e0 nel Mediterraneo per concentrarsi invece a contrastare i tedeschi nel Mare del Nord, anche se la Mediterranean Fleet, formata da tre moderni incrociatori da battaglia, l', l' e l', oltre a quattro incrociatori corazzati, quattro incrociatori leggeri e quattordici cacciatorpediniere, seppur sotto comando francese, rese la zona di Malta e dell'Egeo orientale, di fatto, una zona di operazioni britannica.\nLe forze in campo.\nUnit\u00e0 in servizio al momento dell'entrata in guerra delle rispettive nazioni (tra parentesi, le unit\u00e0 aggiuntesi ad ostilit\u00e0 iniziate); le unit\u00e0 completate dopo la guerra o mai completate non sono conteggiate.\nTeatri delle operazioni.\nMare del Nord.\nIl Mare del Nord fu il teatro principale della guerra navale nel primo conflitto mondiale: qui infatti si fronteggiavano le pi\u00f9 potenti forze navali dei due schieramenti, la Grand Fleet britannica e la Hochseeflotte tedesca; sebbene fosse opinione comune che le due flotte dovessero prima o poi affrontarsi in un grande scontro frontale, entrambi i comandi decisero invece di adottare una strategia attendista, sfidandosi in modo indiretto senza rischiare in maniera avventata il nucleo centrale delle rispettive forze. La Royal Navy impose subito uno stretto blocco navale a danno dei porti tedeschi: nell'arco di sei mesi 383 piroscafi furono catturati o affondati dai britannici mentre altri 788 furono obbligati a rifugiarsi in porti neutrali, privando gli Imperi Centrali di circa il 61% della propria flotta mercantile.\nI primi mesi di guerra furono dedicati da entrambe le parti a stendere campi minati a difesa delle proprie basi ed a ostacolare il traffico mercantile nemico nel bacino; le prime perdite navali furono causate in massima parte da mine: il 6 agosto 1914 l'incrociatore leggero britannico urt\u00f2 una mina tedesca e affond\u00f2 portandosi dietro oltre all'equipaggio anche i prigionieri tedeschi del posamine che aveva deposto l'ordigno, 160 uomini in tutto, mentre il 27 ottobre seguente fu la dreadnought ad affondare dopo aver urtato un ordigno al largo delle coste dell'Irlanda. Le operazioni di minamento e di ricognizione nel bacino fornirono subito l'occasione per scontri tra gruppi di unit\u00e0 leggere dei due contendenti: il 28 agosto 1914 una squadra di incrociatori britannici attacc\u00f2 un gruppo di navi tedesche nella baia di Helgoland, affondando tre incrociatori leggeri nemici senza subire perdite; il 22 settembre seguente, invece, nel corso di un'unica azione il sommergibile tedesco U-9 affond\u00f2 in rapida successione tre vecchi incrociatori corazzati britannici al largo delle coste olandesi.\nLa squadra di incrociatori da battaglia tedeschi dell'ammiraglio Franz von Hipper, composta dalle navi pi\u00f9 moderne e veloci a disposizione della Hochseeflotte, fu ben presto impegnata in missioni di bombardamento della costa orientale dell'Inghilterra, pi\u00f9 come forma di pressione psicologica che per infliggere danni materiali: il 3 novembre 1914 i tedeschi bombardarono Yarmouth, perdendo sulla via del ritorno l'incrociatore corazzato a causa dell'urto con una mina; il 16 dicembre gli incrociatori di Hipper bombardarono le cittadine di Scarborough, Hartlepool e Whitby, sfuggendo di poco alla reazione delle navi britanniche. Il 24 gennaio 1915, invece, grazie all'intercettazione di un messaggio radio tedesco, gli incrociatori da battaglia britannici dell'ammiraglio David Beatty furono in grado di agganciare la squadra di Hipper prima che arrivasse in vista delle coste inglesi: dopo uno scontro nei pressi del Dogger Bank, Hipper fu in grado di ritirarsi e rientrare alla base, perdendo per\u00f2 il vecchio incrociatore ; dopo questa azione il kaiser viet\u00f2 ogni ulteriore uscita in mare delle unit\u00e0 pesanti della Hochseeflotte senza un suo specifico ordine.\nPer circa un anno e mezzo la situazione nel bacino rimase invariata, con solo sporadici scontri tra unit\u00e0 leggere delle due parti; le cose iniziarono a cambiare all'inizio del 1916, quando l'ammiraglio Reinhard Scheer fu messo al comando della Hochseeflotte: fautore di una strategia pi\u00f9 aggressiva, Scheer progett\u00f2 di logorare la Gran Fleet attirando poco per volta gruppi isolati di unit\u00e0 britanniche davanti alla sua intera forza di corazzate, oltre a promuovere un ruolo pi\u00f9 aggressivo per la flotta di sommergibili tedeschi.\nIl 24 aprile 1916 gli incrociatori di Hipper bombardarono Yarmouth e Lowestoft mentre le corazzate di Scheer appoggiavano l'azione, nell'attesa che distaccamenti britannici si lanciassero alla caccia delle navi tedesche impegnate nel raid; i due gruppi avversari passarono a meno di ottanta chilometri l'uno dall'altro, ma non entrarono in contatto. Nelle prime ore del 31 maggio 1916 l'intera Hochseeflotte tedesca prese il mare, nel tentativo di intercettare unit\u00e0 isolate britanniche in navigazione al largo delle coste danesi; l'intercettazione dei messaggi radio permise ai britannici di venire a conoscenza della sortita tedesca, e l'intera Grand Fleet prese il mare sotto la guida dell'ammiraglio John Jellicoe.\nNel pomeriggio del 31 maggio le due flotte si affrontarono al largo dello Jutland: dopo un primo combattimento tra gli incrociatori da battaglia di Hipper e Beatty, i corpi centrali delle rispettive flotte vennero a contatto, con i tedeschi, in netta inferiorit\u00e0 numerica, che cercavano di rientrare alla base tallonati dai britannici; dopo una serie di complesse manovre e grazie all'approssimarsi della notte, Scheer riusc\u00ec a rompere il contatto ed a riportare la sua flotta alla base. La battaglia dello Jutland, il maggior scontro navale della guerra, ebbe un esito contestato: se i tedeschi inflissero al nemico pi\u00f9 perdite di quante ne subirono (la Grand Fleet perse 3 incrociatori da battaglia, 3 incrociatori corazzati, 8 cacciatorpediniere e 6.945 uomini, contro un incrociatore da battaglia, una corazzata pre-dreadnought, 4 incrociatori leggeri, 5 cacciatorpediniere e 3.058 uomini da parte tedesca), l'azione non pregiudic\u00f2 l'operativit\u00e0 della flotta britannica, ancora considerevolmente pi\u00f9 forte dell'avversario e pienamente in grado di mantenere il blocco delle coste della Germania.\nIl mancato pericolo scampato allo Jutland convinse Scheer a non rischiare pi\u00f9 l'intera Hochseeflotte in una singola azione: il 18 agosto l'ammiraglio prese il mare con la flotta quasi al completo per una nuova incursione contro le coste inglesi, ma l'avvistamento da parte dei dirigibili tedeschi di una vasta formazione britannica convinse Scheer a riportare le sue navi alla base senza entrare in contatto con il nemico. Da allora e fino alla fine del conflitto nel Mare del Nord si svolsero solo azioni su piccola scala; l'ultimo combattimento che vide impegnate navi principali si ebbe il 17 novembre 1917, quando una formazione britannica attacc\u00f2 una piccola squadra tedesca nei pressi di Helgoland, ma lo scontro si rivel\u00f2 non decisivo ed entrambe le parti riportarono solo danni leggeri. La situazione rimase invariata fin verso gli ultimi giorni di guerra, quando ormai apparve chiaro che la sconfitta della Germania fosse solo questione di tempo: il 29 ottobre 1918 fu dato ordine alla Hochseeflotte di preparasi per un'uscita in mare al completo per cercare un'ultima battaglia decisiva, ma per tutta risposta gli equipaggi delle navi, il cui morale e disciplina erano a terra dopo due anni di inattivit\u00e0, si ammutinarono e presero possesso della flotta, estendendo la rivolta anche alle basi navali di Kiel e Wilhelmshaven; l'armistizio dell'11 novembre 1918 pose formalmente fine alle ostilit\u00e0 nel Mare del Nord.\nCanale della Manica.\nAllo scoppio delle ostilit\u00e0 la Gran Bretagna non aveva truppe sul continente europeo, e il suo corpo di spedizione (BEF) al comando di Sir John French, doveva ancora essere radunato, armato e inviato al fronte al di l\u00e0 della Manica.\nIl 12 agosto le avanguardie del corpo di spedizione britannico attraversarono la Manica scortate da 19 navi da guerra. In dieci giorni furono sbarcati 120.000 uomini senza che una sola vita o una sola nave andassero perdute, non avendo la \"Kaiserliche Marine\" mai ostacolato le operazioni. Il ministero della marina tedesco era sicuro di riuscire ad impedire ai britannici di raggiungere i porti francesi e belgi, ma quando gli ammiragli comunicarono al capo di stato maggiore von Moltke che avrebbero potuto fermare le truppe britanniche durante la traversata, questi si oppose osservando: \nNonostante il canale della Manica fosse di importanza vitale per la BEF che combatteva in Francia, la Royal Navy non vi teneva navi da guerra di grandi dimensioni. Lo stesso ammiragliato britannico non aveva basi da guerra navali nelle vicinanze del canale. Quindi, la minaccia principale per i britannici era costituita dalla possibilit\u00e0 di un'azione in forze della Hochseeflotte tedesca, che, salpando da Helgoland con le sue 13 navi da battaglia (oltre a numerosi incrociatori da battaglia e centinaia di navi pi\u00f9 piccole), avrebbe in pratica potuto distruggere ogni nave Alleata che si fosse avventurata nella Manica. La Hochseeflotte, infatti, sarebbe stata contrastata solo da sei incrociatori leggeri, costruiti nel 1898-1899, troppo antiquati per operare insieme alle nuove potenti unit\u00e0 della Grand Fleet a Scapa Flow.\nLa minaccia rappresentata dagli U-Boot, reale, non era tenuta in grande considerazione dall'ammiragliato, visto che li considerava un tipo di arma inefficace. Occorre considerare, tuttavia, che lo stesso alto comando tedesco considerava i sommergibili delle \"armi sperimentali\". Quindi, nonostante il canale della Manica fosse un'arteria di comunicazione vitale, non fu mai attaccato direttamente dalla marina tedesca.\nVerso la fine della guerra la Royal Navy si pose il problema di interdire le azioni delle unit\u00e0 leggere e degli U-Boot che partivano dai porti del Belgio occupato.\nBench\u00e9 i successi contro gli U-Boot della marina britannica si moltiplicassero, questi venivano prodotti ad una velocit\u00e0 pari a quella con cui venivano distrutti e colpivano le rotte di rifornimento britanniche attraverso la Manica rappresentando una continua minaccia alle vie di rifornimento della BEF impegnata sul continente. Per l'estate era poi previsto l'arrivo di numerose truppe americane con i relativi rifornimenti per cui occorreva chiudere \"uno dei covi da cui i sommergibili nemici minacciavano le comunicazioni con gli Alleati\".\nGli attacchi vennero sferrati nella tarda primavera del 1918. Il primo raid di Ostenda (parte dell'operazione \"ZO\") venne compiuto dalla Royal Navy con l'obiettivo di bloccare l'accesso al porto omonimo, che veniva largamente utilizzato come base per gli U-Boot e il naviglio leggero. Il vicino porto di Bruges fu oggetto di un contemporaneo attacco.\nIl 23 aprile 1918 tre vecchi incrociatori britannici furono affondati nel braccio di mare antistante la base dei sottomarini, ma il blocco dur\u00f2 solo pochi giorni in quanto i tedeschi rimossero due moletti collocati su un lato del canale, liberando cos\u00ec un varco per gli U-Boot con l'alta marea; in tre settimane i tedeschi riuscirono ad approntare una deviazione e i sottomarini ripresero indisturbati a pattugliare il mare del Nord e dintorni. L'incursione fu un fallimento ma l'opinione pubblica britannica si entusiasm\u00f2 per il raid a Zeebrugge, viceversa si interess\u00f2 meno all'attacco al canale di Ostenda, che pure conduceva alla base dei sottomarini di Bruges.\nTre settimane dopo il fallimento, venne lanciato un secondo attacco che ebbe maggior successo, con l'affondamento di una nave all'imbocco del canale, senza riuscire per\u00f2 a chiudere completamente il passaggio.\nOceano Atlantico.\nSebbene alcuni rudimentali esemplari fossero stati usati in un conflitto gi\u00e0 in precedenza, la Grande Guerra fu la prima occasione in cui i sommergibili furono usati in massa contro le unit\u00e0 navali di superficie, ed in particolare la prima occasione in cui l'arma sottomarina fu rivolta contro il traffico navale mercantile. Allo scoppio della guerra la Germania disponeva, come del resto tutte le principali marine militari contemporanee, di una piccola flotta di sommergibili composta da 28 unit\u00e0, che furono inizialmente destinate alla posa di campi minati nelle acque territoriali britanniche ed all'attacco di navi da guerra avversarie: il 4 settembre 1914 l\"U-21\" fu il primo sommergibile del conflitto a colpire ed affondare una nave da guerra, l'incrociatore leggero britannico , mentre il 1\u00ba gennaio 1915 lo \"U-24\" fu il primo ad affondare una corazzata, la pre-dreadnought ; sebbene nei primi mesi di guerra fossero state affondate nove navi (contro per\u00f2 la perdita di cinque U-Boot), gli attacchi contro le unit\u00e0 da guerra nemiche si rivelarono in generale poco proficui, vista la maggiore velocit\u00e0 delle unit\u00e0 di superficie rispetto ad un sommergibile in immersione.\nIl 20 ottobre 1914, al largo della costa norvegese, il sommergibile tedesco \"U-17\" ferm\u00f2, perquis\u00ec ed affond\u00f2 il piroscafo britannico \"Glitra\", primo mercantile colato a picco da un U-Boot nel corso del conflitto. L'impiego dei sommergibili contro il traffico mercantile era valutato in maniera negativa da parte del governo tedesco: le convenzioni internazionali in materia di guerra navale prevedevano l'affondamento delle unit\u00e0 civili solo dopo averle fermate, averle ispezionate per accertare la natura del carico ed aver concesso all'equipaggio il tempo di mettersi in salvo, tutte operazioni pericolose per un sommergibile, lento, poco armato e per nulla corazzato e quindi vulnerabile sia ad eventuali pezzi d'artiglieria installati sullo stesso mercantile attaccato, sia alla reazione di altre unit\u00e0 nemiche richiamate in zona tramite segnali radio; in aggiunta, le autorit\u00e0 tedesche erano riluttanti ad intraprendere una estesa campagna sommergibilistica indiscriminata contro il traffico navale per paura di alienarsi le simpatie delle nazioni neutrali, ed in particolare degli Stati Uniti.\nFu solo nei primi mesi del 1915, davanti alla prospettiva di un conflitto lungo, che il governo tedesco abbandon\u00f2 molte delle restrizioni sull'uso dell'arma subacquea: il 4 febbraio 1915 le acque intorno alle isole britanniche furono dichiarate zona di guerra sottomarina indiscriminata, dove tutti i mercantili diretti verso porti nemici potevano essere affondati dai sommergibili senza alcun preavviso; se nei primi sei mesi di guerra gli U-Boot avevano colato a picco mercantili per un totale di 43.550 tonnellate di stazza lorda, tra il 18 febbraio ed il 30 aprile la cifra fu di 105.000 t, per poi arrivare ad un totale di 748.000 t nel corso di tutto il 1915. Il 7 maggio 1915 il sommergibile \"U-20\" silur\u00f2 ed affond\u00f2 senza preavviso il transatlantico al largo delle coste meridionali dell'Irlanda: morirono 1.201 passeggeri tra cui anche 128 cittadini americani; questo ed altri episodi simili che costarono la vita a cittadini americani spinsero il governo di Washington ad inviare forti proteste a Berlino, minacciando l'interruzione dei contatti diplomatici. Il 24 marzo 1916, dopo che altri cittadini americani avevano rischiato di morire nell'affondamento del traghetto \"Sussex\" in servizio nella Manica, il cancelliere Theobald von Bethmann-Hollweg, in accordo con il Kaiser, ordin\u00f2 alla marina di abbandonare la campagna di attacchi indiscriminati e di attenersi scrupolosamente alle regole delle convenzioni internazionali; il 25 aprile seguente Scheer richiam\u00f2 il grosso dei sommergibili dall'Atlantico per tornare ad impiegarli contro le navi da guerra nel Mare del Nord: tra l'agosto del 1914 ed il maggio del 1916 34 U-Boot erano stati affondati in combattimento, cifra per\u00f2 ampiamente compensata dalle 100 nuove unit\u00e0 entrate in servizio nello stesso periodo.\nL'insuccesso patito nella battaglia dello Jutland ed i gravi effetti provocati dal blocco navale degli Alleati convinsero il governo tedesco a riconsiderare la sua posizione sull'uso dell'arma subacquea; il 6 ottobre 1916 fu autorizzata una nuova campagna su vasta scala ma ancora attenendosi alle regole internazionali: in quattro mesi gli U-Boot colarono a picco 516 mercantili per complessive 1.388.000 t al prezzo di sole 8 perdite, mettendo in seria difficolt\u00e0 i traffici commerciali degli Alleati. Abbandonando ogni ulteriore remora, il 1\u00ba febbraio 1917 fu annunciata una nuova campagna senza restrizioni nelle acque britanniche: tra febbraio e giugno del 1917 gli U-Boot raggiunsero la cifra di 3.844.000 t di naviglio affondato, anche se questa nuova campagna fu il pretesto definitivo per l'entrata in guerra degli Stati Uniti a fianco dell'Intesa, cosa avvenuta il 6 aprile 1917. La campagna sommergibilistica tedesca fu cos\u00ec efficace sia per via dell'alto numero di battelli impiegati (nel febbraio 1917 erano disponibili 152 U-Boot), sia per la nuova rotta adottata per arrivare nelle acque atlantiche: invece di passare a nord della Scozia come nei primi tempi, i sommergibili tedeschi abbreviarono il percorso passando attraverso lo stretto di Dover, dove i campi minati e gli sbarramenti approntati dai britannici si erano dimostrati inefficaci. La campagna tedesca fece crollare le importazioni britanniche, portando il paese sull'orlo del collasso.\nGli Alleati reagirono in vari modi agli attacchi degli U-Boot: furono adottate in via generalizzata le bombe di profondit\u00e0 approntate all'inizio della guerra, e furono introdotti apparecchi per la rilevazione dei sommergibili in immersione come l'idrofono ed i primi rudimentali esemplari di sonar; alcuni mercantili furono trasformati in Q-ship, all'apparenza dei normali cargo ma dotati di pezzi d'artiglieria nascosti, per indurre il sommergibile ad emergere ed ingaggiare uno scontro di superficie. La misura che pi\u00f9 di tutte permise agli Alleati di superare la minaccia subacquea fu tuttavia l'adozione della tattica dei convogli navali: i mercantili non erano pi\u00f9 fatti navigare isolatamente, ma riuniti in formazioni fortemente scortate da unit\u00e0 da guerra (e, verso la fine del conflitto, anche da unit\u00e0 aeree e dirigibili); sebbene l'idea fosse stata proposta fin dall'inizio della guerra il comando della Royal Navy vi si era sempre opposto, non volendo disperdere un gran numero di unit\u00e0 di scorta per difendere i mercantili invece di impiegarle per dare la caccia direttamente agli U-Boot. Solo davanti alle alte perdite di mercantili ed alle pressioni del governo e degli Stati Uniti l'Ammiragliato britannico si convinse ad adottare la nuova tattica: nel luglio del 1916 il sistema dei convogli scortati fu adottato per la prima volta sulla rotta per Hoek van Holland, e nel gennaio del 1917 su quella per la Scandinavia; il primo convoglio atlantico part\u00ec il 10 maggio 1917 da Gibilterra, arrivando a destinazione senza perdite, mentre il 24 maggio seguente part\u00ec il primo convoglio transatlantico dagli Stati Uniti, arrivato in Gran Bretagna il 10 giugno dopo aver perso una sola nave.\nL'approntamento dei convogli navali diminu\u00ec drasticamente i successi degli U-Boot, mentre il potenziamento dei mezzi offensivi delle navi scorta increment\u00f2 il numero delle perdite: tra l'agosto del 1917 ed il gennaio del 1918 il numero degli U-Boot affondati super\u00f2 per la prima volta quello delle nuove costruzioni, 46 a 42; i tedeschi reagirono introducendo in servizio i grandi U-Boot Tipo U 151 ed U-Boot Tipo U 139, dotati di autonomia sufficiente per spingersi fin davanti alle coste americane, ma nel marzo del 1918 i britannici migliorarono gli sbarramenti dello stretto di Dover, impedendo ai sommergibili di accedere all'Atlantico per la via pi\u00f9 breve. Gli U-Boot continuarono a battersi fino alla fine delle ostilit\u00e0, ma sempre con minor successo: nell'ottobre del 1918 il 90% del traffico mercantile diretto nel Regno Unito viaggiava in convoglio, mentre nel corso di tutto il 1918 furono affondati solo 134 cargo che viaggiavano sotto scorta. Dei 375 U-Boot entrati in servizio durante il conflitto, 204 furono affondati in combattimento.\nMar Mediterraneo.\nIl Mar Mediterraneo durante la prima guerra mondiale fu il teatro di un lungo scontro che coinvolse le marine alleate di Francia, Gran Bretagna, Italia e Giappone contro la k.u.k. Kriegsmarine austro-ungarica, la Kaiserliche Marine tedesca e la Osmanl\u0131 Donanmas\u0131 ottomana. Il vantaggio delle marine dell'Intesa fu subito evidente, in quanto con il blocco del Canale d'Otranto e il blocco delle basi tedesche e turche nel Mar Egeo, consentirono di imbottigliare rispettivamente le flotte austriache e tedesche nel Mar Adriatico e nell'Egeo, consentendo ai convogli Alleati di navigare pi\u00f9 o meno liberamente nel Mediterraneo, collegando l'Europa alle colonie in Africa, possibilit\u00e0 invece quasi preclusa alla Germania. Le azioni principali degli Imperi centrali quindi si concentrarono soprattutto nel Mar Nero contro la flotta russa; in questo senso, troviamo il tentativo di forzare nel 1915 lo stretto dei Dardanelli degli Alleati durante l'omonima campagna, in modo tale di aprirsi l'unico varco nel Mar Nero e aiutare cos\u00ec l'alleato russo, in quel momento in grossa difficolt\u00e0. Successivamente la guerra nel Mediterraneo fu quasi interamente attuata da azioni di sommergibili austro-tedeschi nel tentativo di forzare i blocchi.\nIn base alla convenzione navale tra le nazioni della Triplice Alleanza del 1913, la flotta tedesca doveva impedire il rimpatrio delle truppe francesi dai possedimenti africani. Coerentemente ai piani originali, il comandante Souchon, gi\u00e0 in rotta verso le coste africane, applic\u00f2 l'azione pianificata e, il 4 agosto, apr\u00ec il fuoco con il \"Goeben\" e il \"Breslau\" rispettivamente contro i porti di Philippeville e Bona. Le unit\u00e0 furono per\u00f2 intercettate da unit\u00e0 britanniche che iniziarono un inseguimento delle unit\u00e0 tedesche dirette verso lo stretto dei Dardanelli.\nArrivate all'imbocco dello stretto, le due navi tedesche chiesero permesso di entrare in acque turche; Enver Pasha, il ministro della guerra turco, consapevole che acconsentire il passaggio nei Dardanelli alle navi tedesche avrebbe rappresentato un atto ostile nei confronti della Gran Bretagna e avrebbe sospinto la Turchia nell'orbita della Germania, diede il suo assenso all'entrata nello stretto alle due navi tedesche. Per non pregiudicare la neutralit\u00e0 della Turchia, le due navi vennero cedute con un finto atto di vendita alla Turchia, ma a ci\u00f2 non seguirono atti ostili e le due navi furono ancorate al porto di Istanbul.\nLe operazioni nell'Adriatico.\nNonostante l'appartenenza alla Triplice alleanza, l'Italia allo scoppio del conflitto si mantenne neutrale, mettendo in crisi le strategie nel Mediterraneo di Austria-Ungheria e Germania. Sul campo la Germania non avrebbe potuto contare sulle truppe italiane e sul mare gli austriaci non avrebbero potuto fronteggiare la flotta francese. Con la marina tedesca impegnata a nord, all'entrata in guerra dell'Italia a fianco dell'Intesa, la flotta austro-ungarica si trov\u00f2 improvvisamente sola contro le forze navali Alleate, e decise quindi di chiudersi all'interno dei suoi porti riducendo il fronte marittimo alla sola fascia costiera orientale dell'Adriatico e al suo sbocco nel canale d'Otranto.\nLa flotta austriaca allo scoppio delle ostilit\u00e0 era quantitativamente inferiore rispetto alla Regia Marina, ma poteva avvalersi di un notevole vantaggio strategico derivante dalla diversa conformazione delle coste adriatiche nei due versanti. Le scelte strategiche del comandante della flotta austro-ungarica si basarono interamente su questo fattore di potenza, che per l'Italia costituiva viceversa una grave condizione di vulnerabilit\u00e0, anche per l'inadeguatezza delle difese costiere.\nUna delle prime operazioni che la Regia Marina dovette affrontare fu il salvataggio dell'esercito serbo dopo la sua rotta a causa delle truppe austro-ungariche che avevano invaso la Serbia. Durante le operazioni vennero trasportati circa 155.000 uomini dalla costa albanese e greca (in particolare da Corf\u00f9) a quella italiana, in massima parte soldati, con una buona quantit\u00e0 di armi, e grazie a questa operazione le truppe serbe vennero poi impiegate sul fronte di Salonicco. Nessuna interferenza venne portata dalla flotta austro-ungarica all'operazione, vista la netta inferiorit\u00e0 di forze.\nL'11 luglio 1915 fu anche deciso di inviare delle forze da sbarco sotto il comando dell'allora tenente di vascello Alberto Da Zara, con il compito di occupare l'isolotto adriatico di Pelagosa. Obiettivo dell'azione era quello di impiantare sull'isola una stazione di avvistamento per controllare il traffico nemico. Lo sbarco avvenne l'11 luglio 1915. Passata l'iniziale sorpresa la marina austriaca inizi\u00f2 una serie di azioni navali con l'intento di sloggiare il piccolo reparto. L'isola venne bombardata a pi\u00f9 riprese, sia dal mare, sia dall'aria. Su Pelagosa ruotarono tutte le operazioni navali adriatiche di quel periodo. Italiani e francesi mantenevano un sommergibile sempre in agguato nei pressi dell'isola. Il reparto sull'isola resistette con determinazione a tutti gli attacchi. Particolarmente violento fu l'attacco navale del 28 luglio. Ai primi di agosto vennero inviati rinforzi ma un ultimo attacco austriaco, il 17 agosto, indusse lo Stato Maggiore a reimbarcare il piccolo reparto dopo poco pi\u00f9 di un mese di occupazione.\nLe operazioni nell'Adriatico ebbero gli episodi salienti nei tentativi da parte austro-ungarica di forzare il blocco del Canale d'Otranto creato dagli Alleati dopo l'entrata in guerra dell'Italia. Nel marzo 1915 i tedeschi decisero di inviare agli austriaci un'aliquota di sommergibili, che dal canto loro offrirono le basi di Pola e Cattaro. Uno di questi sommergibili, l'U26 (l'U14 tedesco battente bandiera austriaca), affond\u00f2 l'incrociatore italiano dopo lo scoppio delle ostilit\u00e0 tra Italia ed Austria-Ungheria ma prima della dichiarazione di guerra tra Italia e Germania. La marina imperiale era pi\u00f9 debole in quanto a navi da battaglia, ma poteva contare sulle quattro moderne navi della classe Tegetthoff che si sarebbero contrapposte alle due italiane della classe Caio Duilio e alle tre della classe Conte di Cavour. La flotta austriaca non aveva speranza di vincere in un confronto diretto, vista anche la sproporzione negli incrociatori e nelle unit\u00e0 di scorta, ma effettu\u00f2 comunque varie azioni di interdizione contro la costa italiana, come il bombardamento di Ancona, e due tentativi di forzamento dello sbarramento di Otranto.\nAi tentativi di forzamento del Canale gli Alleati risposero con la pronta reazione delle forze navali dislocate a Brindisi e Valona. L'Italia aveva stabilito una base navale sull'isola di Saseno, ed una forza navale di incrociatori britannici e cacciatorpediniere francesi era di base a Brindisi. Nell'alto Adriatico inizialmente la Regia Marina mantenne una presenza di unit\u00e0 pesanti, come l'incrociatore corazzato Amalfi e varie siluranti, ma dopo l'affondamento dello stesso \"Amalfi\" nelle fasi iniziali della guerra la presenza venne ridotta a MAS e sommergibili, concentrando tutte le unit\u00e0 di squadra tra Brindisi e Taranto. La guerra fu condotta anche attraverso sabotaggi, e come tale venne classificato l'affondamento della avvenuto nel porto di Taranto il 2 agosto 1916; sono stati per\u00f2 avanzati dubbi su questa ipotesi, mai provata. Gli italiani ricorsero a mezzi d'assalto speciali per tentare di forzare i porti avversari; i primi tentativi avvennero contro la base di Pola. Nel 1917 venne presentato un progetto di motoscafo atto a superare ostruzioni simili a quelle del canale di Fasana tramite due catene Galles cui erano applicati ganci, che aggrappandosi alle ostruzioni, lo spingevano in avanti consentendone il superamento. I mezzi furono soprannominati \"barchino saltatore\", ne furono costruiti quattro dall'Arsenale di Venezia, chiamati \"Cavalletta, Pulce, Grillo e Locusta\", ma durante diverse azioni tra aprile e maggio 1918 non ebbero successo.\nAltre importanti azioni vennero messe a segno dai MAS che affondarono le due navi da battaglia , il 9 dicembre 1917, e in quella che \u00e8 nota come impresa di Premuda. Nel primo episodio il MAS 9 pilotato da Luigi Rizzo penetr\u00f2 nel vallone di Muggia lanciando una salva di siluri che affondarono la \"Wien\" e mancarono di poco la gemella colpendo la banchina. Nel secondo durante una missione di perlustrazione e dragaggio in alto Adriatico, i MAS 15 e 21, comandati dal capitano di corvetta Luigi Rizzo e dal guardiamarina Giuseppe Aonzo, si imbatterono in una forza navale austriaca costituita dalle corazzate \"Szent Istv\u00e1n\" e , scortate da alcuni cacciatorpediniere. I due MAS si lanciarono al centro della formazione austro-ungarica puntando le due corazzate e lanciando le due coppie di siluri a loro disposizione. I due siluri del MAS 21 colpirono la \"Tegetthoff\" ma non esplosero, mentre i siluri del comandante Rizzo colpirono la \"Szent Istv\u00e1n\" che si capovolse per poi affondare.\nLa campagna dei Dardanelli.\nSul fronte orientale, nel 1915 le armate russe erano in grossa difficolt\u00e0, sospinte dalle forze ottomane al di l\u00e0 dei confini che la Russia aveva tracciato a spese dei turchi nel 1878. Il granduca Nicola si appell\u00f2 allora alla Gran Bretagna perch\u00e9 compisse un'azione di disturbo contro la Turchia, costringendola a richiamare a est parte delle sue truppe. I britannici su suggerimento di lord Horatio Kitchener e con l'appoggio di Winston Churchill, propose di attaccare dal mare i forti turchi nei Dardanelli.\nGli argomenti a favore di un'azione nei Dardanelli furono peraltro molto convincenti; le navi da guerra britanniche e francesi potevano raggrupparsi nell'Egeo senza il rischio di essere attaccate, in caso di necessit\u00e0 sarebbero poi state a disposizione le truppe australiane destinate al fronte occidentale gi\u00e0 in viaggio verso l'Egitto senza dover quindi richiamare truppe da occidente. Dato che il consiglio di guerra britannico pensava di poter riportare una veloce vittoria, e il 19 febbraio 1915 le prime navi da guerra britanniche iniziarono a bombardare i forti turchi come parte preliminare delle azioni di sbarco previste in seguito.\nLa campagna navale dei Dardanelli ebbe inizio il 18 marzo, con la partecipazione di sei corazzate britanniche e quattro francesi. I forti all'imbocco dello stretto era per lo pi\u00f9 stati messi fuori combattimento dai bombardamenti precedenti, quelli posti a controllo dei campi minati furono neutralizzati in meno di tre ore, e le lunghe file di mine poste all'ingresso dei Dardanelli vennero dragate dalle corazzate via via che avanzavano. Ma a complicare i piani furono una ventina di ordigni posti parallelamente alla riva destra da un vaporetto turco appena dieci giorni prima; tre delle dieci corazzate calarono a picco e una quarta sub\u00ec grossi danni.\nNel primo giorno di attacco navale, le mine turche affondarono la francese \"Bouvet\" e le britanniche ed , danneggiando gravemente l'incrociatore da battaglia e le navi da battaglia francesi \"Suffren\" e \"Gaulois\".\nNonostante queste perdite l'azione fu ad un soffio dal successo, per questo il consiglio di guerra britannico, invece di tentare un nuovo attacco navale, decise di anticipare gli sbarchi terrestri per attaccare i forti rimasti in piedi. Kitchener, molto fiducioso, decise nello sbarco in forze, che per\u00f2 non port\u00f2 ai risultati sperati, rendendo la spedizione un vero disastro per la Gran Bretagna.\nIl corpo di spedizione britannico ed australiano-neozelandese (ANZAC), sub\u00ec gravissime perdite, tanto che le cinque divisioni impegnate inizialmente divennero sedici fino al forzato reimbarco.\nDa parte turca lo sforzo fu grande e venne supportato dalla Germania attraverso la massiccia presenza di propri consiglieri militari, ma la vittoria fece emergere i militari come spina dorsale di quella che sarebbe diventata la Turchia laica del dopo Impero ottomano, con alla guida il generale Mustafa Kemal, il quale si distinse nei combattimenti di terra guidando anche personalmente alcune operazioni sul campo ed imponendosi all'attenzione sia dei suoi connazionali che degli alleati tedeschi.\nDa entrambe le parti venne fatto uso dei sommergibili, che da parte Alleata riuscirono nel bloccare il Mar di Marmara (nonostante la perdita di otto battelli) affondando tra l'aprile 1915 e il gennaio 1916 due navi da battaglia obsolete, un cacciatorpediniere, cinque cannoniere, nove navi da trasporto, sette navi da rifornimento e quasi 200 piccole imbarcazioni. La flotta turca, aveva il proprio punto di forza nelle navi ex-tedesche \"Yavuz\", ex-\"Goeben\" e \"Midilli\", ex-\"Breslau\", che avevano fortunosamente raggiunto Istanbul inseguite da una forza di incrociatori britannici ed erano passate nominalmente sotto bandiera turca, pur mantenendo equipaggio tedesco. Il 25 aprile 1915, lo stesso giorno dello sbarco a Gallipoli, navi russe si portarono al largo del Bosforo e bombardarono i forti all'ingresso dello stretto. Due giorni dopo la \"Yavuz\" di diresse verso sud per bombardare le truppe dell'Intesa a Gallipoli, scortata dalla corazzata pre-dreadnought \"Turgut Reis\" (ex SMS \"Weissenburg\") della classe Brandenburg. Furono avvistate al tramonto, da un pallone frenato, mentre si schieravano. Quando la prima salva da 380\u00a0mm della colp\u00ec le acque vicino alla loro posizione, la \"Yavuz\" si spost\u00f2 vicino alle scogliere, dove non poteva essere raggiunta dai colpi nemici. Il 30 aprile, la \"Yavuz\" tent\u00f2 ancora la missione di bombardamento, ma fu individuata dalla corazzata pre-dreadnought che si era portata all'interno dei Dardanelli per bombardare il comando turco presso \u00c7anakkale. La nave britannica riusc\u00ec soltanto a lanciare cinque proiettili prima che la \"Yavuz\" si portasse fuori tiro. Dal punto di vista navale, non vi furono altri scontri diretti tra le forze di superficie dei due schieramenti prima del ritiro delle forze da sbarco Alleate.\nIl 20 gennaio 1918, la \"Yavuz\" e la \"Midilli\", sempre con equipaggio tedesco, lasciarono i Dardanelli sotto il nuovo comando del vice-ammiraglio Rebeur-Paschwitz. L'intenzione dell'ammiraglio tedesco era di attirare le forze navali dell'Intesa lontano dalla Palestina perch\u00e9 non potessero contrastare le forze turche nell'area. Uscita fuori dagli stretti, nella sortita nota come la battaglia di Imbros dal nome della baia nella quale si svolse, la \"Yavuz\" sorprese ed attacc\u00f2 una piccola squadra britannica, priva di protezione da parte di unit\u00e0 pesanti, affondando i monitori HMS \"Raglan\" e HMS \"M28\" che si erano rifugiati nella baia non potendo sfuggire a causa della loro scarsa velocit\u00e0. Rebeur-Paschwitz decise poi di avanzare verso il porto di Mudros nell'isola di Lemno dove la corazzata britannica pre-dreadnought stava mettendo in pressione le caldaie per ingaggiare le navi turche. Mentre procedeva, la \"Midilli\" urt\u00f2 alcune mine ed affond\u00f2; anche la \"Yavuz\" urt\u00f2 tre mine e dovette essere arenata nei pressi dello stretto per evitare l'affondamento. La nave arenata venne poi attaccata sia dal Royal Naval Air Service (l'aviazione navale britannica) che da un monitore, la HMS \"M17\" senza reale esito. Il sommergibile HMS \"E14\" fu inviato per distruggere la nave danneggiata, ma giunse troppo tardi: la vecchia corazzata \"Turgut Reis\" aveva gi\u00e0 trainato la \"Yavuz\" a Costantinopoli. La \"Yavuz\" era inabilitata dagli estesi danni; le riparazioni andarono avanti dal 7 agosto al 19 ottobre. Da qui in poi non vi fu nessuna operazione di rilievo nell'area fino al termine delle ostilit\u00e0.\nMar Baltico.\nSia la Russia che la Germania adottarono una strategia prevalentemente difensiva nelle strette acque del mar Baltico: se la Flotta del Baltico russa era surclassata sia numericamente che qualitativamente dalla flotta tedesca, questa tuttavia aveva come compito primario il confronto con la Royal Navy nel Mare del Nord, potendo quindi destinare solo poche unit\u00e0 nelle acque baltiche; entrambi i contendenti quindi si dedicarono prevalentemente alla posa di ampi sbarramenti di mine navali ed a rapidi attacchi con forze leggere contro le coste nemiche, al fine di bombardare le basi navali e di appoggiare le operazioni delle truppe di terra. Il Regno Unito forn\u00ec supporto al suo alleato inviando una piccola flottiglia di sommergibili nelle acque del Baltico: di base a Tallinn e poi ad Helsinki, i battelli britannici furono molto attivi nel disturbare i traffici commerciali tedeschi nel bacino, mentre al contrario i pochi sommergibili russi operarono sotto forti restrizioni, per evitare attriti con la neutrale ma filo-tedesca Svezia.\nLe ostilit\u00e0 iniziarono subito dopo la dichiarazione di guerra, con incursioni di squadre di incrociatori leggeri contro i rispettivi porti principali; durante una di queste operazioni, il 26 agosto 1914 l'incrociatore tedesco fin\u00ec incagliato nei pressi dell'isola di Osmussaar, all'imboccatura del Golfo di Finlandia, e dovette essere autoaffondato dall'equipaggio. Questo evento apparentemente minore si dimostr\u00f2 un importante successo per le forze alleate: ispezionando il relitto, infatti, i russi rinvennero tre copie del libro codice della marina tedesca; una di queste fu subito inviata agli uffici di codifica dell'Ammiragliato britannico (Room 40), che da allora in poi fu sempre in grado di decrittare le comunicazioni radio della Kaiserliche Marine.\nL'alto comando russo si dimostr\u00f2 sempre molto prudente nell'impiegare le sue unit\u00e0 maggiori, destinandole prevalentemente alla difesa dei golfi di Riga e soprattutto di Finlandia, al fine di proteggere la capitale zarista San Pietroburgo; di per contro, squadre di corazzate ed incrociatori da battaglia tedeschi furono occasionalmente impiegate nelle acque baltiche, in particolare per appoggiare i tentativi di forzare le difese russe davanti a Riga. Tra l'8 ed il 19 agosto 1915, una grossa squadra tedesca composta da otto corazzate e dall'incrociatore da battaglia tent\u00f2 di forzare lo stretto di Irbe, tra la Curlandia e l'isola di Saaremaa, dando luogo alla battaglia del golfo di Riga: due distinti tentativi di dragare il canale dalle mine furono respinti dal fuoco delle batterie costiere russe e della corazzata , e la squadra tedesca si ritir\u00f2 dopo aver subito danni leggeri.\nLa rivoluzione di febbraio del 1917 port\u00f2 gravi danni al morale ed alla coesione degli equipaggi della flotta russa, che progressivamente perse gran parte del suo potenziale bellico; approfittando della situazione, la marina tedesca decise di compiere un nuovo tentativo di forzare il golfo di Riga: l'11 ottobre 1917 fu lanciata l'operazione Albion, ed un contingente dell'esercito tedesco massicciamente supportato dalle corazzate della Hochseeflotte sbarc\u00f2 nelle isole di Saaremaa, Hiiumaa e Muhu, al fine di neutralizzare le batterie costiere russe e di permettere il dragaggio dei campi minati. L'operazione fu un successo, e le corazzate tedesche poterono cos\u00ec penetrare nel golfo per affrontare le navi russe: il 17 ottobre le due squadre si affrontarono nella battaglia dello stretto di Muhu, conclusasi con la ritirata delle forze russe che persero nello scontro la corazzata \"Slava\".\nCon la ritirata russa dal Golfo di Riga cessarono le principali operazioni belliche nel bacino: il 3 marzo 1918 il trattato di Brest-Litovsk tra gli Imperi centrali ed il nuovo governo bolscevico pose fine alle ostilit\u00e0 sul fronte orientale; in una delle ultime operazioni belliche nel Baltico, nell'aprile del 1918 un contingente tedesco (Ostsee-Division) fu sbarcato ad Helsinki in appoggio alle guardie bianche finlandesi, impegnate in una dura guerra civile contro i bolscevichi locali.\nMar Nero.\nL'arrivo della \"Goeben\" e della \"Breslau\" ad Istanbul fu molto importante nella decisione ottomana di entrare in guerra a fianco della Germania; le ostilit\u00e0 nel Mar Nero si aprirono all'alba del 29 ottobre 1914 quando, senza dichiarazione di guerra, la flotta ottomana attacc\u00f2 le principali basi russe nel bacino: due cacciatorpediniere bombardarono Odessa, dove affondarono una cannoniera, la \"Breslau\" e l'incrociatore \"Hamidiye\" cannoneggiarono Feodosia e Novorossijsk, mentre la \"Goeben\" apr\u00ec il fuoco su Sebastopoli, affondando un posamine ma venendo lievemente danneggiata dalle batterie costiere; gli attacchi comunque provocarono pochi danni per i russi, e la Flotta del Mar Nero comp\u00ec gi\u00e0 nel pomeriggio del 29 ottobre una crociera dimostrativa davanti al Bosforo. I rapporti di forza tra i due contendenti erano particolari: se la \"Goeben\" era singolarmente pi\u00f9 forte e pi\u00f9 veloce di ciascuna delle vecchie navi russe, la Flotta del Mar Nero manteneva una notevole superiorit\u00e0 numerica e qualitativa sul resto della squadra ottomana, dotata di poche unit\u00e0 veramente efficienti; anche in considerazione di ci\u00f2, la condotta russa nel Mar Nero fu molto pi\u00f9 aggressiva di quella tenuta nel Baltico.\nGi\u00e0 ai primi di novembre del 1914 la flotta russa si mosse al completo verso le coste turche, al fine di stendere campi minati davanti al Bosforo e di attaccare il traffico mercantile tra i porti di Trebisonda e Zonguldak, principale linea di rifornimento delle armate ottomane impegnate sul fronte del Caucaso; il 18 novembre, al rientro da una missione di bombardamento costiero, la squadra di corazzate russe incapp\u00f2 nella \"Goeben\" e nella \"Breslau\" al largo di Capo Sary\u010d, la punta meridionale della Crimea: nel corso di un confuso scontro tra la nebbia, la \"Goeben\" mise a segno quattro colpi sull'ammiraglia russa, la corazzata \"Evstafi\", ma l'incrociatore fu danneggiato da un proiettile di grosso calibro sparato dalla nave nemica e prefer\u00ec rompere il contatto e ritirarsi. Lo scontro convinse tedeschi e ottomani ad impegnare con cautela la \"Goeben\", onde non esporla a rischi non calcolati nel timore di perdere l'unico vantaggio che avevano sui russi; il 26 dicembre seguente l'incrociatore urt\u00f2 due mine davanti a Istanbul riportando notevoli danni, aggravati dalla mancanza di cantieri navali moderni dove eseguire le necessarie riparazioni.\nSfruttando l'inattivit\u00e0 della \"Goeben\", a partire dai primi mesi del 1915 la flotta russa intraprese diversi attacchi lungo la costa settentrionale dell'Anatolia, distaccando anche la corazzata \"Rostislav\" a Batumi per appoggiare le operazioni dell'esercito sul fronte del Caucaso; la Flotta del Mar Nero fu anche attiva nell'appoggiare la campagna franco-britannica nei Dardanelli, cannoneggiando pi\u00f9 volte le posizioni ottomane nel Bosforo. Il 3 aprile 1915 la marina ottomana sub\u00ec un duro colpo perdendo una delle sue poche unit\u00e0 principali efficienti, l'incrociatore protetto \"Mecidiye\", a causa dell'urto con una mina davanti ad Odessa; la situazione per gli Imperi centrali peggior\u00f2 alla fine dell'anno, quando entrarono in servizio due nuove corazzate russe tipo dreadnought, l\"Imperatrica Marija\" e l\"Imperatrica Ekaterina Velikaja\", garantendo alla Flotta del Mar Nero una superiorit\u00e0 netta sull'avversario. Nei primi mesi del 1916 la Flotta del Mar Nero intervenne massicciamente in appoggio all'esercito russo sul fronte del Caucaso, bombardando ripetutamente le posizioni ottomane senza incontrare quasi opposizione dalle unit\u00e0 nemiche; la flotta condusse anche una serie di vittoriose operazioni di sbarco lungo la costa anatolica, collaborando agli importanti successi russi riportati nell'offensiva di Erzurum e nella battaglia di Trebisonda, tra febbraio ed aprile.\nPer la fine del 1916 la marina russa aveva ormai acquisito il controllo del Mar Nero, contrastata solo da un pugno di sommergibili tedeschi di base a Varna e da occasionali uscite in mare della \"Goeben\"; il 20 ottobre tuttavia la Flotta del Mar Nero sub\u00ec un duro colpo quando la corazzata \"Imperatrica Marija\" esplose mentre si trovava all'ancora a Sebastopoli, probabilmente a causa di un incidente. La rivoluzione di febbraio del 1917 non pregiudic\u00f2 il controllo russo sul bacino, sebbene anche la Flotta del Mar Nero iniziasse a subire i primi cedimenti del morale degli equipaggi; il 23 giugno 1917 vi fu un ultimo scontro in mare quando la corazzata \"Imperatrica Ekaterina Velikaja\" mise in fuga la \"Breslau\" davanti all'isola dei Serpenti, prima che una tacita tregua mettesse fine alle operazioni nell'ottobre seguente. Con il trattato di Brest-Litovsk del 3 marzo 1918 le ostilit\u00e0 ebbero termine, ed i tedeschi procedettero all'occupazione della Crimea: l\"Imperatrica Ekaterina Velikaja\" e la nuova dreadnought (ribattezzate rispettivamente \"Svobodnaja Rossija\" e \"Volia\") lasciarono la base abbandonando il resto della flotta ai tedeschi, ma durante il viaggio l'equipaggio ucraino della seconda si ammutin\u00f2 e riport\u00f2 la nave in porto. Le vicende delle superstiti unit\u00e0 della Flotta del Mar Nero si fusero poi con quelli della pi\u00f9 ampia guerra civile russa.\nAltri teatri.\nAllo scoppio della guerra un certo numero di navi tedesche era dislocato molto lontano dalla madrepatria, trovandosi quindi nella condizione di intraprendere azioni di disturbo e attacco al commercio nemico, spesso scarsamente difeso. Nell'oceano Pacifico era dislocato l'Ostasiengeschwader (\"squadrone dell'Asia orientale\") dell'ammiraglio Maximilian von Spee, forte di due incrociatori corazzati e quattro incrociatori leggeri; normalmente di base nella colonia di Tsingtao, in Cina, allo scoppio della guerra lo squadrone fu concentrato nei pressi dell'isola di Ponape, per poi iniziare una lunga traversata del Pacifico in direzione est, bombardando strada facendo il porto di Papeete, nella Polinesia francese (22 settembre 1914). Dopo essere arrivate nelle acque dell'America meridionale, il 1\u00ba novembre 1914 le unit\u00e0 di von Spee furono affrontate da una squadra britannica al largo della costa cilena: nella successiva battaglia di Coronel i britannici subirono una netta sconfitta, la prima sul mare dalla fine delle guerre napoleoniche, perdendo due incrociatori obsoleti ed un piroscafo armato, anche per errori di valutazione dell'ammiraglio Craddock che lasci\u00f2 indietro una pre-dreadnought, la \"Canopus\", per la sua velocit\u00e0 inferiore, affrontando i pi\u00f9 moderni incrociatori tedeschi i cui pezzi principali avevano una maggior gittata dei corrispondenti britannici. L'insuccesso spinse l'ammiragliato ad inviare un gran numero di unit\u00e0 verso il Sudamerica, tra cui due moderni incrociatori da battaglia: l'8 dicembre 1914 la squadra di von Spee si scontr\u00f2 con i britannici nella battaglia delle Falkland, finendo quasi completamente annientata; l'unico superstite tra le navi tedesche, l'incrociatore leggero , si rifugi\u00f2 nelle acque del neutrale Cile, salvo poi essere affondato dai britannici nella battaglia di M\u00e1s a Tierra, il 14 marzo 1915, con le susseguenti proteste tedesche per la violazione della neutralit\u00e0 cilena.\nAltre unit\u00e0 operarono singolarmente: l'incrociatore leggero fu distaccato da von Spee per attaccare il traffico mercantile nell'oceano Indiano, bombardando i porti di Madras (22 settembre 1914) e Penang (29 ottobre 1914), ed affondando un totale di 23 navi dell'Intesa, tra cui un incrociatore russo e un cacciatorpediniere francese; il 9 novembre 1914 la \"Emden\" fu intercettata al largo delle isole Cocos dall'incrociatore australiano , venendo affondata al termine di un duro scontro. L'incrociatore leggero oper\u00f2 invece al largo dell'Africa Orientale tedesca, attaccando il porto di Zanzibar il 20 settembre 1914 dove affond\u00f2 un vecchio incrociatore protetto britannico; intrappolata dai britannici nel delta del fiume Rufiji, la nave fu infine affondata l'11 luglio 1915. Un altro incrociatore leggero, la , si trovava nei Caraibi al momento dello scoppio delle ostilit\u00e0: la nave oper\u00f2 subito contro il traffico commerciale nemico affondando 17 mercantili, ma il 4 novembre 1914 esplose ed affond\u00f2 200 miglia ad est di Trinidad, a causa di una detonazione accidentale nel suo deposito delle munizioni.\nLa distruzione della squadra di von Spee lasci\u00f2 praticamente senza protezione le sparse colonie tedesche nel Pacifico: appoggiate dalla flotta australiana, il 30 agosto 1914 le truppe neozelandesi occuparono le Samoa, mentre nel settembre seguente gli australiani si impossessarono della Nuova Guinea tedesca. La base navale di Tsingtao fu posta sotto assedio da parte di un contingente giapponese, massicciamente supportato dalla Marina imperiale giapponese: in rada erano rimasti solo il vecchio incrociatore austriaco , quattro cannoniere e la torpediniera \"S-90\", che il 17 agosto 1914 riusc\u00ec ad affondare con un siluro l'incrociatore giapponese ; priva di qualsiasi supporto, la guarnigione della piazzaforte tedesca capitol\u00f2 infine il 7 novembre seguente. Le restanti colonie tedesche nelle isole Caroline, nelle Marshall e nelle Marianne furono occupate dalla marina giapponese entro la fine dell'ottobre del 1914.\nOperazioni navali del tutto peculiari ebbero luogo anche nelle acque dei grandi laghi dell'Africa sud-orientale, nell'ambito della pi\u00f9 ampia campagna dell'Africa Orientale Tedesca: se nei laghi Niassa e Vittoria le poche unit\u00e0 tedesche furono ben presto neutralizzate dalle pi\u00f9 numerose imbarcazioni britanniche e belghe, pi\u00f9 lunga fu la lotta nel lago Tanganica, dove un pugno di cannoniere e piccoli mercantili armati sotto il comando del capitano Gustav Zimmer fu in grado di dominare a lungo lo specchio d'acqua contro le scarse unit\u00e0 a disposizione delle autorit\u00e0 del Congo belga; i britannici reagirono inviando nel lago un gruppo di lance armate smontabili, al termine di un lungo viaggio attraverso i fiumi e le foreste del Congo, riuscendo infine ad avere ragione delle unit\u00e0 tedesche sul finire del maggio del 1916.\nLa guerra aerea.\nSebbene la potenza navale dell'epoca fosse rappresentata dalle navi da battaglia, i mezzi aerei avevano iniziato a compiere i primi voli anche in mare. I primi esperimenti vennero effettuati con gli idrovolanti, che potevano essere messi in mare da apposite navi attrezzate, come ad esempio la che partecip\u00f2 al raid di Cuxaven e alla battaglia dello Jutland. Nel primo, il 25 dicembre 1914 sette idrovolanti messi in mare dalla nave, e dalle altre due navi appoggio idrovolanti HMS \"Riviera\" e HMS \"Empress\", effettuarono una \u00abricognizione aerea della baia di Helgoland, compresa Cuxhaven, Helgoland e Wilhelmshaven\u00bb cogliendo inoltre \u00abl'opportunit\u00e0 di attaccare con bombe punti di militare importanza\u00bb nella Germania imperiale del nord, nello specifico le basi degli Zeppelin, che colpivano con regolarit\u00e0 il territorio metropolitano inglese ed erano irraggiungibili dagli aerei con base a terra. Anche la era una nave appoggio idrovolanti ma poteva anche far decollare due aerei dal suo ponte di volo; una volta decollati per\u00f2, questi potevano solo dirigersi verso basi a terra.\nI britannici crearono anche un servizio aereo della marina, il Royal Naval Air Service, autonomo rispetto ai Royal Flying Corps; i suoi compiti erano il pattugliamento marittimo a difesa della flotta e delle coste per l'individuazione di sommergibili e navi nemiche, oltre che la difesa aerea del cielo della Gran Bretagna. Durante la battaglia dello Jutland, i velivoli della HMS \"Engadine\" effettuarono ricognizioni aeree sul cielo del teatro di operazioni; uno di questi velivoli, pilotato dal tenente Frederick S. Rutland con l'assistenza di G.S. Trewin come osservatore, effettu\u00f2 la prima ricognizione aerea della Hochseeflotte da parte di un mezzo pi\u00f9 pesante dell'aria. Le portaerei entrarono in servizio solo dopo la fusione con la RAF, e la partecip\u00f2 al raid di Tondern appunto con apparecchi in forza alla RAF.\nAnche nell'Adriatico gli idrovolanti vennero estesamente impiegati sia da parte austro-ungarica che da parte italiana, sia per la ricognizione che per attacchi ad installazioni portuali avversarie o ad unit\u00e0 sottili o sommergibili; in questi scontri, alcuni mezzi vennero costretti ad ammarare e furono catturati dagli avversari. La Regia Marina italiana inizi\u00f2 il conflitto con quindici idrovolanti, non tutti efficienti e non tutti armati, e nell'imminenza del primo conflitto mondiale l'incrociatore era stato trasformato in appoggio idrovolanti, con la rimozione dell'intero armamento principale e la costruzione di ricoveri, per alloggiare 3-4 idrovolanti del tipo Curtiss \"Flying Boat\", da calare in mare per il decollo e recuperare al termine del volo tramite dei verricelli. Nel giugno del 1913, con decreto ministeriale era stato infatti costituito ufficialmente il \"Servizio Aeronautico della Regia Marina\". A questa unit\u00e0 ne venne affiancata un'altra, la nave mercantile \"Quarto\", che venne acquistata della Regia Marina e ribattezzata , i cui lavori di trasformazione vennero realizzati in pochi mesi all'Arsenale di La Spezia. Con il prosieguo delle ostilit\u00e0 gli attacchi degli idro basati a Grado, distante pochi minuti di volo da Trieste, divennero talmente molesti da costringere il comando austro-ungarico a bombardare ripetutamente l'idroscalo. Alla cessazione delle ostilit\u00e0, le forze aeree della Regia Marina erano notevolmente espanse e ripartite su Venezia: 251\u00aa, 252\u00aa, 253\u00aa e 259\u00aa Squadriglie Ricognizione su idro L.3, 260\u00aa e 261\u00aa Squadriglie Caccia su Macchi M.5; Porto Corsini: 263\u00aa Squadriglia Ricognizione su idro FBA, 286\u00aa Squadriglia Caccia su Macchi M.5; Ancona: 264\u00aa Squadriglia Ricognizione su idro FBA, 287\u00aa Squadriglia Caccia su Macchi M.5.\nLa resa degli Imperi centrali.\nDurante l'ottobre 1918, sul fronte occidentale le truppe Alleate stavano ormai avanzando inesorabilmente verso il confine belga sfruttando il e la netta superiorit\u00e0 di uomini e mezzi al fronte.\nIl 25 ottobre in Germania i giornali pubblicarono il telegramma, poi annullato, in cui si ordinava di \"combattere fino alla fine\". Indignato, il principe Max von Baden si rec\u00f2 dal Kaiser per chiedere le dimissioni di Ludendorff o, in caso contrario, offrire quelle del governo. Ludendorff and\u00f2 a sua volta da Guglielmo II per domandargli di respingere ancora una volta l'offerta di porre le condizioni all'armistizio da parte del presidente degli Stati Uniti Wilson e continuare a combattere.\nLudendorff ebbe l'appoggio di Hindenburg e, cosa ancor pi\u00f9 importante, del ministro della guerra Sche\u00fcch; ma resosi conto dell'impossibilit\u00e0 di tale richiesta da parte dell'imperatore, Ludendorff diede le dimissioni.\nIl 26, mentre la Turchia negoziava la resa e l'Austria-Ungheria avviava i contatti con l'Italia, la flotta tedesca d'alto mare non fu pi\u00f9 disposta a continuare la guerra: l'ordine impartitole di salpare per sferrare un ultimo attacco fece sobbalzare l'ammiragliato britannico che decodific\u00f2 il messaggio, ma i marinai tedeschi si rifiutarono di ubbidire. L'ammiraglio Scheer tent\u00f2 in ogni modo di convincere gli uomini a combattere, ma i marinai non si lasciarono persuadere; per cinque volte fu dato l'ordine di salpare e per cinque volte l'ordine venne disatteso. Un migliaio di ammutinati vennero arrestati, ma in tal modo la flotta venne immobilizzata.\nIl 28 ottobre sulla corazzata \"Agamemnon\", al largo dell'isola di Lemno, i negoziatori turchi e britannici misero a punto gli ultimi particolari dell'armistizio che sarebbe entrato in vigore alla mezzanotte del giorno seguente. Le clausole imposero alla Turchia di aprire i Dardanelli e il Bosforo alle navi da guerra Alleate e di accettare l'occupazione militare dei forti sugli stretti.\nIl 31 ottobre, nel porto di Pola, gli slavi meridionali presero in consegna le navi da guerra austro-ungariche che l'imperatore Carlo I d'Austria aveva ceduto loro credendo di sottrarle alla cessione in vista dell'imminente armistizio, ma un gruppo di incursori italiani, non informato del fatto, attacc\u00f2 la corazzata affondandola con la morte di centinaia di marinai in quella nota come \"impresa di Pola\". La flottiglia del Danubio fu ceduta all'Ungheria.\nIl 4 novembre entr\u00f2 in vigore anche l'armistizio con l'Austria-Ungheria. Solo la Germania continuava a combattere anche se nella marina tedesca gli ammutinamenti si estendevano a macchia d'olio. A Kiel quello stesso giorno altre migliaia di marinai, molti operai e 20.000 soldati andarono a ingrossare le file dei 3.000 marinai ammutinatisi il giorno prima. Molte migliaia dei marinai di Kiel si recarono a Berlino per innalzarvi la bandiera della sedizione. Il 5 i marinai di Lubecca e di Travem\u00fcnde dichiararono la loro adesione alla rivoluzione, il giorno seguente i marinai di Amburgo, Brema, Cuxhaven e Wilhelmshaven fecero altrettanto. Nella serata dell'8 novembre l'ammiraglio von Hintze raggiunse Spa, dove il governo tedesco e il Kaiser erano riuniti per discutere la resa, per comunicare all'imperatore che la sua marina non avrebbe pi\u00f9 obbedito ai suoi ordini.\nIl giorno seguente la Germania firm\u00f2 l'armistizio di Compi\u00e8gne: le truppe Alleate occuparono il paese e la Hochseeflotte venne internata nella base britannica di Scapa Flow.\nIl 18 gennaio 1919 inizi\u00f2 conferenza di pace di Parigi, che avrebbe deciso le sorti della Germania; fu chiaro fin dall'inizio che la resa prevedeva la cessione della flotta ai vincitori, cos\u00ec il 21 giugno la flotta tedesca si autoaffond\u00f2 a Scapa Flow. Il 22 giugno 1919 a Versailles i delegati acconsentirono alla firma del trattato tra i paesi vincitori e la Germania, che rifiut\u00f2 solo la clausola della dichiarazione di \"colpevolezza\"; mentre i rappresentanti Alleati si stavano preparando a discutere questo nuovo gesto di sfida, arriv\u00f2 la notizia dell'autoaffondamento, e gli Alleati decisero immediatamente non solo di rifiutare qualsiasi modifica al trattato, ma di concedere ai tedeschi solo ventiquattr'ore di tempo per sottoscriverlo.\nI tedeschi furono quindi obbligati a firmare il trattato con le umilianti condizioni di pace, e il 28 giugno fu ratificato da 44 Stati.\nNel frattempo le navi austro-ungariche vennero cedute prima dell'armistizio alle marine dei costituendi stati che poi confluiranno nella Jugoslavia, ma la cessione non venne riconosciuta dagli Alleati come avente valore legale, tanto che quasi l'intera classe T\u00e1tra di cacciatorpediniere, tranne una unit\u00e0, venne assegnata all'Italia, cos\u00ec come la corazzata ; alla Francia toccarono un cacciatorpediniere ed una nave da battaglia, la , che verr\u00e0 in seguito affondata come bersaglio, mentre al Regno Unito toccarono altre unit\u00e0 che vennero smantellate.\nAnche alla marina ottomana fu intimato, sulla base del trattato di S\u00e8vres, di consegnare agli Alleati la sua flotta da battaglia, ormai ridotta alla \"Yavuz\" ed a poche altre unit\u00e0 efficienti; gli sviluppi della guerra d'indipendenza turca e la sottoscrizione del nuovo trattato di Losanna nel 1923 tuttavia fecero s\u00ec che tale cessione non avesse luogo, e le superstiti unit\u00e0 ottomane passarono quindi per intero al servizio della nuova marina militare turca."}
{"id": "2835193", "revid": "1318658", "url": "https://it.wikipedia.org/wiki?curid=2835193", "title": "FA Cup 1957-1958", "text": "La FA Cup 1957-1958 fu la 77\u00aa edizione della pi\u00f9 antica competizione ad eliminazione diretta del mondo, la coppa nazionale inglese conosciuta come FA Cup. Il Bolton Wanderers vinse per la quarta volta la competizione."}
{"id": "2835204", "revid": "6923", "url": "https://it.wikipedia.org/wiki?curid=2835204", "title": "William Burke, VII conte di Clanricarde", "text": "Figlio di Lord Richard Burke, VI conte di Clanricarde, serv\u00ec suo cugino Lord Ulick Burke, I marchese di Clanricarde, nelle guerre confederate irlandesi; fu Intendente di Galway nel 1680 e Governatore d'Irlanda fino al 1687.\nSpos\u00f2 prima Lady Lettice Shirley, nipote del conte di Essex, poi Lady Helen, figlia di Lord Donough MacCarty, I conte di Clancarty."}
{"id": "2835205", "revid": "712828", "url": "https://it.wikipedia.org/wiki?curid=2835205", "title": "Mizuno Tatsuya", "text": ""}
{"id": "2835208", "revid": "339392", "url": "https://it.wikipedia.org/wiki?curid=2835208", "title": "Agenzia VEDO", "text": ""}
{"id": "2835210", "revid": "339392", "url": "https://it.wikipedia.org/wiki?curid=2835210", "title": "Agenzia Vedo", "text": ""}
{"id": "2835211", "revid": "131358", "url": "https://it.wikipedia.org/wiki?curid=2835211", "title": "York City", "text": ""}
{"id": "2835222", "revid": "767487", "url": "https://it.wikipedia.org/wiki?curid=2835222", "title": "Instant Funk", "text": "Gli Instant Funk erano una band statunitense di musica funk e soul attiva tra gli \nanni settanta e ottanta. Il suo maggiore successo \u00e8 stato il pezzo \"I Got My Mind Made Up (You Can Get It Girl)\".\nStoria.\nIl progetto Instant Funk nacque nel New Jersey, nei primi anni settanta, ed era composto da Raymond Earl, Scotty Miller ed il chitarrista Kim Miller. Il gruppo, che allora si chiamava \"The Music Machine\" ed aveva molto successo come back-up band per The Manhattan, Bunny Sigler ed anche i TNJs. Sovente, nella loro carriera, i Funk Instant furono la back-up band di molte stelle, tra cui Lou Rawls, Loleatta Holloway, The O'Jays, MFSB, Curtis Mayfield ed Evelyn Champagne King; per quest'ultimo furono la band di supporto per il singolo \"Shame\".\nIl gruppo si trasfer\u00ec a Philadelphia, in Pennsylvania, nel 1976, per produrre il suo primo album, \"Get Down With the Jump Philly\", nel quale vi era gi\u00e0 il loro classico \"marchio di fabbrica\" nel sound. Fece seguito a quest'album una versione Gold per l'ex chitarrista dei MFSB Norman Harris, con la nuova etichetta discografica Gold Mind, con Bunny Sigler come front-man, intitolato \"Let Me Party With You\".\nIn seguito la Gold Mind fall\u00ec, ed il nuovo disco degli Instant Funk \"I Got My Mind Made Up\" fu pubblicato sotto l'etichetta Salsoul, che fece una grande promozione del disco in tutte le discoteche pi\u00f9 famose. Il remix di questa canzone eseguito dal DJ Larry Levan e dall'ingegnere Bob Bianche divenne ben presto famoso a Manhattan. \"I Got My Mind Made Up\" fu un grande successo, primo in classifica nell'R&amp;B e nella classifica disco, oltrech\u00e9 ventesimo nella classifica Billboard Hot 100 nella primavera del 1979. Il pezzo venne anche premiato con il disco d'oro. \nSuccessivamente, nel 1983, quando la Salsoul fall\u00ec, il gruppo si sciolse; Bunny Sigler and\u00f2 a far parte dei The Trammps."}
{"id": "2835223", "revid": "204376", "url": "https://it.wikipedia.org/wiki?curid=2835223", "title": "Lag baOmer", "text": ""}
{"id": "2835270", "revid": "201640", "url": "https://it.wikipedia.org/wiki?curid=2835270", "title": "Susanna Parigi", "text": "Biografia.\nFiorentina di nascita, cantante, autrice e pianista, \u00e8 presente da diversi anni nell'ambito della musica d'autore italiana.\nDopo aver ottenuto il diploma in pianoforte al conservatorio Cherubini di Firenze, continua i suoi studi di canto, studiando canto moderno a Roma, lirico a Bologna e terminando con lo studio jazz a Milano.\nInizia molto presto a scrivere ed a proporre le sue canzoni e viene scoperta da Vincenzo Micocci, che le propone un contratto con la It. Debutta nel 1987 con il 45 giri \"Un anello di fumo\", con questo brano vince il primo premio come cantautrice nella trasmissione \"La fabbrica dei sogni\" condotta da Alessandro Benvenuti su Rai 3.\nIniziano quindi varie collaborazioni prima come pianista con Fiorella Mannoia e con Riccardo Cocciante nel tour \"La grande avventura\", poi come cantante e fisarmonicista con Claudio Baglioni nel tour \"Assieme -oltre il concerto\" e \"AncorAssieme\", e con Raf e Francesca Alotta, nel 1993, come corista rispettivamente nell'album \"Cannibali\" e \"Io e te\" .\nLavora poi in \"Tam tam village\" con Carlo Massarini su Rai 1 e con Mino Damato in \"Sognando sognando\" dove \u00e8 \"La voce del sogno\", sempre su Rai 1. Come corista \u00e8 presente nell'orchestra del Festival di Sanremo 1993.\nGi\u00e0 dal primo album \"Susanna Parigi\", prodotto da Vince Tempera e uscito nel 1995, di cui compone interamente tutte le canzoni, comincia a seguire un percorso del tutto personale lasciando completamente il lavoro di turnista per dedicarsi esclusivamente alla composizione.\nCon il successivo album \"Scomposta\" del 1999 (sempre prodotto da Vince Tempera per Nuova Carish) la parte letteraria di questa ricerca, viene svolta assieme al cantautore Kaball\u00e0 con cui inizia una proficua collaborazione che proseguir\u00e0 anche negli album successivi. La presentazione dell'album \u00e8 scritta dal filosofo Umberto Galimberti.\nPartecipa al Tour estivo di Radio Italia e al Beatles Tribute con l'orchestra Scarlatti di Napoli su Rai 2, dove propone una particolare versione dei brani dei Beatles. \nNel 2000 la canzone \"Tre passi indietro\" riceve il primo premio ed il \"Premio speciale miglior composizione\" al \"Festival internazionale della canzone d'autore\" tenutosi in Svizzera.\nNel 2003 \u00e8 tra i finalisti del \u201cFestival della Canzone D'autore\u201d di Recanati, con il brano \"Una porta nel tempo\" che verr\u00e8 inclusa nel relativo album; successivamente \u00e8 ospite al Premio Rino Gaetano e al Premio Fabrizio De Andr\u00e9.\nNel 2004 esce il terzo album \"In differenze\", quattordici brani di cui \u00e8 anche produttore artistico insieme a Vince Tempera per l'etichetta Sette Ottavi.\nNel disco succitato, che contiene anche un brano scritto con la collaborazione di Pat Metheny, hanno partecipato Tony Levin, l'orchestra sinfonica di Sofia composta da 60 elementi ed alcuni prestigiosi musicisti italiani come Ellade Bandini, Ares Tavolazzi, Flaco Biondini, Mario Arcari ed il filosofo Umberto Galimberti, che ha collaborato alla stesura del testo del brano \"False\" ed alla scrittura dei monologhi dell'omonimo spettacolo teatrale, presentato tra il 2004 e il 2006 in sedi quali il Teatro Ambra Jovinelli di Roma, il Teatro dell'Arte di Milano, il Teatro Puccini di Firenze, Teatro Celebrazioni di Bologna e Teatro dell'Archivolto di Genova.\nLa copertina dell'album riporta uno scatto concesso all'autrice dal fotografo Sebasti\u00e3o Salgado. Nello stesso anno viene considerata dai giornali italiani come una rivelazione del panorama musicale, anche per i temi sociali affrontati: dall'indifferenza come amputazione dei sensi nel nostro vivere occidentale, al rispetto e all'amore per le differenze.\nIl 31 maggio 2005 apre lo spettacolo della cantante israeliana Noa al Castello Sforzesco e il 20 febbraio 2006 al Teatro Storchi di Modena.\nA dicembre 2006 esce in DVD lo spettacolo teatrale \"In differenze\", registrato al Teatro Dell'Arte di Milano con la collaborazione di Medici Senza Frontiere per Nar International con la regia di Sergio Grati.\nNel 2009 esce l'album \"L'insulto delle parole\" per l'etichetta Promo Music, con la partecipazione del quartetto d'archi Ark\u00e8 String Quartet (esclusa la cover de \"La canzone dei vecchi amanti\" di Jacques Brel, arrangiata da Vince Tempera). L'album, di notevole impatto, include anche un video che raccoglie le testimonianze di Pino Arlacchi, Corrado Augias, Lella Costa, Cesare Fiumi, Kaball\u00e0, Leonardo Manera, Andrea Pinketts e Bruno Renzi, ai quali si \u00e8 aggiunto successivamente Marco Travaglio, sul tema che d\u00e0 il titolo all'album: una riflessione sull\u2019uso smodato, spesso volgare del linguaggio e sulla manipolazione continua del vocabolario dove si cambia nome alle cose, mantenendo le cose come sono, o si cambiano le cose mantenendone il nome. Prassi che svuota la parola di ogni significato.\nNel 2010 viene invitata dalla commissione del Festival Gaber a salire sul palco della Cittadella del Teatro Canzone come vincitrice. Nello stesso anno vince il premio Lo Cascio.\nNel 2011 un suo brano diventa la colonna sonora del Dvd \u201cGiovanni Paolo II. Uomo. Papa. Beato\u201d.\nNel 2011 esce l'album \"La lingua segreta delle donne\" per l'etichetta Promo Music, in cui si \u00e8 avvalsa della collaborazione di importanti personalit\u00e0 del mondo della cultura, quali Lella Costa (voce recitante in \"Liquida\", brano di apertura del disco), Pamela Villoresi, Ottavia Piccolo, Teresa De Sio, Gianna Schelotto (che hanno partecipato con letture e dichiarazioni, contenute nei contributi video), Ferruccio Spinetti (coautore del brano \"Il suono e l'invisibile\"), gli Ark\u00e9 String Quartet (che partecipano nel brano \"Una certa esaltazione di vivere\") e Kaball\u00e0 (coautore di alcuni brani). \nTra i contenuti multimediali anche il videoclip di \"Liquida\"\nNel 2012 vince il premio \"Slowmusic\" con la seguente motivazione \u00ab\"Sin dagli esordi discografici, ha saputo coniugare arte e responsabilit\u00e0 sociale, fuggendo lo spettro della retorica e percorrendo un sentiero di scrittura ed esecuzione improntato alla pi\u00f9 pura onest\u00e0 intellettuale. Nella sua opera si riconosce una linea poetica chiara, un pensiero che orienta le note e le parole, con risultati artistici sorprendenti. Con queste motivazioni Slow Music le riconosce il premio Slow Music 2012, riservato agli artisti che proteggono la musica e salvano la cultura\"\u00bb\nIl 17 aprile 2012 si esibisce al Blue Note.\nEsce poi il libro \"Storie dei cinque elementi. Quando le favole salvano l'ambiente\" di Elena Torre e Anna Marani in cui legge \"Come una fiaccola\" una delle 16 favole. Il ricavato va in beneficenza a due progetti speciali: Cuamm Medici con l'Africa e WWF Italia.\nNel 2012 \u00e8 tra i dieci finalisti del Premio Amnesty e mette in scena insieme all'amico giornalista Andrea Pedrinelli il concerto teatrale \"Il saltimbanco e la luna\"- Le canzoni, il giornalismo, Enzo Jannacci. Un omaggio a Enzo Jannacci che attraverso le sue canzoni narra la situazione del giornalismo e della musica in Italia. \nL'anteprima nazionale dello spettacolo \u00e8 al Teatro Menotti di Milano, in seguito viene anche selezionato dal Festival di Asti dove viene rappresentato al Teatro Alfieri, e al Club Tenco.\nA gennaio 2013 esce il nuovo CD di Musica Nuda (Petra Magoni e Ferruccio Spinetti) con il singolo \"Carica erotica\" di cui Susanna \u00e8 autrice del testo. \nIl 22 giugno suona nuovamente nel cortile del Museo Nazionale del Bargello a Firenze per la rassegna \"Musica \u00e8 donna\".\nIl CD dello spettacolo \"Il saltimbanco e la luna\", con una parte del libretto scritta da Susanna concernente il lavoro svolto nella rielaborazione dei brani, \u00e8 uscito il 25 marzo 2014 per Egea. Nello stesso tempo esce anche il libro di A. Pedrinelli per Giunti \"Roba minima (mica tanto)-tutte le canzoni di Enzo Jannacci\", che contiene una breve intervista a Susanna, l'unica artista italiana, dopo Mina e Milva, a dedicare un intero album alle canzoni di Jannacci.\nA febbraio del 2014 esce il libro \"Fusa e parole-tra umanit\u00e0 e gatti\" di Lucilio Santoni per \"Infinito Edizioni\", dove scrive l'introduzione.\nIl 20 maggio 2014 esce il cd di inediti \"Apnea\", nove canzoni scritte in parte ancora in collaborazione con Kaball\u00e0.\nNel settembre 2015 esce una compilation tributo ad Ivan Cattaneo, \"Un tipo atipico\", dove Susanna, assieme a numerosi altri artisti della scena musicale indipendente italiana, interpreta un brano del cantautore lombardo; il brano scelto da Susanna \u00e8 \"L'altra faccia della luna\".\nNello stesso mese, esce in tutte le edicole, con cadenza settimanale, una collana di 14 DVD per La Repubblica e L\u2019Espresso, curata da Corrado Augias e Valerio Magrelli, dedicata alla Poesia ed ai pi\u00f9 illustri poeti italiani: \"Rime, strofe, versi da Dante a Pasolini\", dove Susanna \u00e8 autrice di tutta la parte musicale.\nNell'ottobre del 2015 esce il suo primo libro: \"Il suono e l'invisibile - La musica come stile di vita\", scritto assieme al giornalista Andrea Pedrinelli, per i tipi della \"Infinito Edizioni\" di Modena.\nSempre nel 2015 mette in scena un concerto sacro, con il suo chitarrista Matteo Giudici, Dal suono all\u2019invisibile - Attraverso il cuore delle parole. Lo spettacolo viene rappresentato tra gli altri a Cortona Sacra, nella Chiesa di San Marco a Milano, al Santuario della Verna e alla Fraternit\u00e0 di Romena.\nA dicembre del 2016 esce il Cd dello spettacolo \u201cDal suono all\u2019invisibile\u201d (Self). Nel 2017 collabora ancora con Musica Nuda e un suo brano, Zitto Zitto, viene scelto per il loro nuovo album Leggera. \nA febbraio 2019 esce il libro di Silvana Carcano \u201cTremila anni e non sentirli \u2013 Una rilettura dei Dieci Comandamenti\u201d per Edizioni \u00c0ncora, di cui Susanna ha scritto il capitolo \u201cNon dire falsa testimonianza\u201d.\nSusanna Parigi ha insegnato canto pop per otto anni nel triennio popular music del Conservatorio Bonporti di Trento. Due anni canto jazz-orientamento pop nel triennio del Conservatorio Arrigo Boito di Parma e adesso ha una cattedra di canto pop al Conservatorio Conservatorio Nino Rota di Monopoli."}
{"id": "2835271", "revid": "329581", "url": "https://it.wikipedia.org/wiki?curid=2835271", "title": "Saint Matthews (Carolina del Sud)", "text": ""}
{"id": "2835276", "revid": "767487", "url": "https://it.wikipedia.org/wiki?curid=2835276", "title": "Genitori in blue-jeans", "text": "Genitori in blue-jeans \u00e8 un film del 1960, diretto dal regista Camillo Mastrocinque.\nTrama.\nIl film ruota attorno a quella che per l'Italia del dopoguerra era probabilmente la prima generazione di \"Peter pan\" ante litteram, uomini e donne di mezza et\u00e0 che non sono pi\u00f9 disposti ad accettare le rigide regole della societ\u00e0 puritana di inizio 900 dimostrandosi spesso pi\u00f9 irresponsabili dei loro stessi figli lanciandosi in notti brave, avventure sentimentali e burrascose riconciliazioni coniugali, il tutto condito dal benessere economico negli anni del cosiddetto boom.\nGiuseppe Grimaldi (Peppino De Filippo) \u00e8 il proprietario, molto tirchio, di una sartoria rinomata in Roma. Tuttavia frequenta persone d'alto rango e l\u00ec cominciano le sue disavventure: frequenta Wanda, i quali amici la vorrebbero sposata con lui, i consorti Mario e Lisa, Giorgio e Gianni, innamorato di Colette. Per una serie di equivoci e divertenti situazioni di tradimenti e rivelazioni, Peppino e Mario si recano a Parigi dove si danno alla pazza gioia e incontrano una nuova moglie per il sarto: l'inglese Margaret; mentre Mario si diverte a esporre i modelli di Lisa per i suoi affari. Quando Lisa lo scopre son botte da orbi, mentre a Roma si festeggiano le nozze di Giuseppe.\nIl film si conclude con l'ennesimo tiro mancino del pi\u00f9 burlone del gruppo, che questa volta arriva addirittura a simulare un infarto e fingersi morto sul letto di ospedale. Scoperto l'inganno, i pi\u00f9 che 40enni apparentemente rinsaviti per lo spavento preso, saltano in auto e si danno appuntamento, in piena notte, al centro di Roma per ricominciare da capo i loro bagordi."}
{"id": "2835289", "revid": "339392", "url": "https://it.wikipedia.org/wiki?curid=2835289", "title": "Ophrys incubacea incubacea", "text": ""}
{"id": "2835290", "revid": "21880", "url": "https://it.wikipedia.org/wiki?curid=2835290", "title": "Ophrys incubacea brutia", "text": ""}
{"id": "2835299", "revid": "486946", "url": "https://it.wikipedia.org/wiki?curid=2835299", "title": "Parco del Cilento", "text": ""}
{"id": "2835300", "revid": "1573940", "url": "https://it.wikipedia.org/wiki?curid=2835300", "title": "Neyriz", "text": "Neyr\u012bz o Niriz (farsi \u0646\u06cc\u200c\u0631\u06cc\u0632) \u00e8 il capoluogo dello shahrest\u0101n di Neyriz, circoscrizione Centrale, nella provincia di Fars. Aveva, nel 2006, una popolazione di 45.180 abitanti. Si trovava sulle rive del lago Bakhtegan, un lago salato, le cui acque si sono per\u00f2 ritirate ed ora la citt\u00e0 si trova a una distanza di 15\u00a0km in direzione sud-est.\nLa moschea del venerd\u00ec di Neyriz \u00e8 stata costruita in tre diverse fasi durante le dinastie buwayhide e selgiuchide, e l'ilkhanato, tra il 973 e il 1472."}
{"id": "2835302", "revid": "339392", "url": "https://it.wikipedia.org/wiki?curid=2835302", "title": "TV Toluian", "text": ""}
{"id": "2835304", "revid": "1543377", "url": "https://it.wikipedia.org/wiki?curid=2835304", "title": "Fabrizio Calzia", "text": "Biografia.\nFabrizio C\u00e0lzia si \u00e8 laureato in Filologia Germanica (con specializzazioni in letteratura tedesca, letteratura italiana e scienza della comunicazione) nel 1986 presso la Ludwig-Maximilians-Universit\u00e4t di Monaco di Baviera con una tesi sul rapporto fra cinema e prosa dadaista.\nC\u00e0lzia pubblica nel 1978 il romanzo \"Uomo rosso non morrai\" un western storico per ragazzi, scritto dalla parte dei nativi americani.\nNel 1986 inizia a collaborare con diverse case editrici italiane. Nel 1999 pubblica \"Le nuvole di Superga - il racconto in favole del Grande Torino\" - presentato da Franco Ossola.\nNel 2003, per la torinese Bradipolibri, pubblica con Massimiliano Castellani \"Palla Avvelenata\", libro-inchiesta sulle malattie e le morti sospette nel mondo del calcio. L'anno successivo cura la biografia di Ferruccio Mazzola (\"Il terzo incomodo\") edita ancora da Bradipolibri.\nNel 2007 scrive \"Parchi di parole\" (Galata Edizioni), guida ai luoghi cantati e vissuti dai principali cantautori genovesi quali Fabrizio De Andr\u00e9, Luigi Tenco, Gino Paoli e Ivano Fossati.\nNel 2008 individua e pubblica, ancora per Galata Edizioni, \"Dodici giorni al mare\" (ISBN 9788895369044), un diario inedito scritto nel 1922 da Cesare Pavese e curato da Mariarosa Masoero.\nNel 2010 esce \"Uomo Faber\", il romanzo a fumetti su Fabrizio De Andr\u00e9, di cui C\u00e0lzia compone soggetto e sceneggiatura, realizzato graficamente da Ivo Milazzo e con prefazione di Oliviero Malaspina. Il volume, edito da De Agostini, \u00e8 uscito in anteprima in edicola con La Repubblica e L'Espresso quindi in libreria."}
{"id": "2835310", "revid": "1318658", "url": "https://it.wikipedia.org/wiki?curid=2835310", "title": "FA Cup 1954-1955", "text": "La FA Cup 1954-1955 fu la 74\u00aa edizione della pi\u00f9 antica competizione ad eliminazione diretta del mondo, la coppa nazionale inglese conosciuta come FA Cup. Il Newcastle United vinse per la sesta volta la competizione."}
{"id": "2835313", "revid": "767487", "url": "https://it.wikipedia.org/wiki?curid=2835313", "title": "Abadeh Toshk", "text": "\u0100b\u0101deh Toshk (farsi \u0622\u0628\u0627\u062f\u0647 \u0637\u0634\u06a9) \u00e8 una citt\u00e0 dello shahrest\u0101n di Neyriz, circoscrizione di Abadeh Toshk, nella provincia di Fars. Aveva, nel 2006, una popolazione di 6.213 abitanti."}
{"id": "2835317", "revid": "287204", "url": "https://it.wikipedia.org/wiki?curid=2835317", "title": "Letteratura di adab", "text": "Con letteratura di adab () si intende un tipo di letteratura prosastica che si sviluppa nella prima et\u00e0 abbaside: un periodo ben preciso della storia della letteratura araba (750-900 ca). In questo periodo storico, in particolare nella capitale Baghdad, c'\u00e8 una grande diffusione del benessere economico, accompagnata da importanti cambiamenti sociali che, assieme alla presenza di mecenati e di un pubblico colto, apre la strada alla diffusione delle conoscenze tramite la scrittura e in particolare la prosa.\nLa prosa letteraria infatti, scarsamente trasmessaci per l'et\u00e0 precedente, dilaga nell'et\u00e0 abbaside raggiungendo la sua piena maturit\u00e0.\nSignificato di \"adab\".\nNei testi pi\u00f9 antichi, \"adab\" \u00e8 inteso come \"modo di comportarsi, abitudine\" da imitare e rispettare accentuando l'aspetto morale. Con l'evoluzione della cultura islamica il termine \"adab\" ha acquisito un valore intellettuale indicando quanto un uomo debba conoscere per essere colto, raffinato ed educato. Il significato della radice \"adab\" infatti ripropone l'idea di \"invitare qualcuno a un banchetto\"\nCaratteristiche.\nLa trasmissione dell'istruzione e del sapere furono una delle caratteristiche principali delle opere d\"'adab\" rivolte a ministri, principi, amministratori (\"kutt\u0101b\"). Fu questo dunque un periodo in cui le conoscenze acquisite divenivano sempre pi\u00f9 ampie e fu sentita la necessit\u00e0 di selezionare le questioni principali e renderle accessibili ad un pubblico pi\u00f9 vasto; un pubblico formato non pi\u00f9 esclusivamente da scienziati ma anche da uomini colti che occupavano posti di responsabilit\u00e0 e che dovevano essere dotati di una cultura generale di base per svolgere la propria attivit\u00e0 e per partecipare attivamente alla vita sociale.\nL\"'adab\" fu quindi una tecnica e un modello culturale composto da temi diversi trasmessi in lingua araba classica elegante ed elaborata in modo da riuscire a presentare argomenti seri in una forma gradevole e adeguata all'ambiente.\nPer questo motivo infatti venne dato spazio ad aneddoti morali e didattici, al fine di istruire che costituivano un repertorio al quale i lettori attingevano per diletto o intrattenimento.\nL\"'adab\", in un ulteriore momento, accentua quindi il suo aspetto didattico ed educativo grazie all'intervento di esponenti quali al-\u01e6\u0101\u1e25i\u1e93 che, con la sua opera \"Kit\u0101b al-\u1e25ayaw\u0101n\" (Il libro degli animali), tenta un'azione di educazione intellettuale il cui punto focale \u00e8 la societ\u00e0 musulmana fatta di classi sociali e categorie diverse, rappresentata con tono ironico e in una prosa ricca di sinonimi e sfumature."}
{"id": "2835320", "revid": "767487", "url": "https://it.wikipedia.org/wiki?curid=2835320", "title": "Una ragazza in ogni porto", "text": "Una ragazza in ogni porto (\"A Girl in Every Port\") \u00e8 un film commedia del 1952, scritto e diretto da Chester Erskine, interpretato da Groucho Marx, Marie Wilson e William Bendix.\nTrama.\nBen e Tim, due marinai non molto disciplinati, investono la somma di una piccola eredit\u00e0 nell'acquisto di un cavallo da corsa, che per\u00f2 non \u00e8 altro che un brocco. Dalla mascotte della squadra ippica vengono a sapere che il cavallo ha un gemello, un vero asso delle corse, il quale al momento \u00e8 utilizzato in una fattoria per trainare l'aratro. Venuti in possesso del formidabile corridore, e dopo che il cavallo ha vinto brillantemente una gara, Ben e Tim cercano di rivenderlo al precedente proprietario facendogli credere che si tratta sempre dello stesso animale. All'affare si interessano anche dei gangsters che controllano il giro delle scommesse clandestine, e viene coinvolta pure la ragazza che alla fattoria si occupava del cavallo e che ora si \u00e8 innamorata dell'ex proprietario dell'animale gemello.\nProduzione.\nIl film fu prodotto dalla RKO Radio Pictures.\nDistribuzione.\nLa pellicola fu distribuita dalla RKO Radio Pictures. La prima del film fu il 13 febbraio del 1952, a New York."}
{"id": "2835324", "revid": "1573940", "url": "https://it.wikipedia.org/wiki?curid=2835324", "title": "Moshkan", "text": "Moshk\u0101n (farsi \u0645\u0634\u06a9\u0627\u0646) \u00e8 una citt\u00e0 dello shahrest\u0101n di Neyriz, circoscrizione di Poshtkoh, nella provincia di Fars. Aveva, nel 2006, una popolazione di 4.630 abitanti. "}
{"id": "2835332", "revid": "24443", "url": "https://it.wikipedia.org/wiki?curid=2835332", "title": "Catena Cadria-Tofino", "text": ""}
{"id": "2835338", "revid": "115533", "url": "https://it.wikipedia.org/wiki?curid=2835338", "title": "Bipode", "text": ""}
{"id": "2835343", "revid": "287204", "url": "https://it.wikipedia.org/wiki?curid=2835343", "title": "Hubert Hughes", "text": "Biografia.\nInizi\u00f2 la sua carriera politica nel 1961, all'et\u00e0 di 28 anni, quando si candid\u00f2 per il posto di rappresentante di Anguilla nel Consiglio legislativo di St. Kitts. Ha fatto parte della \"House of Assembly\" sin dal 1976, con la sola eccezione del periodo 1981-1984.\nHa ricoperto per la prima volta la carica di Primo Ministro dal 16 marzo 1994 al 6 marzo 2000. Il 15 febbraio 2010 la coalizione di cui \u00e8 leader, l'Anguilla United Movement, ha ottenuto la maggioranza dei seggi nelle elezioni generali svolte sull'isola e conseguentemente \u00e8 stato incaricato di formare un nuovo governo. Durante il suo secondo mandato ricoprir\u00e0, oltre alla carica di capo del governo, anche quella di ministro delle Finanze, Sviluppo Economico, Investimenti e Turismo."}
{"id": "2835347", "revid": "599013", "url": "https://it.wikipedia.org/wiki?curid=2835347", "title": "Andrius Giedraitis", "text": ""}
{"id": "2835348", "revid": "61051", "url": "https://it.wikipedia.org/wiki?curid=2835348", "title": "UEFA Women's Cup 2001-2002", "text": "La UEFA Women's Cup 2001-2002 \u00e8 stata la prima edizione del torneo europeo femminile di calcio per club UEFA Women's Cup, destinato alle formazioni vincitrici dei massimi campionati nazionali d'Europa. Il torneo \u00e8 stato vinto dalle tedesche del , che hanno sconfitto in finale le svedesi dell'.\nFormato.\nPartecipano al torneo 2001-2002 un totale di 33 squadre provenienti da 33 diverse federazioni affiliate alla UEFA.\nIl torneo si compone di tre fasi: qualificazioni, fase a gironi, fase ad eliminazione diretta. Alle qualificazioni partecipano le squadre appartenenti alle due federazioni con il ranking UEFA pi\u00f9 basso. La squadra vincente le qualificazioni accede alla fase a gironi, dove le 32 squadre sono state raggruppate in 8 gruppi da 4 squadre ciascuno. In ogni gruppo le squadre giocano una contro l'altra in un mini-torneo all'italiana, ospitato da una delle quattro squadre. Le otto vincitrici dei gironi acquisiscono il diritto di accedere alla fase ad eliminazione diretta. I quarti di finale e le semifinali si giocano con partite di andata e ritorno. La finale si gioca in gara unica al Waldstadion di Francoforte sul Meno, in Germania.\nFase a gironi.\nLe partite di ciascun raggruppamento sono state ospitate da una delle quattro squadre, indicata in corsivo."}
{"id": "2835349", "revid": "287204", "url": "https://it.wikipedia.org/wiki?curid=2835349", "title": "Torneo di Wimbledon 1964", "text": "Il Torneo di Wimbledon 1964 \u00e8 stata la 78\u00aa edizione del Torneo di Wimbledon e terza prova stagionale dello Slam per il 1964.\nSi \u00e8 giocato sui campi in erba dell'All England Lawn Tennis and Croquet Club di Wimbledon a Londra in Gran Bretagna. \nIl torneo ha visto vincitore nel singolare maschile l'australiano Roy Emerson\nche ha sconfitto in finale in 4 set il connazionale Fred Stolle col punteggio di 6-1 12-10 4-6 6-3.\nNel singolare femminile si \u00e8 imposta la brasiliana Maria Bueno che ha battuto in finale in 3 set l'australiana Margaret Court.\nNel doppio maschile hanno trionfato Bob Hewitt e Fred Stolle, \nil doppio femminile \u00e8 stato vinto dalla coppia formata da Margaret Smith Court e Lesley Turner e \nnel doppio misto hanno vinto Lesley Turner con Fred Stolle.\nRisultati.\nSingolare maschile.\n Roy Emerson ha battuto in finale Fred Stolle 6-1 12-10 4-6 6-3\nSingolare femminile.\n Maria Bueno ha battuto in finale Margaret Court 6-4, 7-9, 6-3\nDoppio maschile.\n Bob Hewitt / Fred Stolle hanno battuto in finale Roy Emerson / Ken Fletcher 7-5, 11-9, 6-4\nDoppio femminile.\n Margaret Smith Court / Lesley Turner hanno battuto in finale Billie Jean King / Karen Hantze Susman 7-5, 6-2\nDoppio misto.\n Lesley Turner / Fred Stolle hanno battuto in finale Margaret Smith / Ken Fletcher 6-4, 6-4"}
{"id": "2835355", "revid": "2149408", "url": "https://it.wikipedia.org/wiki?curid=2835355", "title": "Brooks", "text": ""}
{"id": "2835374", "revid": "117643259", "url": "https://it.wikipedia.org/wiki?curid=2835374", "title": "Palasport Villa Romiti", "text": "Il palasport comunale Villa Romiti \u00e8 un impianto sportivo situato a Forl\u00ec. Si tratta del secondo palazzetto dello sport cittadino per capienza.\nFino al 1987 la struttura ospitava le partite casalinghe della Libertas Forl\u00ec, squadra che calc\u00f2 i palcoscenici del campionato di Serie A1 in pi\u00f9 stagioni. L'avvento del pi\u00f9 capiente e moderno PalaFiera, inaugurato nel 1987, segn\u00f2 un passaggio di consegne e port\u00f2 la struttura di via Sapinia ad un ruolo di secondo piano. Tuttavia la Libertas scomparve nel 1999 ed il basket cittadino fu costretto a ripartire dalle serie minori, facendo di conseguenza ritorno al pi\u00f9 adeguato Villa Romiti. Fino al 2016 ha ospitato le partite della volley 2002 Forl\u00ec.\nOggi l'impianto ospita le partite della Libertas Forl\u00ec di pallacanestro femminile e di alcune squadre maschili minori di pallacanestro. Viene inoltre utilizzato anche per altri sport quali ginnastica, pattinaggio e pugilato. Dalla stagione 2010-11 le partite di pallacanestro maschile sono tornate ad essere disputate nel pi\u00f9 capiente impianto del PalaFiera, dopo la promozione in Legadue della Fulgor Libertas Forl\u00ec.\n\u00c8 composto da due curve (una di queste \u00e8 solitamente riservata agli ultras ospiti per intero) ed una tribuna centrale, per un totale di circa 2000 posti a sedere. Dispone anche di una saletta riunioni ed uffici."}
{"id": "2835387", "revid": "6923", "url": "https://it.wikipedia.org/wiki?curid=2835387", "title": "Amami \u014cshima", "text": " \u00e8 un'isola subtropicale del Giappone; \u00e8 la maggiore del gruppo delle isole Amami, che fa parte dell'arcipelago delle Ry\u016bky\u016b, nell'estremo sud del paese.\nAmministrazione.\nIl territorio dell'isola \u00e8 suddiviso in cinque municipalit\u00e0:\nLe cittadine ed i villaggi, assieme ad altre municipalit\u00e0 delle Amami, formano il distretto di \u014cshima. Il distretto a sua volta forma, con la citt\u00e0 di Amami, la Sottoprefettura di \u014cshima, che comprende tutti i territori delle Amami e cade sotto la giurisdizione della Prefettura di Kagoshima.\nGeografia.\nAmami \u014cshima \u00e8 localizzata poco pi\u00f9 a nord del tropico del Cancro, circa 300\u00a0km a nord dell'isola di Okinawa e 380\u00a0km a sud di Ky\u016bsh\u016b. \u00c8 circondata verso ovest dal mar Cinese Orientale e verso est dall'Oceano Pacifico. Con una superficie di 712,35\u00a0km\u00b2 \u00e8 la seconda isola per estensione dell'arcipelago Ry\u016bky\u016b e la settima di tutto il Giappone. I rilievi pi\u00f9 alti sono ad ovest il Monte Yuwan, con i suoi 694 m s.l.m., ed il monte Yui, alto 484\u00a0m. Insieme alle altre isole del gruppo, Amami \u014cshima \u00e8 inserita nel parco quasi nazionale Amami Gunt\u014d, inaugurato nel 1974.\nLingue.\nGli abitanti dell'isola parlano due dialetti della lingua di Amami, che fa parte del gruppo delle lingue ryukyuane. A nord quello settentrionale di Amami \u014cshima, che secondo una stima di Ethnologue del 2004 era parlato da circa 10.000 isolani. A sud quello meridionale, che secondo la stessa stima era parlato da 1.800 abitanti, comprendente alcune delle isole minori vicine alla costa meridionale di Amami \u014cshima. Tali dialetti sono parlati soprattutto dagli adulti, mentre i pi\u00f9 giovani ed i bambini tendono ad esprimersi in giapponese. La mutua intelligibilit\u00e0 della lingua di Amami con le altre lingue ryukyuane e con il giapponese \u00e8 minima."}
{"id": "2835388", "revid": "1318658", "url": "https://it.wikipedia.org/wiki?curid=2835388", "title": "FA Cup 1953-1954", "text": "La FA Cup 1953-1954 fu la 73\u00aa edizione della pi\u00f9 antica competizione ad eliminazione diretta del mondo, la coppa nazionale inglese conosciuta come FA Cup. Il West Bromwich Albion vinse per la quarta volta la competizione."}
{"id": "2835393", "revid": "742538", "url": "https://it.wikipedia.org/wiki?curid=2835393", "title": "Campo di internamento Thalerhof", "text": "Il campo di internamento Thalerhof fu un campo di prigionia istituito dalle autorit\u00e0 austro-ungariche durante la Prima guerra mondiale per rinchiudere sospettati filorussi della popolazione rutena, della Galizia orientale e della Bucovina.\nStoria.\nGli antefatti.\nIl campo di internamento prese nome da una precedente omonima piazza d'armi alle porte meridionali di Graz nella Stiria. Nel 1913 il Thalerhof fu trasformato in un campo per l'aviazione austro-ungarica con la costruzione di hangar e di una pista di decollo ed atterraggio. Il primo aero decoll\u00f2 nel giugno 1914 poche settimane prima che scoppiasse la Prima guerra mondiale.\nGi\u00e0 nel luglio 1914, durante la crisi di luglio, Vienna ordin\u00f2 di arrestare tutti i sospettati di spionaggio, gli agitatori russi e tutte le persone ritenute anticostituzionali nella parte orientale della monarchia. In seguito furono sospettate intere popolazioni di essere filorusse. La maggior parte fu arrestata senza ulteriori indagini e senza processo. \nIl 20 agosto 1914 il ministro della guerra Krobatin decret\u00f2 il trasferimento delle persone sospette alla Piccola fortezza di Theresienstadt per rinchiuderli in custodia cautelare.\nBen presto Theresienstadt non bast\u00f2 pi\u00f9 e fu necessario trovare altre sistemazioni.\nIl campo.\nIl primo gruppo di internati destinati al Thalerhof arriv\u00f2 alla stazione della Ferrovia Meridionale di Abtissendorf, frazione di Feldkirchen bei Graz, il 4 settembre 1914. I prigionieri, esclusivamente vecchi, donne e bambini viaggiarono per giorni in condizioni disumane in carrozze per il bestiame dalla Galizia orientale fino alla Stiria senza che la maggior parte di loro sapesse il motivo.\nIl gruppo trov\u00f2 un campo all'aperto vicino alla pista dell'aeroporto, circondato da filo spinato senza baracche, senza servizi igienici e senza acqua. Le prime tende furono piantate solo il 9 settembre e alla fine furono creati 2100 posti in tenda. Oltre i sospettati filorussi furono trasferiti a Thalerhof anche 2000 profughi polacchi.\nIn seguito il campo fu trasferito sul lato orientale all'altezza dell'attuale aeroporto civile di Graz per non interferire con l'attivit\u00e0 del campo di aviazione.\nDopo alcune richieste da parte dei parlamentari ruteni, che avevano sollevato fondati dubbi sui motivi per i quali le persone furono internate, le autorit\u00e0 militari si videro costrette di fare partire una indagine ai primi di novembre. A questo punto si trovavano gi\u00e0 oltre 5700 persone a Thalerhof.\nL'11 novembre ci furono 30 baracche pronte che gli stessi internati furono costretti a costruirei. In una baracca di circa 400 metri quadri furono ammassate fino a 250 persone. Le baracche non disponevano n\u00e9 di letti n\u00e9 di coperte ma solo di un po' di paglia sulla quale sdraiarsi che ben presto marc\u00ec e fu invaso di parassiti. Nonostante ci\u00f2 la direzione del campo decise di aumentare ulteriormente il numero degli internati. Di conseguenza scoppiarono diverse epidemie tra cui il tifo addominale, il tifo esantematico e il colera. Le malattie, la malnutrizione, la catastrofica situazione dei servizi igienici e il freddo provocarono fino alla primavera del 1915 oltre mille morti.\nNel frattempo furono costruite delle baracche per la disinfezione e per lavarsi che abbassarono poi la percentuale di mortalit\u00e0 nel campo. Gli internati furono sottoposti anche a maltrattamenti da parte delle guardie. In seguito ad una commissione d'inchiesta instaurata anche su pressione dall'estero la direzione del campo si difese affermando i presunti maltrattamenti non furono altro che provvedimenti disciplinari. Questi provocarono comunque 8 morti e 41 feriti gravi fino alla chiusura del campo. \nTra il 1916 e il 1917, in seguito a un ordine dell'imperatore Carlo I, molti internati, rinchiusi per futili motivi, furono rilasciati e gli uomini liberati furono arruolati. Il 3 maggio 1917 il campo fu definitivamente chiuso e vennero liberati i restanti 2153 prigionieri. Rimase in funzione solo l'ospedale del campo che ospit\u00f2 dall'ottobre 1917 prigionieri di guerra russi e italiani.\nAll'incirca 10.000 persone passarono per il campo nei quasi tre anni in cui fu in funzione; di queste quasi 2.100 morirono e furono sepolte nel cimitero all'interno del campo.\nNel 1936 in seguito all'ampliamento dell'aeroporto i morti sepolti nel cimitero del campo furono esumati e la maggior parte traslocati in un piccolo ossario presso il cimitero comunale di Feldkirchen inaugurato nel giugno 1937.\nRecensione.\nL'internamento sommario senza nessuna legittimazione, le condizioni disumane e i maltrattamenti all'Interno del Thalerhof furono ancora durante la Prima guerra mondiale oggetto di dibattito. Dopo la riapertura del parlamento della Duplice Monarchia nel maggio 1917 ci furono vari interventi di parlamentari soprattutto di nazionalit\u00e0 slava che denunciavano il Thalerhof come \"inferno dei slavi\". Ma anche il ministro degli interni Karl Heinold von Udy\u0144ski dovette ammettere che l'internamento non si bas\u00f2 su principi legali.\nIl ricordo delle ingiustizie subite fu tenuto vivo tra le due guerre nella Polonia sud-orientale e nella Ucraina occidentale, entrambi fino al 1918 parte dell'Impero Austro-Ungarico, e cadde in dimenticatoio con l'annessione all'Unione Sovietica nel 1939 in seguito del Patto Molotov-Ribbentrop.\nA partire dalla Rivoluzione arancione nel 2005 il campo d'internamento Thalerhof fu strumentalizzata da parte dei filorussi ucraini a dimostrazione della politica anti russa dell'Occidente nella Ucraina.\nIn Austria il campo e la sua storia caddero ben presto in un voluto dimenticatoio dopo il 1918. Anche le richieste da parte dell'Intesa, inserite anche nel trattato di Saint-Germain, di consegnare il comandante di Thalerhof come criminale di guerra non furono accolte.\nLa storia del campo fu trattato in modo dettagliato solo nel 2009. Nel 2010 segu\u00ec una ricerca storica per conto dell'Universit\u00e0 di lingua tedesca Andr\u00e1ssy Gyula a Budapest che fu pubblicata nello stesso anno.\nNel giugno 2011 furono collocati 20 targhe sul monumento ossario con i nomi delle 1767 vittime ivi traslocate dopo la loro esumazione dal vecchio cimitero nel 1936. Nel 2014 in concomitanza del centenario della Grande Guerra fu messo in scena l'opera teatrale \"Thalerhof\" scritto dall'autore polacco Andrzej Stasiuk."}
{"id": "2835395", "revid": "116067413", "url": "https://it.wikipedia.org/wiki?curid=2835395", "title": "C\u00e0 de' Mazzi", "text": "C\u00e0 de' Mazzi \u00e8 un nucleo abitato d'Italia, frazione del comune di Livraga.\nAl censimento del 21 ottobre 2001 contava abitanti.\nGeografia fisica.\nLa localit\u00e0 \u00e8 sita a 68 metri sul livello del mare.\nStoria.\nLa localit\u00e0 \u00e8 un piccolo borgo agricolo di antica origine.\nIn et\u00e0 napoleonica (1809-16) C\u00e0 de' Mazzi fu frazione di Livraga, recuperando l'autonomia con la costituzione del Regno Lombardo-Veneto.\nAll'Unit\u00e0 d'Italia (1861) il comune contava 668 abitanti. Nel 1869 venne aggregato definitivamente al comune di Livraga."}
{"id": "2835396", "revid": "1573940", "url": "https://it.wikipedia.org/wiki?curid=2835396", "title": "Sa'adatshahr", "text": "Sa'\u0101datshahr (farsi \u0633\u0639\u0627\u062f\u062a\u200c\u0634\u0647\u0631) \u00e8 il capoluogo dello shahrest\u0101n di Pasargad, circoscrizione Centrale, nella provincia di Fars. Aveva, nel 2006, una popolazione di 15.947 abitanti. \nNel 2007, alcuni scavi nei pressi della citt\u00e0 hanno portato alla luce un diga in terra e un canale in pietra di 36 km risalenti alla dinastia achemenide (550-330 a.C.)."}
{"id": "2835399", "revid": "6923", "url": "https://it.wikipedia.org/wiki?curid=2835399", "title": "Circuito di Talladega", "text": ""}
{"id": "2835401", "revid": "6923", "url": "https://it.wikipedia.org/wiki?curid=2835401", "title": "Penske Racing", "text": ""}
{"id": "2835406", "revid": "486946", "url": "https://it.wikipedia.org/wiki?curid=2835406", "title": "C\u00e0 de Mazzi", "text": ""}
{"id": "2835407", "revid": "767487", "url": "https://it.wikipedia.org/wiki?curid=2835407", "title": "La duchessa di Santa Lucia", "text": "La duchessa di Santa Lucia \u00e8 un film del 1959, diretto dal regista Roberto Bianchi Montero.\nTrama.\nL'anziana proprietaria di un ristorante di Napoli desidera che la nipote sposi un baronetto inglese e, ritenendo che le umili origini della ragazza siano un ostacolo al matrimonio, decide di fare le pratiche necessarie per acquistare il titolo nobiliare di \"Duchessa di Santa Lucia\". Quando il promesso sposo annuncia il suo arrivo con il padre, la duchessa ingaggia un maggiordomo, rinnova l'arredamento della casa e d\u00e0 un sontuoso ricevimento al quale partecipano autentici esponenti della nobilt\u00e0 napoletana, attirati grazie ad uno stratagemma.\nDurante la festa la duchessa si copre di ridicolo per le inevitabili \"gaffe\", ma scopre che il baronetto e suo padre sono in realt\u00e0 degli impostori. Il fidanzamento va in fumo e la questione finisce in tribunale dove, pi\u00f9 per i suoi modi spregiudicati che per le capacit\u00e0 oratorie dell'avvocato, la signora riesce ad avere ragione. La giovane nipote, stanca di ogni velleit\u00e0 aristocratica, torna al suo primo amore, un onesto ragazzo figlio di un pasticciere."}
{"id": "2835408", "revid": "1573940", "url": "https://it.wikipedia.org/wiki?curid=2835408", "title": "Andrena sabulosa", "text": "L'Andrenide della sabbia (\"Andrena sabulosa\" () \u00e8 un insetto apoideo della famiglia Andrenidae.\nDescrizione.\nQuesto apoideo \u00e8 molto somigliante ad una comune \"Apis mellifera\" ma con un corpo pi\u00f9 snello; l'addome \u00e8 quasi glabro, di colore marrone scuro, mentre il torace \u00e8 ricoperto da una fitta peluria color ocra. Il capo \u00e8 di colore nero con una rada peluria color ocra. \nLe femmine raggiungono una lunghezza di 13-14 mm, mentre i maschi sono leggermente pi\u00f9 piccoli (10-12 mm).\nDistribuzione e habitat.\nHa un ampio areale euro-asiatico.\nIn Italia \u00e8 abbastanza comune in tutto il territorio.\nBiologia.\nSono api comunitarie: le femmine utilizzano un nido scavato nel terreno con una entrata comune in cui ognuna per\u00f2 costruisce e approvvigiona le proprie celle.\nGli insetti adulti emergono dai nidi in primavera, i maschi in genere in leggero anticipo rispetto alle femmine. L'accoppiamento avviene talora subito dopo la fuoriuscita dal nido.\nEcologia.\nGli insetti del genere \"Andrena\" sono frequentemente chiamati in causa quali insetti impollinatori di orchidee del genere \"Ophrys\". Tale relazione \u00e8 legata ad una somiglianza chimica tra le secrezioni cefaliche di questi insetti e alcune sostanze volatili prodotte dalle specie del genere \"Ophrys\". In particolare \"A. sabulosa\" \u00e8 stata segnalata quale insetto impollinatore di \"Ophrys fusca\" subsp. \"sabulosa\"."}
{"id": "2835410", "revid": "21880", "url": "https://it.wikipedia.org/wiki?curid=2835410", "title": "Andrena carantonica", "text": ""}
{"id": "2835413", "revid": "447535", "url": "https://it.wikipedia.org/wiki?curid=2835413", "title": "Morassut", "text": ""}
{"id": "2835415", "revid": "1573940", "url": "https://it.wikipedia.org/wiki?curid=2835415", "title": "Chiesa di San Domenico (Nard\u00f2)", "text": "La chiesa di San Domenico \u00e8 una chiesa del centro storico di Nard\u00f2, in provincia di Lecce. Fu realizzata per l'Ordine domenicano tra il 1580 e il 1594 ed intitolata inizialmente a santa Maria de Raccomandatis. \nDescrizione.\nIn origine aveva un impianto basilicale a tre navate che fu successivamente trasformato ad aula unica per meglio rispondere alle esigenze della predicazione, tipiche dell'ordine mendicante fondato da san Domenico di Guzman. In seguito al terremoto del 1743 la fabbrica fu quasi totalmente distrutta, ad eccezione della facciata, del muro laterale sinistro e di parte della sacrestia. La facciata in carparo fu realizzata in due momenti differenti; la parte inferiore \u00e8 ricca di figure umane e cariatidi addossate le une alle altre, mentre la parte superiore presenta forme pi\u00f9 leggere. L'interno, ad un'unica navata con pianta a croce latina e tre cappelle per parte, fu ricostruito dopo il 1743 seguendo i canoni della Controriforma. Tra i diversi altari, tutti rifatti, spicca quello della Madonna del Rosario con i quindici misteri posti sull'altare a sinistra, opera del pittore neretino Antonio Donato D'Orlando. Il campanile, fatto costruire da monsignor Salvio, fu rimaneggiato nella parte superiore dopo il terremoto del 1743. La facciata del sacro edificio resta misteriosa nella sua tematica iconografica perch\u00e9, pur attingendo al repertorio tardo-antico e basso-medievale, testimonia un'inventiva tale da rendere difficile ogni riferimento a precedenti modelli. La differenziazione tra le due zone della facciata riecheggia quella ideologica che al contempo si realizzava nel prospetto della basilica di Santa Croce a Lecce.\nAdiacente alla chiesa \u00e8 il convento dei Domenicani rimaneggiato da Ferdinando Sanfelice dopo il terremoto per impedirne il crollo. Fu trasformato in scuola pubblica dopo la soppressione dei beni ecclesiastici nel 1866. \nSul lato settentrionale della chiesa \u00e8 presente la \"fontana del Toro\", divenuto immagine dello stemma cittadino poich\u00e9 la leggenda vuole che i primi insediamenti a Nard\u00f2 avvennero nel luogo dove quest'ultimo aveva fatto scaturire acqua sorgiva scavando in terra con lo zoccolo. Fu realizzata nel 1930 dallo scultore neretino Michele Gaballo.\nNegli ultimi tempi si \u00e8 intensificata tra i visitatori di piazza Salandra l'abitudine di rivolgersi alla fontana del Toro per esprimere desideri di forza e virilit\u00e0**."}
{"id": "2835421", "revid": "1718925", "url": "https://it.wikipedia.org/wiki?curid=2835421", "title": "Chiesa di San Claudio al Chienti", "text": "La chiesa di San Claudio al Chienti \u00e8 un edificio romanico che si trova nel comune di Corridonia (Macerata), in posizione isolata, nella valle del Chienti. \u00c8 stata dichiarata monumento nazionale nel 1902.\nDocumentata fin dall'XI secolo, si tratta di una delle pi\u00f9 importanti ed antiche testimonianze dell'architettura romanica nelle Marche, ancora integra nella sua conformazione originaria ed inserita in un paesaggio ancora intatto.\nLa chiesa presenta numerose particolarit\u00e0 tipologiche. Presenta infatti una pianta articolata internamente da quattro pilastri a formare una croce greca iscritta in un quadrato. Sono presenti absidi semicircolari lungo il perimetro: sui fianchi e sul lato orientale. La costruzione inoltre si presenta su due piani con una chiesa inferiore ed una superiore. Infine la facciata \u00e8 affiancata da due torri cilindriche.\nGeneralmente la sua particolare struttura a pianta centrale \u00e8 riferita ad un'influenza bizantina cos\u00ec come le torri circolari al modello ravennate. Tuttavia nella composizione delle masse volumetriche e nel trattamento delle superfici murarie esterne con archetti ciechi e lesene potrebbe essere riconosciuto un'influenza lombarda. \nHildegard Sahler ha invece sostenuto la sostanziale indipendenza della costruzione da modelli orientali e la sua derivazione invece da modelli occidentali di origine nordica, rintracciabili nelle cappelle palatine a due livelli, nelle terminazioni absidali triconche di area tedesca e poi lombarda, dalle facciate affiancate da torri presenti in Normandia, Germania e Lombardia.\nLa scala di accesso con ballatoio ed il portale d'ingresso della chiesa superiore, in pietra d'Istria, furono aggiunti nel XIII secolo.\nMolte delle caratteristiche della chiesa sono condivise da un piccolo gruppo di chiese marchigiane, tra cui San Vittore alle Chiuse e Santa Maria delle Moje, di cui San Claudio \u00e8 ritenuto il capostipite."}
{"id": "2835426", "revid": "21880", "url": "https://it.wikipedia.org/wiki?curid=2835426", "title": "Andrena jacobi", "text": ""}
{"id": "2835428", "revid": "1573940", "url": "https://it.wikipedia.org/wiki?curid=2835428", "title": "Qir", "text": "Q\u012br (farsi \u0642\u064a\u0631) \u00e8 il capoluogo dello shahrest\u0101n di Qirokarzin, circoscrizione Centrale, nella provincia di Fars. Aveva, nel 2006, una popolazione di 16.839 abitanti. "}
{"id": "2835432", "revid": "113954655", "url": "https://it.wikipedia.org/wiki?curid=2835432", "title": "Prealpi Gardesane Orientali", "text": "Le Prealpi Gardesane Orientali (dette anche \"Catena Bondone-Stivo-Baldo\") sono un gruppo montuoso delle Prealpi Bresciane e Gardesane. Si trovano in Trentino-Alto Adige (Provincia di Trento) ed in Veneto (Provincia di Verona). Prendono il nome dal fatto di trovarsi ad oriente del Lago di Garda. In alternativa prendono il nome dalle tre montagne pi\u00f9 significative: il Monte Bondone, il Monte Stivo ed il Monte Baldo.\nClassificazione.\nLe Prealpi Gardesane Orientali secondo la SOIUSA sono un supergruppo alpino delle Prealpi Gardesane ed hanno come codice della SOIUSA il seguente: \"II/C-30.II-C\".\nDelimitazioni.\nRuotando in senso orario i limiti geografici delle Prealpi Gardesane Orientali sono i seguenti: Sella di Narano, Trento, fiume Adige, colline veronesi, Lago di Garda, fiume Sarca, Sella di Narano.\nSuddivisione.\nLe Prealpi Gardesane Orientali secondo la SOIUSA sono suddivise in due gruppi e quattro sottogruppi:\nMontagne.\nLe montagne principali sono:"}
{"id": "2835443", "revid": "24443", "url": "https://it.wikipedia.org/wiki?curid=2835443", "title": "Tombea", "text": ""}
{"id": "2835446", "revid": "1318658", "url": "https://it.wikipedia.org/wiki?curid=2835446", "title": "Isola Okushiri", "text": "Okushiri (\u5965\u5c3b\u5cf6, Okushiri-t\u014d?) \u00e8 un'isola del Giappone nei pressi di Hokkaid\u014d.\nIl nome dell'isola deriva dal termine in Lingua ainu \"Ikusyun-shiri\" che significa \"isola\" (\"shiri\") \"dell'altro lato\" (\"Iku \"). L'isola possiede una popolazione di circa 3\u00a0300 persone."}
{"id": "2835449", "revid": "1573940", "url": "https://it.wikipedia.org/wiki?curid=2835449", "title": "Karzin", "text": "K\u0101rz\u012bn (farsi \u0643\u0627\u0631\u0632\u064a\u0646), o Fatehabad \u0641\u062a\u062d\u200c\u0622\u0628\u0627\u062f, \u00e8 una citt\u00e0 dello shahrest\u0101n di Qirokarzin, circoscrizione Centrale, nella provincia di Fars. Aveva, nel 2006, una popolazione di 7.953 abitanti. "}
{"id": "2835460", "revid": "170204", "url": "https://it.wikipedia.org/wiki?curid=2835460", "title": "Prealpi Gardesane Sud-occidentali", "text": "Le Prealpi Gardesane Sud-occidentali (dette anche \"Catena Tremalzo-Caplone-Tombea\") sono un gruppo montuoso delle Prealpi Bresciane e Gardesane. Si trovano in Lombardia (Provincia di Brescia) e, marginalmente, in Trentino.\nPrendono il nome dal fatto di trovarsi ad occidente del Lago di Garda; vengono denominate \"sud-occidentali\" per distinguerle dalle Prealpi Giudicarie che sono dette anche \"Prealpi Gardesane Nord-occidentali\". In alternativa prendono il nome dalle tre montagne pi\u00f9 significative: il Monte Tremalzo, il Monte Caplone ed il Monte Tombea.\nClassificazione.\nLe Prealpi Gardesane Sud-occidentali secondo la SOIUSA sono un supergruppo alpino delle Prealpi Gardesane ed hanno come codice della SOIUSA il seguente: \"II/C-30.II-B\".\nDelimitazioni.\nRuotando in senso orario i limiti geografici delle Prealpi Gardesane Sud-occidentali sono i seguenti: Sella d'Ampola, Valle di Ledro, Lago di Garda, Sal\u00f2, fiume Chiese, Val d'Ampola, Sella d'Ampola.\nSuddivisione.\nLe Prealpi Gardesane Sud-occidentali secondo la SOIUSA sono suddivise in tre gruppi e due sottogruppi:\nMontagne.\nLe montagne principali sono:"}
{"id": "2835464", "revid": "1573940", "url": "https://it.wikipedia.org/wiki?curid=2835464", "title": "Efzar", "text": "Efzar (farsi \u0627\u0641\u0632\u0631) \u00e8 una citt\u00e0 dello shahrest\u0101n di Qirokarzin, circoscrizione di Efzar, nella provincia di Fars."}
{"id": "2835466", "revid": "89146", "url": "https://it.wikipedia.org/wiki?curid=2835466", "title": "PDIUM", "text": ""}
{"id": "2835468", "revid": "1926649", "url": "https://it.wikipedia.org/wiki?curid=2835468", "title": "Sergio Campolo", "text": "Carriera.\nGiocatore.\nCentrocampista centrale cresciuto nella squadra della sua citt\u00e0, la , debutta in Serie B il 19 maggio 1991 disputando tutti i 90 minuti in Reggina-Barletta (2-0).\nNei primi due anni di carriera in amaranto \u00e8 impegnato sia con la prima squadra sia con la Primavera, formazione con la quale arriva a disputare la finale scudetto nella doppia sfida contro il Torino di Christian Vieri (andata: Torino-Reggina 0-0; ritorno 2-3).\nNella stagione 1993 verr\u00e0 ceduto alla (appena retrocessa in Serie B) assieme ai compagni di squadra Fabio Di Sole e Giovanni Tedesco dove disputer\u00e0 una stagione in Serie B e, dopo la promozione, una in Serie A (6 presenze in massima serie).\nIn seguito la societ\u00e0 viola lo cede in prestito in Serie B alla , dopo il biennio nella societ\u00e0 arancione passa al Giulianova in Serie C1 e nell' fino al 1998, quando Luciano Gaucci lo porta al , dove disputa due stagioni in Serie A (per un totale di 23 presenze). Durante la sua esperienza umbra viene inoltre squalificato per due mesi dopo essere trovato positivo alla cannabis durante un controllo antidoping di routine.\nNell'estate 2000 passa in Serie C1 al , rimanendovi per sei mesi prima di accasarsi al dove disputer\u00e0 una stagione di Serie C1 e tre stagioni di Serie B ottenendo la promozione in massima serie in seguito gioca un'ultima annata in cadetteria a Catanzaro, rescindendo il contratto dopo 5 presenze decidendo di chiudere la carriera.\nAllenatore.\nDivenuto allenatore, fino al 2009 \u00e8 stato il tecnico dei dilettanti dell'Omega Bagaladi (ora Valle Grecanica), squadra dell'hinterland reggino, vincendo la Coppa Italia di categoria; nel febbraio 2010 \u00e8 chiamato sulla panchina dell'Igea Virtus in Lega Pro Seconda Divisione.\nDa gennaio 2011 \u00e8 l'allenatore del . Centra la sua\nprima vittoria in campionato contro il , vincendo 4-0. Viene esonerato il 29 marzo 2011.\nNel settembre 2015 firma il contratto per l'area giovanile della coronando cos\u00ec il suo sogno, quello di fare parte della squadra della propria citt\u00e0. Rescinder\u00e0 a fine stagione per vedute diverse dalla societ\u00e0.\nNella stagione 2020-2021 guida la formazione Under-19 della militante nel Campionato Primavera 3."}
{"id": "2835469", "revid": "1005847", "url": "https://it.wikipedia.org/wiki?curid=2835469", "title": "Raimondo Milia", "text": "Carriera politica.\nNato a Lanusei, in Ogliastra, si trasfer\u00ec nel sassarese per via del suo lavoro di avvocato penalista. Contestualmente avvi\u00f2 anche la sua carriera politica, ed essendo di fede monarchica, milit\u00f2 nel Partito Democratico Italiano di Unit\u00e0 Monarchica. Con questa formazione venne eletto nella IV e nella V legislatura. Con la fusione del partito con il Movimento Sociale Italiano entrer\u00e0 nel gruppo dell'MSI-DN nella sua ultima legislatura, la sesta della Repubblica Italiana, in Parlamento, rimanendo quindi deputato in totale per tredici anni, dal 1963 al 1976. In politica \u00e8 stato anche consigliere regionale e sindaco del comune di Ploaghe per sedici anni. Nel 2011 \u00e8 stato premiato in Corte D'Assise per la sua pluridecennale carriera forense.\nSposato con la moglie Luisa da oltre 60 anni, \u00e8 padre dell'ex deputato UDC Sergio Milia.\nCarriera sportiva.\nLa sua figura fu indissolubilmente legata alla Polisportiva Dinamo, la principale squadra di pallacanestro di Sassari. Si avvicina al basket a cavallo tra gli anni '60 e '70 e ne diventa presidente nel 1972, raccogliendo l'eredit\u00e0 dal gruppo di ragazzi sassaresi fondatori stessi della societ\u00e0. Prese una squadra di ex studenti universitari in Serie C (due anni dopo anche un campionato in D, nel 1974) e pianific\u00f2 una maggiore organizzazione del club in modo da emergere anche a livello nazionale. Sua fu infatti l'idea di affiancare il primo sponsor alla maglia e al nome del club, trovando un'azienda ligure che aveva interessi nella zona industriale di Porto Torres, la \"L.I.S.A. Parodi\", mentre per le successive tre stagioni la squadra fu targata \"Olio Berio\". Nel 1981 trasfer\u00ec la squadra nel neonato Palazzetto dello Sport di Piazzale Segni. Raggiunse la Serie B prima, stabilizzandola in quella categoria per tutti gli anni'80 e ottenne la Serie A2 alla fine di essi, nel 1989. A parte una retrocessione a inizio terzo millennio, mantenne la categoria fino al passaggio di consegne avvenuto nel 2005 in cui lasci\u00f2 la societ\u00e0 ai fratelli Mele. Con i suoi 33 anni di presidenza \u00e8 tuttora il presidente pi\u00f9 longevo della societ\u00e0 sassarese. Continu\u00f2 a seguire sporadicamente la squadra anche al palazzetto e nel 2016 fu inserito nella \"Hall of Fame\" del club biancobl\u00f9. Mor\u00ec il 21 maggio 2019 all'et\u00e0 di 95 anni."}
{"id": "2835470", "revid": "120955517", "url": "https://it.wikipedia.org/wiki?curid=2835470", "title": "Elektronika MK-61", "text": "L'\u0116lektronika MK-61 (in russo: \u042d\u043b\u0435\u043a\u0442\u0440\u043e\u043d\u0438\u043a\u0430 \u041c\u041a-61) \u00e8 una calcolatrice RPN programmabile prodotta nell'Unione Sovietica tra il 1983 e il 1991. Il suo prezzo originale era di 85 rubli. MK \u00e8 l'abbreviazione di \u041c\u0438\u043a\u0440\u043e\u043a\u0430\u043b\u044c\u043a\u0443\u043b\u044f\u0442\u043e\u0440, cio\u00e8 \"microcalcolatore\".\nIl funzionamento dell'MK-61 \u00e8 identico a quello dell'MK-52, tranne che per il fatto che l'MK-52 ha una memoria interna EEPROM non volatile per l'immagazzinamento permanente di dati e anche la capacit\u00e0 di usare moduli EEPROM esterni. L'MK-61 \u00e8 assai simile all'MK-54, all'B3-34 e all'B3-21, le quali sono rinomate per avere un gran numero di funzioni.\nL'MK-61 ha 105 passi di programma nella memoria volatile e 15 registri. Funziona usando 3 batterie di tipo AA da 1,5 V o una presa a muro. Ha uno schermo fluorescente con 10 cifre (8 per la mantissa e 2 per l'esponente)."}
{"id": "2835475", "revid": "287204", "url": "https://it.wikipedia.org/wiki?curid=2835475", "title": "Campo Archimede", "text": "Campo Archimede (\"Camp Concentration\") \u00e8 un romanzo di fantascienza del 1968 dello scrittore statunitense Thomas M. Disch.\nTrama.\nIn un futuro non molto lontano, USA e URSS combattono una guerra senza esclusione di colpi, comprese le armi batteriologiche.\nLouis Sacchetti, un poeta renitente alla leva, \u00e8 rinchiuso in un carcere. Ben presto viene trasferito in una installazione sotterranea di una misteriosa organizzazione, chiamata \"Campo Archimede\", dove trova altri dissidenti. Relativamente pi\u00f9 liberi che in carcere, sono tutti \"cavie\" di un esperimento segreto, sotto la direzione del generale Haast. \nTra questi detenuti Sacchetti incontra Mordecai Washington, con cui ha numerose conversazioni. Sacchetti viene informato che i carcerati sono stati infettati con la \"pallidina\", una mutazione del batterio della sifilide, capace di aumentare l'intelligenza a dismisura, ma che porta rapidamente alla morte. L'organizzazione, e Haast in particolare, sperano che tale aumento delle capacit\u00e0 intellettive possa essere un vantaggio per la nazione.\nOltre al generale, alle guardie e ai detenuti, nel campo opera anche la dottoressa Busk, psicologa, che proviene dal corpo femminile dell'esercito.\nDurante un importante esperimento Mordecai, ormai molto malandato, muore. La dottoressa Busk, che a differenza del generale era scettica sul risultato, se ne va.\nSacchetti scopre che anche lui \u00e8 stato infettato, e avr\u00e0 lo stesso destino degli altri. Scomparsi i primi compagni, arriva Skilliman, una specie di consulente scientifico del governo in disgrazia, con alcuni studenti al suo seguito, tutti \"faustianamente\" contagiati per loro volont\u00e0, per amore della conoscenza.\nMan mano che la salute di Sacchetti peggiora, si scopre dalle notizie che arrivano da TV e giornali che il contagio con la pallidina \u00e8 uscito dal campo e sta invadendo tutto il mondo. A quanto pare la dott.a Busk ha portato fuori e ha diffuso il germe.\nSkilliman ormai odia Sacchetti, \u00e8 timoroso della sua influenza sui suoi studenti, e lo accusa di ammutinamento davanti a Haast, suggerendogli di portare Sacchetti, ormai cieco, fuori dal campo e ucciderlo, con la scusa che stava tentando di fuggire. Tutti salgono all'aperto, e Sacchetti comunque \u00e8 felice di poter respirare l'aria pura ancora una volta.\nInvece Haast uccide Skilliman, che non ha avuto il coraggio di uccidere Sacchetti lui stesso, e Sacchetti scopre che Haast \u00e8 in realt\u00e0 Mordecai, in seguito a un trasferimento di personalit\u00e0 realizzato grazie a un \"reciprocatore mentale\" ideato dai detenuti superintelligenti. \nOra i \"superuomini\" possono dedicarsi alla ricerca di una cura per l'epidemia.\nStruttura, stile e altre note.\nIl romanzo \u00e8 diviso in due libri, ambedue in forma di diario: nel primo le note hanno una data, nel secondo invece, oltre a un breve prologo alquanto \"confuso\" (lo stesso autore inserisce una \"nota dell'editore\"), sono numerate da 1 a 100.\nIl \"climax\" del racconto si ha nella nota 94 del secondo libro; le note successive contengono la spiegazione e il \"lieto fine\".\nIl libro inizia con una dedica a John Sladek e a Thomas Mann, e con versi di John Bunyan tratti dal \"Pilgrim's Progress\".\nNella descrizione dello svolgersi dell'epidemia negli Stati Uniti vi \u00e8 una curiosa premonizione dell'epidemia di AIDS che avvenne anni dopo con modalit\u00e0 abbastanza simili."}
{"id": "2835483", "revid": "991694", "url": "https://it.wikipedia.org/wiki?curid=2835483", "title": "Campagna del Togoland", "text": ""}
{"id": "2835484", "revid": "123160544", "url": "https://it.wikipedia.org/wiki?curid=2835484", "title": "Paria (rivista)", "text": "Paria \u00e8 una rivista underground svizzera dedicata alla controcultura e alla controinformazione, pubblicata negli anni 1969-1975. \nSottotitolo della rivista: Psichedelic review- Spermatozoo della eiaculazione underground\nStoria.\nParia venne distribuita in modo capillare in Svizzera, Italia, USA, nel circuito Re Nudo e Stampa Alternativa. Importanti collaboratori della rivista furono: Hermaus, Franco Beltrametti, Gianni Milano, Giorgio Mariani, Allen Ginsberg, con i loro testi e poesie Mizio Turchet con i fumetti e tutti i freak out del Ticino, Zurigo (Hotcha), Friborgo (Revolt\u00e8). In quegli anni numerose furono le riviste underground che sorsero da diversificate realt\u00e0 , ma molte di queste diedero alla luce solo alcuni numeri, poco rappresentativi e con stile grafico e layout diversificati, a differenza di Paria, che mostrava una certa uniformit\u00e0 in quanto tutti i numeri furono curati dallo stesso fondatore Antonio Rodriguez (1948-2011). Questa rivista fu tra i pochi fogli underground non politicizzati di quegli anni, che ebbe un'ampia diffusione, abbracciando un periodo di pubblicazione di 6 anni, in totale infatti furono pubblicati 19 numeri.\nPablo Echaurren l'ha definita in un suo libro \"\"una rivista attraversata da vibrazioni provenienti dall'America e dall'India. Ogni numero \u00e8 un'esplosione d'illustrazioni a colori con testi scritti a mano in un intarsio di disegni allucinati e simbolismi psichedelici, invocazioni di 'Hare Krishna', appelli per la liberalizzazione della cannabis, macrobiotica, fantasticherie on the road e nostalgie pellerossa.\" Matteo Guarnaccia parla di Paria in un'intervista come una \"rivista dai cromatismi iridescenti\"."}
{"id": "2835493", "revid": "121669343", "url": "https://it.wikipedia.org/wiki?curid=2835493", "title": "Bindusara", "text": "Era un esponente della dinastia Maurya, in quanto figlio del re indiano e suo predecessore Chandragupta.\nBindusara succedette a questi come re alla sua morte, avvenuta nel 298 a.C.\nIl nome \"Amitrocate\" deriva dal greco \"Amitrochates\" attraverso l'indiano\n\"Amitraghata\" (che significa \"massacratore di nemici\"), un suo titolo onorifico. \nSi guadagn\u00f2 tale titolo mediante fortunate campagne nell'India centrale, che contribuirono a estendere l'impero ereditato dal padre.\nMorto nel 272 a.C., gli succedette il figlio Asoka, che Bindusara aveva fatto esiliare e che egli aveva avuto da una donna greca della dinastia dei Seleucidi (a conclusione di un'alleanza matrimoniale tra l'impero seleucide e quello Maurya) o di Dharma, una donna indiana.\nPrimo in linea successoria era tuttavia il figlio Susima, che Asoka fece uccidere alla morte di Bindusara assieme a molti altri suoi parenti."}
{"id": "2835497", "revid": "1013865", "url": "https://it.wikipedia.org/wiki?curid=2835497", "title": "Regione di Adrar", "text": "La regione di Adrar (in arabo: \u0648\u0644\u0627\u064a\u0629 \u0623\u062f\u0631\u0627\u0631) \u00e8 una regione (\"wilaya\") della Mauritania con capitale Atar.\nSuddivisioni.\nLa regione \u00e8 suddivisa in 3 dipartimenti (\"moughataas\"):"}
{"id": "2835500", "revid": "83531", "url": "https://it.wikipedia.org/wiki?curid=2835500", "title": "Giro di Svizzera 1961", "text": "Il Giro di Svizzera 1961, venticinquesima edizione della corsa, si svolse dal 15 al 21 giugno 1961, per un percorso totale di 1 357,5\u00a0km con partenza da Zurigo e arrivo a Lucerna. Il corridore svizzero Attilio Moresi si aggiudic\u00f2 la corsa concludendo in 37h08'06\".\nAl via si presentarono 63 atleti. I ciclisti arrivati al traguardo finale furono 44, mentre 19 si ritirarono, con una percentuale di arrivi pari al 70%."}
{"id": "2835504", "revid": "24443", "url": "https://it.wikipedia.org/wiki?curid=2835504", "title": "Monte Cablone", "text": ""}
{"id": "2835519", "revid": "1924342", "url": "https://it.wikipedia.org/wiki?curid=2835519", "title": "Xavier Naidoo", "text": "Artista soul e R&amp;B, \u00e8 anche fondatore del gruppo musicale S\u00f6hne Mannheims, nonch\u00e9 promotore ed ex docente della Popakademie Baden-W\u00fcrttemberg. Ha creato le etichette discografiche Beats Around the Bush e Naidoo Records.\n\u00c8 un cantante solista di successo. Il suo album di debutto \"Nicht von dieser Welt\" (1998) ha venduto oltre un milione di copie e raggiunto il primo posto nelle classifiche tedesche, cos\u00ec come altri cinque album. I temi trattati nei suoi testi sono il cristianesimo, gli scenari apocalittici e la carit\u00e0. I suoi testi, le sue dichiarazioni politiche, la diffusione di teorie del complotto e le sue idee contro la legittimit\u00e0 dello stato tedesco hanno scatenato diverse polemiche.\nBiografia.\nNaidoo \u00e8 nato nel 1971 a Mannheim. Suo padre Rausammy, originario del Sudafrica, \u00e8 met\u00e0 indiano e met\u00e0 tedesco. Sua madre Eugene \u00e8 invece met\u00e0 sudafricana e met\u00e0 irlandese. Naidoo \u00e8 cresciuto nel quartiere di Wallstadt, in un ambiente cattolico (ha dedicato alcune canzoni alla sua citt\u00e0 natale, come \"Meine Stadt\" e \"Wo ist mein Platz\", insieme alla band S\u00f6hne Mannheims). Da alcuni anni vive a Heidelberg, a circa 20 chilometri di distanza dalla sua citt\u00e0 natale. Naidoo ha dichiarato che ai tempi della scuola veniva spesso discriminato per la sua pelle scura. Per questo motivo la sua infanzia e la sua adolescenza non sono sempre state facili. Per potersi difendere meglio in caso di pericolo, ha seguito un corso di kickboxing.\nLa passione per il canto \u00e8 in lui sbocciata prestissimo, essendo egli entrato a far parte di cori infantili a scuola e in chiesa. Successivamente \u00e8 diventato membro del gruppo locale Just 4 Music e del Celebration Gospel Choir, con il quale ha registrato un CD. Dopo essersi diplomato presso la scuola secondaria di Feudenheim, ha iniziato un apprendistato come cuoco, posato per marche di costumi da bagno e lavorato come buttafuori per il Mannheim Breakbeat-Clubs Milk!. Si \u00e8 poi recato negli Stati Uniti, dove ha pubblicato il suo primo album solista, \"Seeing Is Believing\", usando il nome d\u2019arte \u201cKobra\u201d. Tra il 1995 e il 1998 ha recitato pi\u00f9 di 100 volte come attore protagonista nei musical \"Human Pacific\" e \"People\" di Richard Geppert a Mannheim e Hockenheim.\nNel 1994 ha lavorato come corista nel R\u00f6delheim Hartreim Projekt dei produttori musicali Moses Pelham e Thomas Hofmann. In questo periodo \u00e8 stato scoperto dall'etichetta discografica 3p ed \u00e8 diventato un cantante solista. Nel 1997 ha registrato il singolo \"Freisein\" con Sabrina Setlur ed \u00e8 cos\u00ec che \u00e8 stato scoperto per la prima volta dal grande pubblico. Tuttavia, la collaborazione con 3p si \u00e8 conclusa a seguito di una disputa, avvenuta dopo la pubblicazione del suo primo album con i S\u00f6hnen Mannheims. Questa collaborazione, secondo 3p, rappresentava una violazione del contratto. Durante il processo, il Tribunale Regionale di Mannheim si \u00e8 pronunciato a favore di Naidoo, e il successivo ricorso costituzionale non \u00e8 stato accolto (2005).\nNel giugno 2005 ha tenuto un concerto con i S\u00f6hnen Mannheims nel teatro dell\u2019opera di Tel Aviv, su invito dell\u2019Ambasciata tedesca. Naidoo si \u00e8 esibito anche nel controverso programma televisivo \"Tatort Internet\" (RTL II) con la canzone \"Sie verdienen einen besonderen Schutz.\"\nNel 2001 Naidoo ha debuttato come attore cinematografico nella pellicola \"Auf Herz und Nieren\". In seguito \u00e8 apparso anche in alcune serie TV.\nIl 19 novembre 2015 era stato annunciato che l'artista avrebbe rappresentato la Germania all'Eurovision Song Contest 2016; la decisione \u00e8 stata per\u00f2 poi annullata due giorni dopo in seguito alle proteste dovute alla sua appartenenza alla Reichsb\u00fcrgerbewegung e agli insulti contro gli ebrei e le persone LGBT in alcuni suoi brani.\nCarriera solista.\nNicht von dieser Welt.\nNel 1998 Naidoo ha pubblicato l'album \"Nicht von dieser Welt\" e l'omonimo singolo. La canzone pu\u00f2 essere trovata anche in una compilation del settimanale BRAVO, che lo ha reso noto tra il pubblico giovanile. Ha preso in considerazione l\u2019idea di fare un primo tour, ma i suoi manager gli hanno sconsigliato di fare un tour da solo all'inizio della sua carriera. Cos\u00ec Naidoo ha deciso di organizzare da solo i propri concerti in Germania, con l\u2019aiuto di 3p. I concerti hanno attirato pi\u00f9 gente del previsto, e cos\u00ec alla fine del tour Naidoo aveva gi\u00e0 cantato davanti a pi\u00f9 di 300.000 persone.\nNel 1999 \u00e8 stata pubblicata una registrazione degli spettacoli. Nello stesso anno Xavier Naidoo ha ricevuto per la prima volta un Echo Award come \"Miglior Artista Nazionale,\" un premio Comet come \"Miglior Artista Nazionale\" e un MTV Europe Music Award come \"Miglior Artista Tedesco\". Con oltre un milione di copie vendute, l'album \"Nicht von dieser Welt\" rimane il pi\u00f9 grande successo della sua carriera solista. La celebre canzone \"Sie sieht mich nicht\" (musica di Jean-Jacques Goldman), usata come colonna sonora nella versione tedesca del film \"Asterix &amp; Obelix contro Cesare\" (1999), gli ha fatto ottenere un notevole successo in Germania, Austria e Svizzera.\nZwischenspiel \u2013 Alles f\u00fcr den Herrn.\nNel 2002 il suo secondo album solista, dal titolo \"Zwischenspiel - Alles f\u00fcr den Herrn\", \u00e8 stato pubblicato come doppio album: anche questo \u00e8 salito al primo posto delle classifiche tedesche e austriache. In Svizzera ha raggiunto il terzo posto. Dopo l'uscita di questo disco, a Naidoo sono stati assegnati diversi premi. Per la seconda volta dal 1999 ha ricevuto il premio come \"Miglior Artista Tedesco\" agli MTV Europe Music Awards. Gli attori Esther Schweins e Steffen Wink interpretano i protagonisti dei video musicali di quest\u2019album. Sempre nel 2002 Naidoo ha doppiato il protagonista Buscap\u00e9 nella versione tedesca del film \"City of God\". Nel 2003 Il singolo \"Ich kenne nichts (das so sch\u00f6n ist wie du),\" dell'album \"The World According to RZA\", ha raggiunto il primo posto delle classifiche tedesche.\nTelegramm f\u00fcr X.\nNel dicembre 2005 Naidoo ha pubblicato il suo terzo album solista \"Telegramm f\u00fcr X\". L'album \u00e8 entrato subito nelle classifiche LP raggiungendo il primo posto, si \u00e8 aggiudicato quattro volte il disco di platino e ad oggi ne sono state vendute circa 800.000 copie. L'album ha raggiunto il primo posto anche nelle classifiche austriache e svizzere. Quest\u2019album di successo \u00e8 stato preceduto dalla pubblicazione del primo singolo \"Dieser Weg\". La canzone \u00e8 salita al secondo posto delle classifiche tedesche e vi \u00e8 rimasta per diverse settimane. Ha raggiunto la top ten anche in Austria e Svizzera. Agli Echo Music Awards del 2006 Naidoo \u00e8 stato premiato come miglior artista nazionale. In questa occasione si \u00e8 esibito per la prima volta dal vivo con il secondo singolo \"Bist du am Leben interessiert\", che ha raggiunto il 27\u00ba posto nelle classifiche tedesche. Il 23 giugno 2006 ha pubblicato il singolo \"Zeilen aus Gold\", seguito il 3 novembre 2006 da \"Was wir alleine nicht schaffen\".\nIl 9 luglio 2006 si \u00e8 esibito al Fanmeile di Berlino, in occasione del ritorno della nazionale tedesca dopo i Mondiali di calcio del 2006. Poco tempo dopo ha pubblicato il singolo \"Danke\", in cui \"ringrazia\" la nazionale tedesca per le partite disputate e per il raggiungimento del terzo posto. In un primo momento, la canzone doveva essere pubblicata solo su Internet. Ma, dato il grande entusiasmo, \u00e8 stata pubblicata come singolo e ha conquistato il primo posto nelle classifiche tedesche, dove \u00e8 rimasta per cinque settimane. Naidoo ha ricevuto il disco d'oro per aver venduto oltre 150.000 singoli nel 2006. Il singolo ha raggiunto la top ten anche in Austria e Svizzera. Nel dicembre 2006 ha ricevuto il premio 1 Live Krone.\nNel 2006, \u00e8 stato eletto l'uomo meglio vestito della Germania dalla rivista maschile Men's Health. Nel 2007 si \u00e8 preso una pausa dai suoi progetti solisti ed \u00e8 stato coinvolto nei progetti di altri artisti. Nello stesso anno Naidoo ha pubblicato il disco per bambini \"Pierino e il lupo\" di Sergej Prokofjew, edito dalla casa editrice Wolff. Nel 2008 si \u00e8 esibito insieme ai S\u00f6hnen Mannheims in una serie di concerti a MTV Unplugged. Successivamente \u00e8 uscito \"Wettsingen in Schwetzingen\", primo album doppio nella storia di MTV Unplugged. Ha venduto oltre 300.000 copie, vincendo tre dischi d'oro e uno di platino.\nAlles kann besser werden.\nNel 2009 Xavier Naidoo ha fatto un tour in Germania, Austria e Svizzera insieme ai S\u00f6hnen Mannheims. Nel corso di questo tour si sono esibiti 28 volte in 14 citt\u00e0. In ogni tappa la prima sera si esibiva Xavier Naidoo, e la sera seguente i S\u00f6hne Mannheims. Durante il tour \u00e8 stato presentato il nuovo album dei S\u00f6hne Mannheims \"Iz On\", uscito nel luglio 2009, e il quarto album solista di Xavier Naidoo, \"Alles kann besser werden\", uscito nell'ottobre 2009. In questo album Naidoo diffonde teorie cospirative sull'11 settembre 2001 con la canzone \"Goldwaagen/Goldwagen\": \"\"9/11, Londra e Madrid, tutti sanno che dietro ad al-Qaida c\u2019\u00e8 semplicemente la CIA. Perch\u00e9 non \u00e8 rimasto nulla dell'edificio?\u201d\"\".\" Il 4 marzo 2010 ha ricevuto un Echo Award. Nel giugno 2010 ha fatto visita alle truppe tedesche della Bundeswehr in Afghanistan, nel campo di Marmal (Maz\u0101r-i Scharif) e ha tenuto diversi concerti nel campo di Kunduzund per sostenere i soldati che si trovavano l\u00ec.\nThe Voice of Germany e Bundesvision Song Contest.\nTra il 2011 e il 2012 ha fatto parte della giuria come coach nel programma The Voice of Germany. Nel 2012 ha partecipato al Bundesvision Song Contest insieme a Kool Savas (il duo ha preso il nome di Xavas), rappresentando il Baden-W\u00fcrttemberg, e ha vinto. Sempre con Kool Savas ha registrato un album, \"Gesspaltene Pers\u00f6nlichkeit\". Nello stesso anno Naidoo ha pubblicato la canzone \"Eye Opener\", che aveva scritto insieme al produttore Kris Menace per il suo album \"Features\".\nAltri album.\nNel 2013 Naidoo ha pubblicato l'album \"Bei meiner Seele\". Da questo sono stati estratti i singoli \"Bei meiner Seele, Der letzte Blick und H\u00f6rt, H\u00f6rt\". Nello stesso anno ha pubblicato l'album dubstep \"Mordsmusik\" con lo pseudonimo di \"Der Xer\", e un anno dopo il secondo album \"Tanzmusik\".\nNell'aprile 2016 \u00e8 stato pubblicato l'album \"Nicht von dieser Welt 2\", su cui Naidoo ha lavorato per tre anni con il suo ex mentore Moses Pelham. Si tratta della continuazione del suo album di debutto (1998), \"Nicht von dieser Welt\", che \u00e8 diventato il suo nono album a raggiungere il primo posto nelle classifiche. Il primo singolo \"Frei\" \u00e8 rimasto nelle classifiche tedesche per una settimana. Verso la fine di novembre 2017 ha pubblicato l'album \"F\u00fcr dich\", che ha raggiunto il terzo posto nelle classifiche tedesche. L'unico singolo che \u00e8 stato estratto \u00e8 \"Nimm mich mit\".\nAccoglienza della critica e controversie.\nBrani.\nNel 2012 la Left Youth Solid e la Lesben- und Schwulenverband (LSVD, l\u2019associazione LGBT pi\u00f9 grande della Germania) hanno denunciato Kool Savas e Naidoo a causa di una canzone del loro album \"Gespaltene Pers\u00f6nlichkeit,\" per istigazione pubblica all\u2019odio e alla violenza.\nNel testo di una traccia fantasma i due avrebbero equiparato rituali satanici, abusi sui minori e pedofilia all\u2019omosessualit\u00e0. Naidoo, invece, ha spiegato a Radio Ffn di voler sensibilizzare il pubblico sui \"terribili omicidi rituali di bambini, che sono molto frequenti in Europa\".\nLa Procura della Repubblica di Mannheim non ha avviato alcun procedimento preliminare, dato che non \u00e8 stato possibile individuare istigazione all\u2019odio o alla violenza nei loro testi.\nNel novembre 2012 Naidoo \u00e8 stato descritto come un fondamentalista cristiano da Marcus Staiger, ex produttore di Royal Bunker ed ex caporedattore di Rap.de. L\u2019intera opera di Naidoo \u00e8 un omaggio a \"un eroe romantico eletto dalla Provvidenza, che si eleva a figura messianica ed entusiasma le masse conducendole in battaglia per sconfiggere le tenebre\".\nSempre nel novembre 2012, Thomas Steiner ha accusato Naidoo in un articolo di fondo del Badische Zeitung di \"diffondere teorie cospirative nude e crude\", \"che non sono d\u2019informazione, ma di intontimento\", e che \"incitano ad un risentimento primitivo contro i rappresentanti eletti, [...] non si tratta di provocazione, ma di disprezzo\u201d.\nNell'agosto 2015, Naidoo e la Fondazione Amadeu Antonio hanno raggiunto un accordo in tribunale dopo che Naidoo aveva presentato un'istanza di ingiunzione nei confronti della fondazione. Secondo questo accordo, il brano della canzone \"Raus aus dem Reichstag\" del 2009 potrebbe essere percepito come antisemita. In un articolo sulla piattaforma Netz gegen Nazis (\u201cRete contro i nazisti\u201d), gestita dalla fondazione (ormai chiusa), egli era stato accusato di \"essere un potenziale antisemita\u201d.\nNell'aprile 2017 Xavier Naidoo ha pubblicato la canzone \"Marionetten\" insieme ai S\u00f6hnen Mannheims. Alcune parti del suo testo sono state definite dalla stampa come antisemite, populiste e istigatrici alle teorie del complotto. Dopo l'uscita dell'album, la citt\u00e0 di Mannheim prese le distanze dal gruppo musicale e chiese delle spiegazioni per \"le dichiarazioni anti-statali dei testi\". A maggio del 2017 il comico Jan B\u00f6hmerman ha pubblicato una parodia di questa canzone.\nDichiarazioni politiche.\nNel 2011 Naidoo ha sporto denuncia (anche se invano) per alto tradimento contro coloro che riteneva responsabili della crisi finanziaria del 2007, tra cui l'allora presidente tedesco Horst K\u00f6hler e alcuni membri del governo.\nNaidoo ha affermato in molteplici occasioni che la Germania non \u00e8 un paese libero ma occupato, dal momento che il Trattato sullo stato finale della Germania non \u00e8 da considerarsi valido.\n\u00c8 stato quindi rimproverato per \u201caver mischiato varie teorie cospirative, l\u2019ostilit\u00e0 verso la democrazia, il nazionalismo, l\u2019antiamericanismo e l\u2019anticapitalismo come se fossero un grande minestrone\". \u00c8 stato anche accusato di essere \"impegnato in una missione che, in armonia con il movimento \u201ci cittadini del Reich\u201d, non riconosce la Germania nella sua forma attuale\u201d. Come reazione Naidoo ha pubblicato il video \"Die Wahrheit\", definendosi un \"uomo credente\" e un libertario come Murray Rothbard. Ha fatto riferimento anche al libro \"Gli Stati Uniti d'Europa\" del pubblicista Oliver Janich.\nIl 3 ottobre 2014, Giorno dell'unit\u00e0 tedesca, Naidoo ha partecipato ad una veglia per la pace a Berlino, organizzata a giugno da sociologi come Dieter Rucht che facevano parte di un movimento a favore della terza via. Ha partecipato inoltre a un evento del Movimento dei cittadini del Reich. In questa occasione ha definito falsa la versione scientifica e mediatica degli attentati terroristici dell'11 settembre 2001. Naidoo ha spiegato che si rivolgeva al \"popolo delle veglie e a coloro che si definiscono \u2018Cittadini del Reich\u2019 perch\u00e9 criticano il sistema come me\". Sosteneva di voler in questo modo avvicinarsi alle persone, compresi i \"cittadini del Reich\" e il NPD. Il sindaco di Mannheim, Peter Kurz, ha dichiarato che Naidoo rappresenta \"posizioni radicalmente liberali e antistatali, con cui la nostra citt\u00e0 non si pu\u00f2 identificare in alcun modo\". Non apparterrebbe alla Destra, ma rappresenterebbe il modello dell\u2019estremismo di destra. Nonostante abbia affermato di criticare il sistema, viene accusato di screditare questa espressione e di mascherare la diffusione di teorie cospirative.\nNel novembre 2014 Naidoo ha ricevuto il premio satirico Das Goldene Brett. La ragione di questa nomina era la vicinanza del cantante al Movimento dei cittadini del Reich. Questo lo rende \"una figura fondamentale in un'intera rete di oscure teorie cospirative.\"\nDa ci\u00f2 che mostra l\u2019episodio della serie \"deine Popmusik\" di ZDF Storia, Naidoo promuove \"la carit\u00e0, la tolleranza e l\u2019integrazione - questo \u00e8 il messaggio centrale del cantante soul, figlio di uno srilankese.\u201d Anche nel documentario VOX \"La storia di Xavier Naidoo\" (Die Xavier-Naidoo-Story 2016) viene mostrato che il cantante si sarebbe pi\u00f9 volte schierato a favore della pace e contro la divisione della societ\u00e0, e che avrebbe ignorato le polemiche sulle sue dichiarazioni e le sue azioni.\nStefan Niggemeier sostiene che la ragione dietro a questa immagine di Naidoo risieda negli interessi delle emittenti radiofoniche, intente a promuovere la popolarit\u00e0 del cantante che altrimenti sarebbe stata compromessa.\nNell\u2019aprile del 2017, dopo che Naidoo era finito nuovamente al centro delle polemiche a causa della vicinanza dei suoi testi al populismo di destra, alle teorie della cospirazione e ai nemici della costituzione e dopo essere stato accusato di violenza ed essersi fatto giustizia da solo, Radio Bremen ha annunciato che non avrebbe pi\u00f9 trasmesso concerti di Xavier Naidoo e della sua band. Sky 1, invece, ha trasmesso comunque il concerto su richiesta dell\u2019artista.\nMancata partecipazione all\u2019Eurovision Song Contest.\nIl 19 novembre 2015 la Norddeutscher Rundfunk ha annunciato che Naidoo avrebbe rappresentato la Germania all'Eurovision Song Contest senza le solite decisioni preliminari. Gli spettatori avrebbero dovuto votare la canzone solamente il 18 febbraio 2016. Questa decisione \u00e8 stata pesantemente criticata a seguito delle discusse dichiarazioni politiche del cantante. Tra le critiche vi sono state quelle di S\u00fcddeutsche Zeitung, Die Zeit, Der Spiegel e social network. La scelta \u00e8 stata poi criticata anche in una lettera scritta da 40 redattori della NDR, che si occupavano di attualit\u00e0, cultura e documentazione.\nIl 21 novembre \u00e8 stato annunciato che Naidoo non avrebbe partecipato all\u2019Eurovision Song Contest. Questa decisione ha suscitato un'altra ondata di critiche. Celebrit\u00e0 come Til Schweiger hanno difeso Xavier Naidoo poich\u00e9 le proteste, secondo loro, erano infondate. Il sabato successivo l\u2019organizzatore del concerto Marek Lieberberg ha fatto un annuncio di solidariet\u00e0 per Naidoo nel FAZ che \u00e8 stato firmato da 121 persone, tra cui artisti e attori di spicco come Mario Adorf, Til Schweiger, Jan Josef Liefers, Jan Delay e Andreas Gabalier.\nVita privata.\nAll'inizio del 2012 si \u00e8 sposato e nel 2013 \u00e8 diventato padre, fatto che ha reso pubblico solo nel maggio 2015.\n\u00c8 vegetariano: \"\u00c8 grazie al rap di Kool Savas che sono diventato vegetariano \" (come proclama in una canzone dell'album \"Der beste Tag meines Lebens\")."}
{"id": "2835521", "revid": "287204", "url": "https://it.wikipedia.org/wiki?curid=2835521", "title": "Aritomo Goto", "text": ""}
{"id": "2835523", "revid": "339392", "url": "https://it.wikipedia.org/wiki?curid=2835523", "title": "Teatro di guerra del Medio Oriente", "text": ""}
{"id": "2835536", "revid": "200568", "url": "https://it.wikipedia.org/wiki?curid=2835536", "title": "Sololo", "text": ""}
{"id": "2835537", "revid": "1428919", "url": "https://it.wikipedia.org/wiki?curid=2835537", "title": "Mosiri", "text": "Mos\u012br\u012b o Mas\u012br\u012b (farsi \u0645\u0635\u06cc\u0631\u06cc) \u00e8 il capoluogo dello shahrest\u0101n di Rostam, circoscrizione Centrale, nella provincia di Fars. Aveva, nel 2006, una popolazione di 5.365 abitanti. "}
{"id": "2835539", "revid": "110157", "url": "https://it.wikipedia.org/wiki?curid=2835539", "title": "Chiesa di Santa Chiara (Nard\u00f2)", "text": "La chiesa di Santa Chiara con l'attiguo Convento, la cui data di fondazione risale al XIII secolo, \u00e8 un complesso monastico della citt\u00e0 di Nard\u00f2 in provincia di Lecce.\nDescrizione.\nL'attuale chiesa fu innalzata ex novo tra il XVII e il XVIII secolo, sotto la direzione del vescovo Orazio Fortunato. La facciata divisa in due ordini da un cornicione e terminante con un frontale curvo, presenta alcuni richiami classicistici (nicchie, cornici, modanature, frontone semicircolare) che la rendono dissimile dalle coeve esperienze realizzate in citt\u00e0.L'interno \u00e8 a navata unica, con tre cappelle poco profonde in ciascun lato, divise da paraste dipinte a marmi policromi. Le cappelle accolgono gli altari, riccamente decorati in stile barocco e adorni di pregevoli dipinti del XVII e del XVIII secolo. Essi sono dedicati a San Francesco d'Assisi, a San Michele Arcangelo, al Crocifisso, a San Francesco Saverio, a Santa Chiara, all'Immacolata e a Sant'Antonio da Padova. Un grande arco trionfale introduce al presbiterio rettangolare, sopraelevato di due gradini, in cui si ripete la decorazione della navata. Sia il presbiterio che la navata sono coperti da tele dipinte ad ornati, con pannello centrale a figure. Il pavimento \u00e8 ad ottagoni di marmo bianco e grigio.\nL'edificazione del Convento avvenne sui resti di una preesistente fortezza, di cui sono ancora visibili motivi di merlatura. Le successive esigenze di crescita della comunit\u00e0 resero necessari, nel corso del XVII secolo, alcuni lavori di ampliamento, durante i quali venne inglobata, all'interno del complesso, l'attigua chiesetta di San Giovanni Battista, il cui portale \u00e8 ancora visibile lungo il perimetro del monastero. Il terremoto del 1743 caus\u00f2 gravi danni e i lavori di ristrutturazione si protrassero fino al terzo decennio del XVIII secolo. Di particolare rilievo artistico \u00e8, all'interno del convento, lo scalone che collega il pianterreno al primo piano del monastero, opera dell'architetto Ferdinando Sanfelice, attivo a Nard\u00f2 nella prima met\u00e0 del Settecento, in quanto il fratello Antonio \u00e8 vescovo della diocesi neretina.Le ammesse, all'interno delle mura, erano donne appartenenti alle nobili e facoltose famiglie della citt\u00e0 e di Terra d'Otranto (Enghien, Del Balzo, Acquaviva, Caracciolo, Pignatelli, Guarini, Gallone, Castriota, ecc..)."}
{"id": "2835546", "revid": "536103", "url": "https://it.wikipedia.org/wiki?curid=2835546", "title": "Tear Away", "text": "Tear Away \u00e8 il terzo ed ultimo singolo estratto dall'album Sinner del gruppo musicale alternative metal Drowning Pool.\nNel video si pu\u00f2 notare il gruppo eseguire il pezzo in una stanza piena di specchi che ne riflettono ripetutamente l'immagine. \u00c8 l'ultimo video in cui compare il cantante della band Dave Williams, scomparso nell'estate del 2002.\nLa traccia B-side \"The Game\" \u00e8 stata, per un certo periodo di tempo, la musica d'entrata del wrestler Triple H."}
{"id": "2835548", "revid": "6923", "url": "https://it.wikipedia.org/wiki?curid=2835548", "title": "Dunya Mikhail", "text": "Lavorava presso il giornale iracheno \"The Baghdad Observer\", ma di fronte alle crescenti minacce e vessazioni da parte delle autorit\u00e0 irachene per i suoi scritti, nel 1990 fu costretta a fuggire negli Stati Uniti d'America. Studi\u00f2 nella Wayne State University di Detroit. Nel 2001 ha ricevuto dalle Nazioni Unite il premio per la libert\u00e0 di scrittura.Mikhail sa parlare e scrivere in Inglese, Arabo e Assiro. Vive in Michigan dove lavora come coordinatrice delle risorse arabe nel locale distretto scolastico e universitario."}
{"id": "2835554", "revid": "767487", "url": "https://it.wikipedia.org/wiki?curid=2835554", "title": "Hal Varian", "text": "Attualmente \u00e8 in aspettativa presso l'Universit\u00e0 della California e presso la Berkeley School of Information, e lavora per Google dal 2002.\n\u00c8 autore di importanti testi di economia come \"Intermediate Microeconomics\" e \"Microeconomic Analysis\", ed insieme a Carl Shapiro, ha scritto \"Information Rules: A Strategic Guide to the Network Economy\" e \"The Economics of Information Technology: An Introduction\".\nHa insegnato presso la facolt\u00e0 di economia dell'Universit\u00e0 di Siena negli anni 90.\nVarian pubblica regolarmente articoli per il New York Times e per il Wall Street Journal."}
{"id": "2835557", "revid": "355597", "url": "https://it.wikipedia.org/wiki?curid=2835557", "title": "Cambridge United", "text": ""}
{"id": "2835559", "revid": "767487", "url": "https://it.wikipedia.org/wiki?curid=2835559", "title": "Freestyle ai XXI Giochi olimpici invernali - Salti maschile", "text": "La competizione di salti maschile di freestyle ai XXI Giochi olimpici invernali si \u00e8 svolta il 22 e il 25 febbraio alla Cypress Bowl Ski Area presso Vancouver, in Canada."}
{"id": "2835566", "revid": "125600269", "url": "https://it.wikipedia.org/wiki?curid=2835566", "title": "Peter Maffay", "text": "Biografia.\nNato a Brasov, Romania, ma di padre tedesco, Peter Maffay aveva 14 anni quando con la sua famiglia si \u00e8 trasferito in Germania Ovest, nel 1963. Nello stesso anno ha formato la sua prima band, The Dukes. Dopo aver completato la sua formazione e aver lavorato per Chemigraphics, ha iniziato a esibirsi nei locali.\nLa carriera di Peter Maffay, caratterizzata dalla costante oscillazione tra pop e rock, \u00e8 iniziata con la pubblicazione del singolo \"Du\". \u00c8 stato il pi\u00f9 grande successo tedesco nel 1970 e port\u00f2 alla fama immediata il cantante.\nNel 1972 Maffay \u00e8 rimasto gravemente ferito in un incidente con la sua Harley Davidson; alla convalescenza ha fatto seguito un periodo di grande fervore creativo, culminato con \"Josie\", singolo del 1975, uno dei suoi maggiori successi, pubblicato in seguito anche nella versione in inglese.\nL'album \"Steppenwolf\", da lui pubblicato nel 1979, lo ha consacrato una vera e propria star musicale in Germania (oltre un milione e mezzo di copie vendute). Nel 1980 con l'album \"Revanche\" ha infranto il suo precedente record, vendendo 2,1 milioni di copie. Maffay detiene a tutt'oggi il record tedesco per il maggior numero di successi nelle classifiche singoli e album (12). Inoltre, la maggior parte dei suoi album in studio ha raggiunto la top ten. Nel complesso, Maffay ha venduto nel mondo quasi 50 milioni di dischi.\nMaffay ha anche creato una serie di favole musicali aventi per protagonista un draghetto verde di nome Tabaluga, al quale ha dedicato alcuni album, di cui uno live. Successivamente ne ha ricavato un musical intitolato \"Tabaluga &amp; Lilli\", e ancora DVD e trasmissioni TV in diretta. Tra i tanti artisti che nel corso degli anni hanno preso parte al musical ci sono Nino De Angelo, Anne Haigis, Ross Antony, Rufus Beck, oltre allo stesso Maffay.\nNel 1998 Maffay ha inciso un album in collaborazione con artisti provenienti da ogni angolo del mondo, tra cui anche un aborigeno dell'Australia. Va poi ricordata la sua stretta collaborazione con Julia Neigel, che oltre ad averlo accompagnato in diversi tour ha scritto per lui due singoli - \"Freiheit Die Ich Meine\" e \"Siehst Du die Sonne\", la cover di una canzone di Michel Polnareff - che hanno scalato le classifiche.\nHa recitato in alcuni film, due dei quali diretti da Peter Patzak: \"Der Joker\" nel 1986, e \"Gefangen im Jemen\" nel 1999. Inoltre ha svolto un ruolo di supporto nella serie tv \"The Polar Bear\".\nPacifista convinto, Peter Maffay ha espresso questa posizione anche nelle sue canzoni. Si \u00e8 impegnato in diverse campagne volte a contrastare il problema della sete nel mondo. Inoltre ha aperto un ranch a Maiorca, che egli mette a disposizione per bambini traumatizzati. Per il suo impegno sociale ha ricevuto il Bundesverdienstkreuz nel 1996, e, nel 2001, un premio denominato \"Goldene Henne\" (\"La gallina d'oro\"). Altre sue iniziative sono state intraprese con il tenore italiano Andrea Bocelli.\nVita privata.\nPeter Maffay, che da anni vive dividendosi tra Maiorca e Tutzing, \u00e8 stato sposato quattro volte e ha tre figli: Nina (da lui adottata quando era piccolissima), Yaris (l'unico maschio) e Anouk, l'ultimogenita, generata nel 2019 con l'attuale compagna."}
{"id": "2835576", "revid": "365417", "url": "https://it.wikipedia.org/wiki?curid=2835576", "title": "Diritto penale del lavoro", "text": "Il diritto penale del lavoro indica quella sfaccettatura\n del diritto pubblico mediante la quale, attraverso l'uso della sanzione penale, si tutela il lavoro in tutte le sue forme. In questa disciplina, lo strumento sanzionatorio appartiene al diritto penale, mentre, l'oggetto fa parte del diritto del lavoro. \nL'ambito della tutela penale si estende, inoltre, alla difesa della salute e della sicurezza sul lavoro; alla protezione della libert\u00e0 morale e della dignit\u00e0 dei lavoratori; alla tutela previdenziale ed assistenziale dei lavoratori; alla tutela di alcune categorie di lavoratori in particolare posizione di debolezza, e pi\u00f9 in generale, alla garanzia del corretto svolgimento del rapporto lavorativo e del regolare funzionamento del mercato del lavoro.\nL'art. 2087 C.C..\nNel nostro ordinamento giuridico, in ogni modo, la sanzione penale occupa una posizione residuale nella tutela delle condizioni di lavoro, dell'integrit\u00e0 personale dei lavoratori e della sicurezza dei luoghi e degli strumenti di lavoro. \nLa garanzia dell'effettivit\u00e0 della tutela \u00e8 assicurata in via prioritaria sul piano civilistico. In questo ambito, fondamentale \u00e8 la norma contenuta nell'art. 2087 c.c.: l'imprenditore \u00e8 tenuto ad adottare nell'esercizio dell'impresa le misure che, secondo la particolarit\u00e0 del lavoro, l'esperienza e la tecnica, sono necessarie a tutelare l'integrit\u00e0 fisica e la personalit\u00e0 morale dei prestatori di lavoro. \nIl precetto di questo articolo, inevitabilmente impreziosito dall'entrata in vigore della Costituzione, ha imposto una lettura pi\u00f9 ampia di quella proposta dal legislatore, in quanto, ispirato alla compatibilit\u00e0 con i principi costituzionali che direttamente o indirettamente riconsiderano l'intera materia lavoristica."}
{"id": "2835579", "revid": "729019", "url": "https://it.wikipedia.org/wiki?curid=2835579", "title": "De Havilland Canada DHC-1 Chipmunk", "text": "Il de Havilland Canada DHC-1 Chipmunk (semplicemente noto anche come Chipmunk) \u00e8 un aereo da addestramento basico, progettato e costruito dall'azienda aeronautica canadese de Havilland Canada (sussidiaria della de Havilland Aircraft Company britannica). \u00c8 un monomotore ad ala bassa capace di ospitare 2 posti in tandem. Il DHC-1 \u00e8 stato prodotto in 19 versioni ed \u00e8 stato impiegato sia in ambito civile che militare sia in ambito nazionale che in molti paesi esteri.\nStoria del progetto.\nIl piccolo e leggero addestratore di base DHC-1 Chipmunk fu il primo progetto autonomo della consociata canadese della de Havilland Aircraft Company britannica, ossia la de Havilland Canada, e venne realizzato per sostituire i vecchi biplani de Havilland DH.82 Tiger Moth, nel ruolo di addestratore basico nei reparti della Royal Canadian Air Force.\nIl prototipo vol\u00f2 per la prima volta il 22 maggio 1946 con un motore in linea de Havilland Gipsy Major 1C da 145 CV.\nL'azienda canadese ne costru\u00ec 218 esemplari (molti dei quali con tettuccio a goccia) tra il 1947 e il 1951 per le esigenze della RCAF, ma il velivolo interess\u00f2 anche alla RAF - la quale in quel periodo era alla ricerca di un nuovo trainer basico a elica - dopo averne valutato 2 esemplari decise di acquisirlo, convinta dalle buone qualit\u00e0 aeronautiche dimostrate subito dall'aereo.\nFu cos\u00ec che la de Havilland Aircraft Company inglese costru\u00ec ben 1\u00a0014 del Chipmunk, di cui 735 unit\u00e0 furono destinate alla RAF, che li introdusse in servizio attivo a partire dal 1950.\nLa produzione su larga scala in Canada e in Gran Bretagna and\u00f2 avanti fino al 1956, principalmente per soddisfare le richieste di operatori militari, anche se un numero relativamente limitato di esemplari venne costruito anche per operatori civili..\nIn seguito la produzione del DHC-1 fu avviata su licenza anche in Portogallo dalla Ind\u00fastria Aeron\u00e1utica de Portugal - OGMA che ne realizz\u00f2 60 unit\u00e0. In questo Paese il velivolo continua a volare presso l'Academia do Air della For\u00e7a A\u00e9rea Portuguesa per fornire esperienza di volo ai cadetti.\nLe consegne alla RAF dalle linee di produzione britanniche iniziarono nel 1950 e terminarono nell'ottobre 1953 con la consegna del 735\u00ba esemplare, ma la produzione continu\u00f2 fino al 1956 per l'esportazione per impiego militare (217 esemplari con motore Gipsy Major 10-2).\nQuando gli addestratori Chipmunk T.Mk 10 di produzione britannica cominciarono a risultare in eccedenza rispetto alle reali necessit\u00e0 dell'arma aerea inglese, parecchie unit\u00e0 passarono a operatori civili con le seguenti designazioni: Chipmunk Mk.22 (rimotorizzati col Gipsy Major 10); Chipmunk Mk.22A (con aumentata capacit\u00e0 di carburante) e Chipmunk Mk.23 (modificati in aereo agricolo per compiti di irrorazione di colture).\nQuesti aerei furono integrati da altri 28 esemplari prodotti ex novo specificamente per il mercato civile e designati Chipmunk Mk.21 con motore Gipsy Major 10.\nTecnica.\nAlla sede canadese della de Havilland Aircraft Company fu richiesto di sviluppare un progetto di velivolo specificamente per l'addestramento di base dei nuovi allievi piloti, con prestazioni contenute, carrello fisso, abitacolo chiuso in tandem e interamente in metallo.\nIl Chipmunk si presenta come un monoplano ad ala bassa e flap sul bordo d'uscita dalla linea generale estremamente pulita e gradevole culminante nella \"tipica coda de Havilland\", caratterizzato da una struttura a guscio interamente metallica con carrello fisso a ruotino di coda e con una sistemazione interna in tandem per i due occupanti sotto un tettuccio trasparente.\nVi fu anche un esemplare unico denominato DHC-1 Chipmunk \"Variante Masefield\", trasformato dalla Bristol Aircraft con tettuccio a bolla, copriruote, maggiore capacit\u00e0 di carburante e sistemazione per bagagli nelle semiali.\nImpiego operativo.\nPresso la Royal Air Force il piccolo trainer canadese fu designato Chipmunk T.Mk 10 ed era equipaggiato con dispositivi quali la strumentazione per il volo cieco, la radio e un'elica a passo variabile. Esso sostitu\u00ec per lo pi\u00f9 il Percival P.40 Prentice e alcuni esemplari sopravvivono ancora presso unit\u00e0 quali gli Air Experience Flight.\nI Chipmunk T.Mk 10 della RAF erano propulsi con i Gipsy Major 8 e servirono presso tutti i 17 squadroni universitari e in molte unit\u00e0 di volo dei volontari di riserva della forza aerea."}
{"id": "2835581", "revid": "183694", "url": "https://it.wikipedia.org/wiki?curid=2835581", "title": "Francesco Sferra", "text": "Biografia.\nLaureato presso l'Universit\u00e0 degli Studi di Roma \"La Sapienza\", ha studiato sotto la guida di Raniero Gnoli e Corrado Pensa.\nHa conseguito il dottorato di ricerca in sanscrito presso la stessa Universit\u00e0.\nDopo un periodo di insegnamento di sanscrito presso l'Istituto Orientale di Napoli, nel novembre 2002 \u00e8 stato nominato professore associato di \"Sanscrito e Indologia\" presso il Dipartimento di Studi asiatici, della stessa universit\u00e0. Attualmente \u00e8 professore ordinario presso la stessa universit\u00e0\nHa ricoperto l'incarico di direttore del \"Dipartimento di Studi Asiatici\" dell'Universit\u00e0 degli Studi di Napoli \"L'Orientale\" (ora divenuto Dipartimento Asia, Africa, Mediterraneo)."}
{"id": "2835584", "revid": "110157", "url": "https://it.wikipedia.org/wiki?curid=2835584", "title": "Shadow (Unix)", "text": "Quello delle shadow password \u00e8 un meccanismo presente su vari sistemi operativi Unix e Unix-like (come ad esempio GNU/Linux) per memorizzare in forma crittografata le password di autenticazione al sistema in file accessibili solo ad utenti privilegiati (ad esempio l'utente \"root\"), in modo da rendere pi\u00f9 difficoltoso ottenere i dati necessari per effettuare un attacco a forza bruta per scoprire le password.\nCon tale meccanismo, la password cifrata viene memorizzata nel file /etc/shadow, che tramite il meccanismo dei permessi \u00e8 accessibile in lettura e scrittura solo ad utenti privilegiati (\"root\"); le password cifrate non sono quindi pi\u00f9 memorizzate nel file codice_1, che \u00e8 invece accessibile in lettura a tutti gli utenti del sistema, ed al loro posto vi si trova una semplice codice_2, ad indicare che il valore \u00e8 memorizzato altrove.\nI programmi che necessitano di effettuare autenticazione possono operare in due modi:\nIl file codice_3, come il file codice_1, sono file di testo, e quindi possono essere aperti con un editor di testo, come ad esempio Vi, Emacs, Gedit, Kate o Notepad.\nPer modificare una password \u00e8 necessario utilizzare il comando passwd.\nIl comando pwconv permette di armonizzare i file codice_3 e \ncodice_1 aggiungendo gli utenti mancanti ed eliminando gli utenti non utilizzati. pwconv acquisisce i dati dai file codice_3 e codice_9.\nNei sistemi FreeBSD e macOS esiste un meccanismo del tutto analogo, in cui le password cifrate sono memorizzate nei file codice_10 e codice_11. Anche con AIX vi \u00e8 un meccanismo simile, che memorizza le password cifrate nel file codice_12.\nFormato del file /etc/shadow.\nOgni riga descrive un utente del sistema, ed \u00e8 composta da 9 campi separati dal delimitatore \":\" (due punti).\nUn esempio di file codice_3:\n root:$1$Pm11DX86$t58Ta1.ErOm9TyJbQk//l.:14608:0:99999:6:::\n daemon:*:14545:0:99999:7:::\n bin:*:14545:0:99999:7:::\n sys:*:14545:0:99999:7:::\n sync:*:14545:0:99999:7:::\n mariorossi:$6$F5o3Sdoc$y.IdYyCK74kDS6zXxW7iFer8JdaagQAViaZJGO1Om8MPZUxn8XTml9TNLn2deLNRPNKwZAvHKfefAtnDVD5Zo/:14671:0:90:6:7:14800:9\nI campi indicano, nell'ordine:\nLe date assolute sono scritte in giorni a partire dal 1\u00ba gennaio 1970, per modificare la data di scadenza conviene utilizzare il comando usermod\n usermod -e dataDiScadenza utente"}
{"id": "2835586", "revid": "767487", "url": "https://it.wikipedia.org/wiki?curid=2835586", "title": "Rajko \u017di\u017ei\u0107", "text": "\u00c8 morto all'et\u00e0 di 48 anni a causa di un arresto cardiaco.\nCarriera.\nClub.\nDebutta nel Sutjeska, squadra della citt\u00e0 montenegrina di Nik\u0161i\u0107 che si trova a pochi chilometri dal suo paese natale. Nel 1971 passa all'OKK Belgrado, con cui avr\u00e0 una lunga parentesi durata fino al 1981.\nSuccessivamente si trasferisce alla Stella Rossa, squadra in cui rimane dal 1981 al 1987, fatta eccezione per una stagione disputata nel campionato francese con il CAUFA Reims. Termina la carriera da giocatore nel 1987, quando dopo due giornate riceve il taglio dal Basket Rimini.\nNella prima met\u00e0 degli anni '90 torna all'OKK Belgrado nelle vesti di allenatore, riuscendo a vincere una Coppa di Jugoslavia.\nNazionale.\n\u017di\u017ei\u0107 ha fatto parte della nazionale jugoslava per nove anni durante i quali ha collezionato medaglie d'oro nelle maggiori competizioni, inclusi campionati europei (Jugoslavia 1975), campionati mondiali (Filippine 1978) e Olimpiadi (Mosca 1980)."}
{"id": "2835589", "revid": "287204", "url": "https://it.wikipedia.org/wiki?curid=2835589", "title": "Rajko Zizic", "text": ""}
{"id": "2835590", "revid": "131358", "url": "https://it.wikipedia.org/wiki?curid=2835590", "title": "Macclesfield Town", "text": ""}
{"id": "2835602", "revid": "287204", "url": "https://it.wikipedia.org/wiki?curid=2835602", "title": "Replay (brano musicale)", "text": ""}
{"id": "2835604", "revid": "1543377", "url": "https://it.wikipedia.org/wiki?curid=2835604", "title": "Il libro di Thel", "text": "Il libro di Thel \u00e8 un poema di William Blake datato il 1789 e probabilmente composto nel biennio 1788-1790. \u00c8 illustrato con incisioni e disegni fatti dallo stesso Blake, ed \u00e8 relativamente breve e di semplice comprensione rispetto alle sue ultime opere profetiche. Il metro \u00e8 caratterizzato da quattordici sillabe con sette piedi giambici, quello che in lessico metrico inglese si definisce \"fourteener\".\nQuesto poema \u00e8 stato preceduto da Tiriel, poema che Blake non pubblic\u00f2 e delle quali Il libro di Thel incorpora alcuni versi. L'opera consiste di 8 tavole di incisioni a rilievo. Sono state rinvenute 15 copie di stampa originale risalenti al periodo 1789-1793, e due copie, datate 1815, che hanno una colorazione pi\u00f9 elaborata delle altre.\nIl Motto di Thel.\nIl motto di Thel pu\u00f2 trovare interpretazione nel disprezzo di Blake per la Chiesa Anglicana. La \"verga d'argento\" dove non \u00e8 possibile trovare la Saggezza si riferisce allo scettro o al bastone usati nelle monarchie tradizionali o addirittura dalle alte cariche ecclesiastiche prima della creazione della Chiesa Anglicana e la conseguente apostasia dal Papato in Inghilterra tra il XVI ed il XVII secolo.. Pi\u00f9 avanti, si afferma che l'Amore non pu\u00f2 essere trovato in una \"coppa dorata\", che si riferisce al calice che viene sollevato dai sacerdoti cristiani nel rito dell'Espiazione del sangue. Il fatto che la verga e la coppa facciano riferimento alla religione cristiana \u00e8 correlato alla sfiducia che molti scrittori romantici, compreso Blake, avevano con la Chiesa temporale.\nUn'altra interpretazione intende la verga d'argento e la coppa dorata come i genitali maschili e femminili.\n\u00c8 importante ricordare che Blake incise la tavola del \"Motto\" dopo aver fatto le prime cinque, e le date suggeriscono che la tavola del Motto e la tavola numero 6 siano state create contemporaneamente. Dato che il Motto \u00e8 chiaramente un'aggiunta quasi postuma all'opera, \u00e8 possibile fare un collegamento tra la tavola finale, la numero 6, e il Motto di Thel. La connessione che esiste tra la cava della talpa e l'area sotterranea in cui Thel entra nella tavola 6 allude al fatto che creature che vivono in mondi diversi conoscono cose diverse: cos\u00ec come l'aquila conosce i cieli e deve rivolgersi alla talpa per conoscere la terra, Thel conosce solo innocenza ed eternit\u00e0 e deve essere dotata di mortalit\u00e0 se vuole conoscere ci\u00f2 che fanno i mortali sulla Terra.\nTrama.\nLe figlie di Mne Seraphim sono tutte pastorelle nella Valle di Har, tranne la pi\u00f9 giovane, Thel, che passa il tempo vagando da sola, tormentata da una domanda: perch\u00e9 la primavera della vita deve per forza finire, e con lei tutte le cose? Incontra il Giglio della Valle (Lily of the Valley, personaggio femminile) che cerca di confortarla, ma invano, e pertanto la incoraggia a chiedere alla Nuvola (Cloud, personaggio maschile). La Nuvola spiega che egli fa parte di un processo naturale e anche se talvolta scompare, non \u00e8 mai per sempre. Thel replica che lei non \u00e8 come la Nuvola, e quando scomparir\u00e0, non ritorner\u00e0 pi\u00f9. Cos\u00ec la Nuvola suggerisce di fare la stessa domanda al Verme. Il Verme (the Worm), per\u00f2, \u00e8 ancora un infante, e non pu\u00f2 rispondere; al suo posto, la Zolla d'Argilla (Clod of Clay) risponde spiegando che non si vive per noi stessi, ma per gli altri. Ella invita Thel ad entrare nel suo regno sotterraneo e vedere la prigione dei morti in cui lei stessa riposer\u00e0 un giorno. Tuttavia, la protagonista viene assalita da voci misteriose che le pongono domande ancora pi\u00f9 terribili sull'esistenza; lanciando un grido, Thel torna indietro alla sua casa nella Valle di Har. La cava rappresenta la sessualit\u00e0 e la mortalit\u00e0, mentre la Valle di Har rappresenta la verginit\u00e0 e l'eternit\u00e0. \nInnocenza al confronto con l'Esperienza.\nNe \"Il libro di Thel\", la Valle di Har \u00e8 raffigurata come un paradiso terrestre che esisteva in totale armonia; un mondo in cui la pioggia nutre i fiori e la zolla di argilla nutre il piccolo verme Il pensiero comune dei personaggi di questo mondo \u00e8 \"tutto ci\u00f2 che vive, non vive da solo n\u00e9 per se stesso\". Thel desidera entrare nel mondo dell'Esperienza e lasciarsi alle spalle il suo paradiso d'Innocenza. Tuttavia, una volta entrata nel mondo dell'Esperienza, teme la mortalit\u00e0 e l'inutilit\u00e0 di ogni vita umana, dato che ogni azione ci avvicina alla tomba. La paura di Thel pu\u00f2 trovare anche interpretazione in quella di una vergine che teme di perdere la propria innocenza entrando nel mondo della sessualit\u00e0 adulta. In altre parole, la paura di Thel di crescere le impedisce di vivere davvero, e quando scappa dal mondo dell'esperienza perch\u00e9 le sembra una tomba, involontariamente scappa dalla vita stessa. Blake, analizzando il conflitto tra innocenza ed esperienza, ed ha scoperto che l'innocenza deve accollarsi un nuovo significato pi\u00f9 elevato, trovato attraverso la sofferenza, che Thel non pu\u00f2 raggiungere finch\u00e9 si aggrapper\u00e0 alla paura di prendersi un rischio. L'idea che la sua vita futura fosse fatta di disperazione e morte \u00e8 un altro esempio della prospettiva sbagliata di Thel. Altre interpretazioni suggeriscono che il Verme \u00e8 un messaggero del mondo dell'Esperienza e che le sue parole sono incomprensibili per Thel perch\u00e9 il Verme non \u00e8 parte del suo regno.\nIl Verme infatti simboleggia la sessualit\u00e0 fallica e la morte certa nel mondo dei mortali, e la Zolla di Argilla \u00e8 un mediatore, un'interfaccia tra l'innocenza e l'esperienza."}
{"id": "2835607", "revid": "767487", "url": "https://it.wikipedia.org/wiki?curid=2835607", "title": "DuMonde", "text": "DuMonde era un duo tedesco di produttori di musica Trance, composto dai DJ J\u00fcrgen Mutschall (DJ Jam X) e Dominik De Leon (De Leon)."}
{"id": "2835609", "revid": "287204", "url": "https://it.wikipedia.org/wiki?curid=2835609", "title": "37729 Akiratakao", "text": "37729 Akiratakao \u00e8 un asteroide della fascia principale. Scoperto nel 1996, presenta un'orbita caratterizzata da un semiasse maggiore pari a 2,6046104\u00a0UA e da un'eccentricit\u00e0 di 0,1920422, inclinata di 12,71965\u00b0 rispetto all'eclittica."}
{"id": "2835611", "revid": "1318658", "url": "https://it.wikipedia.org/wiki?curid=2835611", "title": "Chiesa di Sant'Agostino (Parigi)", "text": "La chiesa di Sant'Agostino (in francese \"\u00e9glise Saint-Augustin\") \u00e8 un luogo di culto cattolico dell'VIII \"arrondissement\", sede dell'omonima parrocchia appartenente all'arcidiocesi di Parigi.\nL'edificio, costruito in stile eclettico tra il 1860 e il 1871 su progetto di Victor Baltard, \u00e8 situato al centro della piazza dove il boulevard Haussmann incrocia il boulevard Malesherbes, nell'VIII \"arrondissement\"; \u00e8 caratterizzato da una struttura portante metallica visibile ed integrata con il rivestimento lapideo.\nLa chiesa si trova nei pressi della stazione della metropolitana di Parigi Saint-Augustin sulle linee 9 e 14.\nStoria.\nLa chiesa si trova nell'area dell'antico sobborgo popolare della \"Petite Pologne\", il cui nome derivava dall'omonimo teatro di cabaret, situato presso la barriera daziaria della citt\u00e0. Il quartiere fu profondamente modificato durante la trasformazione di Parigi sotto il Secondo Impero, divenendo una zona residenziale di prestigio. Uno dei nuovi assi viari cittadini sarebbe stato il boulevard Malesherbes, che avrebbe collegato il quartiere con la piazza antistante la chiesa della Madeleine; Georges-Eug\u00e8ne Haussmann volle che lungo detta strada fosse costruita una chiesa che, per le sue dimensioni, sarebbe spiccata sopra alle altre costruzioni.\nIl progetto venne affidato a Victor Baltard che, alla met\u00e0 del XIX secolo, aveva disegnato i padiglioni delle Halles, il grande mercato coperto cittadino. La costruzione inizi\u00f2 nel 1860 per terminare nel 1871. Baltard non si limit\u00f2 a progettare la struttura, ma sovrintese anche alla realizzazione delle decorazioni interne ed esterne della chiesa. La chiesa venne consacrata il 24 maggio 1868, prima del suo completamento. Tra il 1991 e il 1992, l'esterno \u00e8 stato oggetto di un restauro conservativo.\nDal 1875 al 1900 fu curato di Sant'Agostino Henri Huvelin, grande confessore, che ispir\u00f2, nell'ottobre del 1868, la conversione di Charles de Foucauld, frequentatore della parrocchia. Il sacerdote pare sia stato anche il direttore spirituale del parnassiano \u00c9mile Littr\u00e9, che battezz\u00f2 sul letto di morte, e avrebbe anche ispirato Carl Gustav Jung all'inizio della sua ricerca.\nIl 4 giugno 1993 la chiesa \u00e8 stata dichiarata monumento storico di Francia.\nDescrizione.\nArchitettura.\nDal punto di vista stilistico, la chiesa presenta una particolare forma di eclettismo con chiari riferimenti al romanico e al rinascimentale. Particolare \u00e8 la tecnica costruttiva: la chiesa \u00e8 dotata di una struttura metallica completamente autoportante, che non ha bisogno di contrafforti. Tale struttura, a differenza di altre costruzioni analoghe progettate da Victor Baltard, come la chiesa di Sant'Ambrogio (1863-1868) e la basilica delle Sante Clotilde e Valeria (1846-1857), non \u00e8 celata nella sua interezza al di sotto di un rivestimento in pietra, ma ad esso integrata, diventando anche parte effettiva dell'apparato decorativo dell'edificio.\nAll'interno, le colonne e le nervature in ghisa, ugualmente esposte, costituiscono un'orgogliosa esemplificazione della particolare tecnica costruttiva ed assumono funzioni anche decorative. Da questo punto di vista la chiesa di Sant'Agostino \u00e8 particolarmente rappresentativa delle tecnologie e delle passioni tecnico-estetiche dell'epoca.\nLe principali misure dell'edificio sono le seguenti:\nEsterno.\nLo spiazzo al centro del quale sorse la chiesa \u00e8 di forma triangolare. L'edificio fu adattato a questo vincolo risolvendo la pianta in una facciata stretta e alta dietro la quale lo spazio si estende verso una tribuna molto vasta. Sono le cappelle che regolarizzano il volume della navata, diventando sempre pi\u00f9 ampie man mano che si procede verso il coro. Fra le critiche rivolte all'edificio, vi fu quella che l'urbanistica sarebbe dovuta essere al servizio dell'architettura, e non il contrario.\nLa facciata della chiesa \u00e8 a capanna, preceduta da una breve scalinata; gran parte del prospetto \u00e8 incassato all'interno di un ampio arco a tutto sesto poggiante su due grandi pilastri laterali decorati con le statue di \"Mos\u00e8\" (in basso a sinistra), \"San Tommaso d'Aquino\" (in alto a sinistra), \"Elia\" (in basso a destra) e \"Sant'Agostino\" (in alto a destra). Nella parte inferiore della facciata, si aprono le tre arcate che danno accesso al portico, poste in corrispondenza dei portali, ciascuno dei quali \u00e8 sormontato da un dipinto raffigurante una delle tre virt\u00f9 teologali. Sui pilastri che sorreggono i tre archi, vi sono i simboli dei quattro Evangelisti, mentre al di sopra del pronao, vi \u00e8 un altorilievo raffigurante \"Ges\u00f9 tra i dodici Apostoli\".\nLa tribuna \u00e8 caratterizzata dall'alta cupola con tamburo, nel quale si aprono grandi finestroni ad arco a tutto sesto alternati a colonne corinzie. La lanterna, interamente in ghisa, venne fortemente criticata nel corso della guerra franco-prussiana (luglio 1870-maggio 1871) e assimilata ai caschi dei militari del Regno di Prussia, anche in riferimento alla fede protestante di Victor Baltard. La cupola \u00e8 affiancata da quattro torri campanarie a base ottagonale.\nInterno.\nL'aula \u00e8 a navata unica con sette arcate per lato, delle quali le prime cinque corrispondono ad altrettante cappelle laterali, sempre pi\u00f9 ampie procedendo dalla controfacciata verso la tribuna. La volta \u00e8 sorretta da archi ribassati in ghisa poggianti su esili colonne dello stesso materiale, con alla sommit\u00e0 di ciascuna di esse una statua raffigurante un angelo. Nella parte superiore della parete si aprono le trifore del matroneo e, pi\u00f9 in alto, il cleristorio, composto da grandi finestre ad arco a tutto sesto con vetrate policrome con immagini di santi, realizzate da Charles-Laurent Mar\u00e9chal.\nLa tribuna si compone di tre absidi poligonali che si aprono su un unico grande ambiente centrale, la crociera, a pianta ottagonale e coperta dalla cupola. Al centro, al di sopra di un alto podio, vi \u00e8 il presbiterio, con l'altare maggiore sormontato da un ciborio in ghisa dorata. Alla base della cupola, vi sono quattro medaglioni dipinti raffiguranti gli \"Evangelisti\", e sono di William Bouguereau gli affreschi delle volte delle due absidi laterali, raffiguranti \"Scene della vita di san Giovanni Battista\" (a destra) e \"Scene della vita di Sant'Agostino\" (a sinistra); questi due ambienti, inoltre, presentano un matroneo che li divide in due livelli, dei quali quello inferiore \u00e8 adibito a cappella, quella di destra dedicata a san Giuseppe e quella di sinistra al Sacro Cuore di Ges\u00f9, con la statua del dedicatario entro un baldacchino, sopra l'altare. La cappella assiale \u00e8 dedicata alla Vergine Maria, con statua marmorea della \"Madonna col Bambino\" di L\u00e9on Jaley.\nOrgani a canne.\nOrgano maggiore.\nSulla cantoria in controfacciata si trova l'organo a canne principale della chiesa; questo \u00e8 stato costruito da Charles Spackman Barker nel 1868 e successivamente pi\u00f9 volte modificato e ampliato da diversi organari, fra cui Aristide Cavaill\u00e9-Coll nel 1897-1899.\nLo strumento \u00e8 a trasmissione meccanica con leva Barker e dispone di 54 registri; il materiale fonico \u00e8 integralmente racchiuso all'interno di una cassa lignea in stile con la chiesa, con andamento digradante delle canne verso la torretta centrale. La consolle, posta al centro della cantoria, dispone di tre tastiere di 56 note ciascuna e pedaliera di 30, con i pomelli dei registri posizionati su pi\u00f9 file orizzontali ai lati dei manuali.\nIllustri organisti di Sant'Agostino sono stati Eug\u00e8ne Gigout (dal 1868 al 1925), Jean Hur\u00e9 (dal 1925 al 1930), Andr\u00e9 Fleury (dal 1930 al 1948).\nOrgano corale.\nSul matroneo dell'abside di destra della crociera, si trova un secondo organo, costruito nel 1899 da Cavaill\u00e9-Coll-Mutin successivamente restaurato e modificato. A trasmissione elettrica, dispone di 30 registri, dei quali 21 reali; la sua consolle, posta sul matroneo stesso, ha due tastiere di 61 note ciascuna ed una pedaliera di 32."}
{"id": "2835612", "revid": "599013", "url": "https://it.wikipedia.org/wiki?curid=2835612", "title": "Andro Knego", "text": "Nel luglio 2004 \u00e8 stato nominato console generale della Repubblica di Croazia a Milano."}
{"id": "2835618", "revid": "229244", "url": "https://it.wikipedia.org/wiki?curid=2835618", "title": "The book of Thel", "text": ""}
{"id": "2835621", "revid": "767487", "url": "https://it.wikipedia.org/wiki?curid=2835621", "title": "Neboj\u0161a Zorki\u0107", "text": ""}
{"id": "2835622", "revid": "287204", "url": "https://it.wikipedia.org/wiki?curid=2835622", "title": "Nebojsa Zorkic", "text": ""}
{"id": "2835630", "revid": "729019", "url": "https://it.wikipedia.org/wiki?curid=2835630", "title": "Mathieu-Fran\u00e7ois Pidansat de Mairobert", "text": "Grazie alle sue conoscenze a corte ebbe accesso a documenti riservati da cui trasse ispirazione per il suo capolavoro, \"L'Observateur anglais\", noto anche come \"L'Espion anglois\".\nSorvegliato dalla polizia, fu arrestato e detenuto per un anno presso la Bastiglia per aver scritto versi satirici contro Luigi XV e Madame de Pompadour. Fu implicato successivamente in uno scandalo per omosessualit\u00e0, per il quale ricevette una nota di biasimo dal parlamento. Mor\u00ec suicida nel 1779."}
{"id": "2835631", "revid": "767487", "url": "https://it.wikipedia.org/wiki?curid=2835631", "title": "FA Cup 1969-1970", "text": "La FA Cup 1969-1970 fu l'89\u00aa edizione della pi\u00f9 antica competizione ad eliminazione diretta del mondo, la coppa nazionale inglese conosciuta come FA Cup. Il Chelsea vinse per la prima volta la competizione."}
{"id": "2835635", "revid": "599013", "url": "https://it.wikipedia.org/wiki?curid=2835635", "title": "Branko Vuki\u010devi\u0107", "text": ""}
{"id": "2835637", "revid": "287204", "url": "https://it.wikipedia.org/wiki?curid=2835637", "title": "Branko Vukicevic", "text": ""}
{"id": "2835641", "revid": "599013", "url": "https://it.wikipedia.org/wiki?curid=2835641", "title": "Andr\u00e9 Vlayen", "text": "Carriera.\nCorse per la Alcyon-Dunlop, la Elv\u00e9-Peugeot/Peugeot, la Elv\u00e9-Peugeot-Marvan, la Molteni e la Libertas. Le principali vittorie da professionista furono il Giro del Belgio nel 1956, una tappa al Giro d'Italia 1957 e il campionato belga di ciclismo su strada nel 1956 e nel 1957."}
{"id": "2835644", "revid": "599013", "url": "https://it.wikipedia.org/wiki?curid=2835644", "title": "Andrea Tagliaferri", "text": "Carriera.\nCentrocampista cresciuto nel , debutta nella Serie A 1997-1998 giocando da titolare nella trasferta di Firenze ; la stagione successiva viene mandato a farsi le ossa in Serie C2 nella Pro Patria, disputando un'annata con 33 presenze e 3 reti, che gli consente di ritornare poi a Piacenza, stavolta per giocare con pi\u00f9 continuit\u00e0 (13 presenze in massima serie e poi 4 nella stagione seguente in Serie B).\nNel 2001 passa in prestito allo Spezia, dove non colleziona presenze in campionato, mentre nel 2002 passa alla Pro Vercelli dove \u00e8 uno dei pilastri del centrocampo (gioca tutte e 34 le partite del campionato, segnando un gol).\nTornato al Piacenza, viene ceduto definitivamente al Legnano a gennaio 2004. Nell'estate 2004 passa alla .\nMorte.\nTagliaferri ha perso la vita poco pi\u00f9 che ventiseienne, il 16 dicembre 2004, in un tragico incidente in autostrada a Fontanellato in cui la sua auto, a causa della nebbia, urt\u00f2 un mezzo pesante e fin\u00ec fuori strada."}
{"id": "2835645", "revid": "4106", "url": "https://it.wikipedia.org/wiki?curid=2835645", "title": "Andr\u00e9 Vlaeyen", "text": ""}
{"id": "2835646", "revid": "483293", "url": "https://it.wikipedia.org/wiki?curid=2835646", "title": "Nathalie Santer-Bj\u00f8rndalen", "text": ""}
{"id": "2835648", "revid": "124123", "url": "https://it.wikipedia.org/wiki?curid=2835648", "title": "Maria Bard", "text": "Biografia.\nNel 1917 si form\u00f2 presso l'Accademia di musica di Berlino e durante il 1918 lavor\u00f2 impartendo lezioni di pianoforte, grazie alle quali pag\u00f2 le spese necessarie alla sua formazione di attrice.\nEsord\u00ec nel cinema nel 1924 con lo pseudonimo \"Migo Bard\", nel film \"Die Radio Heimat\", e nello stesso anno approd\u00f2 al teatro bavarese M\u00fcnchner Kammerspiele. Nel 1926 pass\u00f2 al Deutsches Theater di Berlino e poi a Vienna, al Theater in der Josefstadt. Nel 1928 recit\u00f2 nel monologo \"XYZ. Spiel zu Dreien\" di Klabund.\nSue interpretazioni cinematografiche di maggiore rilievo furono nei film \"Berlin Alexanderplatz\" del 1931, e \"L'uomo senza nome\" del 1932, dove recit\u00f2 accanto al marito Werner Krauss (sposato nel 1931, dopo il divorzio dal primo marito). Nel 1940 si separ\u00f2 da Krauss e spos\u00f2 l'attore austriaco Hannes Stelzer.\nSi suicid\u00f2 nel 1944 a Potsdam e fu sepolta nel Waldfriedhof di Caputh."}
{"id": "2835652", "revid": "767487", "url": "https://it.wikipedia.org/wiki?curid=2835652", "title": "Sabit Had\u017ei\u0107", "text": ""}
{"id": "2835654", "revid": "300067", "url": "https://it.wikipedia.org/wiki?curid=2835654", "title": "Saabit Hadzic", "text": ""}
{"id": "2835660", "revid": "339392", "url": "https://it.wikipedia.org/wiki?curid=2835660", "title": "Major Harris III", "text": ""}
{"id": "2835665", "revid": "438678", "url": "https://it.wikipedia.org/wiki?curid=2835665", "title": "1000fk", "text": ""}
{"id": "2835666", "revid": "438678", "url": "https://it.wikipedia.org/wiki?curid=2835666", "title": "Tfk", "text": ""}
{"id": "2835667", "revid": "1318658", "url": "https://it.wikipedia.org/wiki?curid=2835667", "title": "Sarvestan", "text": "Sarvest\u0101n (farsi \u0633\u0631\u0648\u0633\u062a\u0627\u0646) \u00e8 il capoluogo dello shahrest\u0101n di Sarvestan, circoscrizione Centrale, nella provincia di Fars. Aveva, nel 2006, una popolazione di 16.846 abitanti. Il suo nome significa \"terra dei cipressi\" (\"cupressus\"): \"sarv\" (cipresso) e \"estan\" (terra). Nella zona si coltiva grano, pistacchi e olive.\nA sud della citt\u00e0 () si trova il \"Sasan Kakhe\", un palazzo sasanide di pietra e gesso che risale all'epoca di Bahram V (421-438). \u00c8 inserito nella lista provvisoria dell'UNESCO nel \"Complesso delle citt\u00e0 storiche sasanidi\"."}
{"id": "2835669", "revid": "59976", "url": "https://it.wikipedia.org/wiki?curid=2835669", "title": "Elektronika MK 61", "text": ""}
{"id": "2835671", "revid": "767487", "url": "https://it.wikipedia.org/wiki?curid=2835671", "title": "I misteri di un'anima", "text": "I misteri di un'anima (\"Geheimnisse einer Seele\") \u00e8 un film del 1926 diretto da Georg Wilhelm Pabst.\nTrama.\nMartin Fellman \u00e8 un chimico viennese che, rientrato a casa dalla moglie, apprende che suo cugino Erich, suo amico d'infanzia, \u00e8 di ritorno da un viaggio in India, e che \u00e8 intenzionato di venirli a trovare. Tramite un telegramma gli annuncia di avergli inviato la statuetta di un dio e un'antica spada indiana.\nFellman cade in una crisi depressiva, e durante la notte \u00e8 tormentato dagli incubi. Scopre di avere l'ossessione per le armi da taglio, dopo aver sognato di tentare di accoltellare la moglie. Gli impulsi aggressivi contro la moglie, si concretizzano alla cena di benvenuto del cugino, dove tenta di ucciderla a tavola.\nL'uomo, inorridito dal suo comportamento, fugge da casa e va a vivere dalla madre. Si rivolge a uno psichiatra, il dottor Orth. Al medico, Fellmann parla dei suoi incubi.\nLo psichiatra scopre che \u00e8 la gelosia, che ha gi\u00e0 portato dalla sua infanzia, cio\u00e8 da quando sua moglie, Eric e lui erano compagni di gioco, il matrimonio senza figli, e quindi un complesso di inferiorit\u00e0, a causare in Fellman la fobia dei coltelli. Con la conoscenza sulle cause, il Dr. Orth spiega che la fobia pu\u00f2 essere guarita lentamente.\nFellmann si trasferisce in campagna, dove si dedica alla pesca. Viene a trovarlo sua moglie, che \u00e8 accompagnata da un bambino.\nRetroscena.\nPoich\u00e9 il tema del film \u00e8 la psicoanalisi, per la sua realizzazione Pabst chiam\u00f2 per una consulenza scientifica Sigmund Freud, che per\u00f2 rifiut\u00f2. La collaborazione fu chiesta poi a due suoi allievi, Karl Abraham e Hanns Sachs, i quali, a differenza del loro maestro, accettarono.\nEdizioni home video.\nAl momento esiste una sola edizione italiana Home-Video del film in Dvd, edita da DNA Srl, con il contributo dello studioso di Storia del Cinema Riccardo Cusin, che presenta anche la pellicola. Questa versione \u00e8 disponibile anche in streaming su alcune piattaforme. Il dvd contiene anche il film: \"Ombre ammonitrici\" (Schatten - Eine n\u00e4chtliche Halluzination), un film muto del 1923 diretto da Arthur Robison."}
{"id": "2835673", "revid": "125419704", "url": "https://it.wikipedia.org/wiki?curid=2835673", "title": "Pensione", "text": "La pensione \u00e8 una obbligazione che consiste in una rendita vitalizia o temporanea corrisposta ad una persona fisica in base ad un rapporto giuridico con l'ente o la societ\u00e0 che \u00e8 obbligata a corrisponderla per la tutela del rischio di longevit\u00e0 o di altri rischi (invalidit\u00e0, inabilit\u00e0, superstiti, indiretta).\nIl sistema pensionistico pubblico (es. in Italia INPS, INPGI, Inarcassa v. enti previdenziali o in Svizzera AVS) \u00e8 finanziato con l'imposizione fiscale, da cui deriva il termine obbligatorio, ossia con l'obbligo di pagare agli enti previdenziali i contributi obbligatori per le assicurazioni obbligatorie i quali assumono la forma di imposte dirette o imposte indirette a seconda dei soggetti contribuenti. Nel caso di gestioni in deficit il finanziamento \u00e8 integrato con ulteriori trasferimenti dalla fiscalit\u00e0 generale.\nDa ci\u00f2 discende che le pensioni erogate dagli enti pubblici si pagano con le imposte e che la spesa pensionistica fa parte della spesa corrente primaria del bilancio dello Stato valutata complessivamente nel conto economico consolidato delle amministrazioni pubbliche.\nLa pensione, quando viene pagata con il patrimonio di previdenza accantonato es. fondi pensione, prende il nome di pensione complementare.\nLa Sorveglianza sui sistemi assicurativi (rami vita e danni), e pensionistici dell'Unione europea \u00e8 affidata alla EIOPA, attiva dal 2011.\nLe prime ricevute pensionistiche in Italia risalgono comunque a prima del 1800 gi\u00e0 nel gran ducato di Toscana sono numerose le testimonianze di pensioni militari e civili.\nLa pensione nei rapporti giuridici.\nLa pensione \u00e8 una rendita vitalizia o temporanea corrisposta ad una persona fisica in base ad un rapporto giuridico con l'ente o la societ\u00e0 che \u00e8 obbligata a corrisponderla.\nNel caso di rapporto giuridico di diritto pubblico la pensione \u00e8 corrisposta da una pubblica amministrazione, sia essa con personalit\u00e0 giuridica pubblica o privata e si configura come una prestazione previdenziale per il soddisfacimento di un interesse pubblico.\nNel caso di rapporto giuridico di diritto privato la pensione \u00e8 corrisposta come corrispettivo di un contratto di assicurazione di diritto privato.\nIl caso del rapporto giuridico di diritto pubblico per la tutela di diritti sociali.\nIl rapporto giuridico che contempla la pensione come prestazione per la tutela di diritti sociali, rientra nella teoria costituzionale nel diritto della previdenza sociale quale branca del diritto pubblico.\nNel rapporto giuridico obbligatorio per la tutela di diritti sociali, i soggetti sono l'ente previdenziale, persona giuridica ed il cittadino o il lavoratore o societ\u00e0 con persona giuridica privata.\nIl rapporto giuridico obbligatorio, in una prima fase \u00e8 quello tra ente impositore e contribuente ed ha il fine del finanziamento del sistemi pensionistico pubblico.\nIl rapporto giuridico obbligatorio, in una seconda fase, \u00e8 quello tra ente erogatore di un servizio pubblico, ovvero di una prestazione legata a dei diritti sociali e cittadino possessore di specifici requisiti, fruitore del servizio pubblico sotto forma di pensione.\nGli enti previdenziali, che gestiscono il servizio pensionistico pubblico, lo svolgono al di fuori del mercato e sono a tutti gli effetti pubbliche amministrazioni, anche se con persona giuridica privata.\nIl caso del rapporto giuridico di diritto privato con contratto di assicurazione.\nIl rapporto giuridico volontario che contempla la pensione, \u00e8 relativo ad un contratto di assicurazione trattato dal diritto delle assicurazioni.\nIl finanziamento delle pensioni.\nIl finanziamento delle pensioni avviene a seconda del tipo di rapporto giuridico da cui derivano e dal tipo di schema pensionistico utilizzato dall'ente gestore del sistema pensionistico cui si riferiscono.\nLa pensione, essendo una rendita vita natural durante, ha un costo che dovr\u00e0 essere sostenuto dal gestore e che pu\u00f2 essere valutato con la matematica attuariale calcolando la riserva matematica necessaria in un dato momento in cui \u00e8 in essere il rapporto giuridico.\nSi distinguono due sistemi di gestione: il sistema pensionistico senza copertura patrimoniale ed il sistema pensionistico con copertura patrimoniale delle obbligazioni conseguenti alla concessione della pensione.\nSistemi pensionistici senza copertura patrimoniale.\nNel caso di sistemi pensionistici senza copertura patrimoniale, l'ente previdenziale gestore, non ha alcun patrimonio in contropartita alla riserva matematica somma di tutte le obbligazioni derivanti dalla legge speciale sulle assicurazioni sociali obbligatorie.\nIl finanziamento avviene quindi secondo la legge con l'imposizione fiscale. L'INPS ad esempio nel 2012, a fronte di ca ... miliardi di euro di spesa pensionistica ha raccolto ... miliardi di euro con i contributi previdenziali e per la restante parte attraverso trasferimenti dello Stato, pertanto la spesa pensionistica dell'ente assume la stessa funzione di spesa pubblica come pu\u00f2 essere la spesa per l'istruzione o le amministrazioni locali che in parte si finanziano con l'imposizione fiscale da loro imposta ed in parte con i trasferimenti dello Stato.\nIn questo caso la sostenibilit\u00e0 fiscale dei sistemi pensionistici obbligatori deve essere valutata a livello statale.\nSistemi pensionistici con copertura patrimoniale o a capitalizzazione.\nIn questi sistemi il gestore amministra un patrimonio che deve garantire la somma delle riserve matematiche dei singoli rapporti giuridici in essere. Il rapporto giuridico prevede una prima fase dove il soggetto che sar\u00e0 titolare di una rendita vita natural durante, versa al gestore dei premi assicurativi e che vanno a costituire delle riserve finanziarie, ed una seconda fase, dove il gestore eroga la pensione attingendo alle riserve.\nEsistono diversi schemi pensionistici che si distinguono per le modalit\u00e0 di calcolo dell'importo della pensione, sia per il finanziamento degli enti, nonch\u00e9 per i soggetti che si accollano i rischi finanziari del sistema.\nEssi sono:\nLa pensione nell'ordinamento giuridico italiano.\nLa pensione come prestazione previdenziale.\nIn Italia, la pensione del genere di prestazione previdenziale \u00e8 prevista dall' per le situazioni di bisogno indicate dalle leggi dello Stato. La corresponsione avviene per esigenze pubbliche legate alla sicurezza sociale. La pensione \u00e8 gestita dai sistemi pensionistici pubblici per mezzo degli enti previdenziali e consiste in una rendita vitalizia o temporanea al permanere di condizioni particolari di bisogno secondo quanto stabilito dalle leggi speciali sulle assicurazioni sociali obbligatorie vigenti al momento della maturazione dei requisiti o dell'evento tutelato.\nLa pensione \u00e8 la finalit\u00e0 delle assicurazioni sociali ossia quello di fornire un servizio pubblico agli iscritti all'AGO o sue forme sostitutive o esclusive, quindi su base obbligatoria, per le esigenze di vita, in caso di vecchiaia, invalidit\u00e0 o nel caso dei superstiti di pensionati (reversibilit\u00e0, indiretta) previste dall'. In Italia gli enti o istituti predisposti per la sua erogazione sono correntemente detti \"enti previdenziali\" e comprendono l'INPS e le casse professionali.\nLe pensioni sono finanziate con le imposte ossia attraverso i contributi previdenziali ed altri trasferimenti di risorse fiscali dal bilancio statale attraverso quindi la solidariet\u00e0 intragenerazionale e intergenerazionale. In genere nei sistemi previdenziali obbligatori pubblici non vi \u00e8 un accumulo di patrimoni per la copertura dei debiti previdenziali in quanto la gestione avviene con il sistema a ripartizione.\nLa pensione \u00e8 quindi corrisposta in base alle leggi speciali sulle assicurazioni sociali obbligatorie vigenti che fissano i requisiti minimi di legge per accedervi e non \u00e8 strettamente legata ai contributi previdenziali versati come ad esempio nel caso della pensione di vecchiaia determinata con il metodo di calcolo retributivo o con il metodo di calcolo contributivo a capitalizzazione simulata sulla crescita vigente in Italia.\nQuindi, essendo regolata da leggi e non da contratti, la rendita rappresentata dalla pensione erogata dallo Stato o da altre pubbliche amministrazioni preposte, diventa uno strumento di politica economica e di politica di ridistribuzione dei redditi in quanto il vincolo insormontabile \u00e8 dato dalle risorse statali provenienti dall'imposizione fiscale e non dal patrimonio accumulato.\nIl libro bianco della Commissione Europea sulla previdenza parla quindi di sostenibilit\u00e0 fiscale dei sistemi pensionistici obbligatori.\nLa pensione complementare.\nIn Italia, la pensione basata su un rapporto giuridico volontario \u00e8 denominata pensione complementare e consiste nella rendita corrisposta dalla previdenza complementare, strettamente legata ai premi assicurativi previsti nel contratto assicurativo di tipo privatistico.\nTipologie.\nI tipi di pensione erogati dallo Stato italiano sono:\nSe non si raggiungono i requisiti di legge per l'ottenimento della pensione, la forma di assistenza fornita dallo Stato \u00e8 l'assegno sociale.\nPubbliche amministrazioni predisposte per l'erogazione delle pensioni.\nLe pubbliche amministrazioni che in Italia gestiscono il sistema previdenziale pubblico sono elencate tra quelle che fanno parte della previdenza di primo pilastro.\nIn particolare si distinguono:\nOgni pubblica amministrazione ha regole diverse:\nper quanto riguarda il rapporto con chi usufruisce del servizio:\nper quanto riguarda la gestione finanziaria:\nLa tassazione della pensione in Italia.\nLa rendita pensionistica in Italia, per quanto riguarda la tassazione, \u00e8 equiparata ai redditi IRPEF con alcune eccezioni.\nLa legge indica i redditi che non sono soggetti a contribuzione obbligatoria.\nCritiche all'informazione sulle pensioni in Italia.\nCritiche all'affermazione \"La pensione \u00e8 una retribuzione differita\".\nSovente si sente l'affermazione che la pensione sarebbe una retribuzione differita, che deriva quindi dal contratto di lavoro e che dovrebbe essere agganciata alle retribuzioni correnti.\nTale orientamento \u00e8 stato ribaltato dalla pi\u00f9 recente sentenza della Corte dei Conti 951/2012 che afferma \"non pu\u00f2 essere applicato alla pensione sulla base della sua pretesa natura di retribuzione differita, poich\u00e9 la pensione, pur presupponendo la avvenuta percezione della retribuzione, di cui rappresenta in termini contabili l'erogazione di un accantonamento, in termini giuridici e sociali rappresenta un istituto del tutto diverso, sostenuto ed improntato a principi di mutua assistenza piuttosto che a quelli di garanzia della sinallagmaticit\u00e0 tra prestazione lavorativa e retribuzione, da cui deriva la garanzia della proporzionalit\u00e0 tra le due poste economiche.\"\nLa stessa sentenza ribadisce che non esiste una correlazione tra stipendio e pensione e che comunque la perequazione delle pensioni deve essere attuata nel \"ragionevole bilanciamento del complesso dei valori e degli interessi costituzionali coinvolti (\u2026), compresi quelli connessi alla concreta e attuale disponibilit\u00e0 delle risorse finanziarie e dei mezzi necessari per far fronte ai relativi impegni di spesa\".\nLa stessa sentenza evidenzia che sopravvenuti mutamenti economici possono rendere non immediatamente attuabile la dichiarazione di principio dei Presidenti del Consiglio e dei Ministri degli affari sociali della Comunit\u00e0 Europea del 6 dicembre 1993 circa il mantenimento del potere d'acquisto delle pensioni.\nStoria.\nLa pensione \"nasce ancor prima del pubblico impiego come istituto giuridico, infatti gi\u00e0 nel periodo delle monarchie assolute si aveva la \u00abgiubilazione\u00bb: una pensione che\nveniva attribuita a chi aveva reso importanti servizi al sovrano o\nal paese o \u2013 in forma di sussidio \u2013 a chi aveva prestato i propri\nservizi negli uffici governativi per tutta la vita. Era, sostanzialmente, una grazia sovrana, non dipendeva da nessun rapporto di diritto e sfuggiva ovviamente \u2013 anche l\u00e0 dove esisteva \u2013 al controllo\npubblico\". \nIl primo atto legislativo di cui si ha conoscenza risale al 1812 nei regni di Napoli e di Sicilia con la \"Legge 4 ago. p. 124\" che introdusse un fondo pensionistico per gli ufficiali ed impiegati statali, per le vedove e per gli orfani.\nNel 1889 Otto Von Bismarck introdusse una previsione pensionistica per i dipendenti della pubblica amministrazione che garantiva la pensione ai lavoratori dipendenti e stabil\u00ec, appunto, l'et\u00e0 limite per usufruire di questo diritto. Da quel momento molti paesi industrializzati dell'Europa e gli Stati Uniti presero spunto dalle normative della Germania quando si tratt\u00f2 di regolamentare, sotto questo aspetto, il mondo del lavoro.\nIl 14 agosto 1935 il presidente degli USA Franklin Delano Roosevelt firma il Social Security Act che prevedeva il pagamento di un'indennit\u00e0 di disoccupazione e di una somma a vita per i lavoratori che avevano raggiunto l'et\u00e0 pensionabile. La legge creava il primo sistema pensionistico, a conclusione dei lavori della commissione parlamentare presieduta dall'economista Edwin E. Witte.\nLa legge istituiva la Social Security, organo di propriet\u00e0 statale che aveva il compito di gestire il sistema pensionistico. Il sistema pensionistico statunitense funzionava secondo uno schema a ripartizione, ancora vigente, per il quale i contributi erano a carico per met\u00e0 del lavoratore, e per l'altra met\u00e0, a carico del datore di lavoro. La trattenuta iniziale sul salario era del 2%, progressivamente aumentata nel tempo.\nI primi contributi pensionistici iniziarono ad essere versati nel 1937, e il primo assegno pensionistico fu staccato il 1\u00ba giugno 1940 a Ida May Fuller, originaria di Brattleboro nel Vermont.\nNel 1939, il Congresso approva tre emendamenti al Federal Insurance Contributions Act, creando la pensione di reversibilit\u00e0 per orfani e vedove, e la pensione minima anche per quanti non avevano contributi versati. Questo provvedimento permise l'accesso ai benefici pensionistici anche a larghe fasce della popolazione, che avevano vissuto la Grande depressione.\nIn Italia.\nLa previdenza sociale dopo l'unit\u00e0 nasce nel 1898 con la fondazione della \"Cassa nazionale di previdenza per l'invalidit\u00e0 e la vecchiaia degli operai\" , l'iscrizione a tale istituto diventa obbligatoria solo nel 1919, anno in cui l'istituto cambia nome in \"Cassa Nazionale per le Assicurazioni Sociali\". Nel 1933 la CNAS diventer\u00e0 Istituto Nazionale Fascista per la Previdenza Sociale. La pensione sociale viene introdotta solo nel 1969. Esistono inoltre Enti previdenziali per specifiche categorie di lavoratori (giornalisti, notai, avvocati, commercialisti)."}
{"id": "2835678", "revid": "287204", "url": "https://it.wikipedia.org/wiki?curid=2835678", "title": "Gino Agnese", "text": "Biografia.\nCarriera giornalistica.\nGino Agnese, napoletano, vive a Roma, ed \u00e8 giornalista, studioso della comunicazione, cultore dell'arte contemporanea. Pubblic\u00f2 il suo primo articolo a sedici anni in una rivista politica giovanile di Napoli, dove nel 1955 fu cronista del quotidiano \"La Sera\" e, nel 1958, direttore del periodico politico \"La Citt\u00e0\". Dal 1960 al 1964, trasferitosi a Roma, \u00e8 redattore del \"Secolo d'Italia\", anche con compiti d'inviato speciale e di notista politico. Dal 1964 al 1993 \u00e8 redattore, inviato speciale ed editorialista del quotidiano romano \"Il Tempo\". Ha scritto anche sul \"Messaggero Veneto\" (1982-2000), \"Il Giornale\" (1998-2003) e \"Il Resto del Carlino\" (2016-2017).\nNel 1995 ha organizzato e diretto per Alleanza Nazionale il convegno \"Bit &amp; Polis. Come l'informatica cambia la cultura e la politica\", tenendovi la relazione introduttiva.\nLa rivista \"Mass Media\".\nNel 1982 fonda la rivista internazionale di studi sulla comunicazione \"Mass Media\", che usc\u00ec con cadenza bimestrale per tredici anni. Su \"Mass Media\", che fu pubblicata da Capone Editore, di Lecce, ma ebbe sede a Roma, scrissero studiosi non soltanto italiani (Derrick De Kerckhove, Gianfranco Ravasi, Gillo Dorfles, Piero Buscaroli, John Eccles, Andrej Tarkovskij, Armand Mattelart, Luigi Accattoli, Renato Barilli, Guido Gili, Mario Costa, Roberto Grandi, Abraham Moles, Robert White e altri). Parecchi dei saggi pubblicati ebbero eco, sempre documentata nel fascicolo n\u00ba 1 di ogni anno. La rivista fu argomento di tesi di laurea (Universit\u00e0 Cattolica di Milano, 1988, Facolt\u00e0 di Scienze Politiche, Rossella Formenti, relatore prof. Gianfranco Bianchi, e Universit\u00e0 di Lecce, Maria Buonsenso, 2003/4, relatore prof. Antonio Lucio Giannone). Dal 1992, fu abbellita dalle \"copertine d'autore\", eseguite da celebri artisti: Alberto Burri, Antoni T\u00e0pies, Bruno Munari, Kenneth Noland, Piero Dorazio, Giulio Turcato, Luigi Veronesi, Carla Accardi e altri. Il fascicolo degli \"Indici\" di \"Mass Media\" (copertina dell'astrattista tedesco Emil Schumacher) apparve nel settembre 1998, cinque anni dopo la cessazione delle pubblicazioni e accompagna le collezioni. Negli \"Indici\" sono indicati anche tutti i saggi, gli articoli, le note, le recensioni che, in materia di comunicazione, vi pubblic\u00f2 Gino Agnese tra il 1982 e il 1995. Uno dei temi pi\u00f9 esplorati riguard\u00f2 il nesso comunicazione-politica.\nContributi storico-critici d'arte contemporanea.\nNel campo dell'arte contemporanea la sua produzione \u00e8 rivolta principalmente al Futurismo: \"Marinetti, una vita esplosiva\", prima biografia completa del fondatore del Futurismo (1990), \"Vita di Boccioni\", unica biografia dell'artista (1996) e \"Boccioni da vicino\", un ulteriore studio biografico-critico (2008), e altri contributi.\nMostre nazionali.\nHa fatto parte dei comitati scientifici di grandi mostre. Tra le altre, quelle promosse dal Ministero dei Beni Culturali nel 1994 in occasione dei cinquant'anni dalla morte di Marinetti, \"Futurismo e Meridione\" (Napoli, Palazzo Reale, 1996), e \"Gli anni del Futurismo in Puglia\" (Bari, Castello Svevo, 1998). Dal 1998 al 2008, come consigliere del Palazzo delle Esposizioni e delle Scuderie del Quirinale, \u00e8 stato tra i promotori delle mostre di quel decennio allestite nelle due sedi. Alla sua opera \u00e8 dovuta la pubblicazione di due volumi in italiano e inglese dei Nuovi Archivi del Futurismo, l'uno dedicato ai cataloghi d'arte, l'altro ai manifesti. Dal 2002 al 2011 \u00e8 stato presidente della Fondazione Quadriennale di Roma e presidente onorario della medesima fino al 2015. Promuove la realizzazione della XIV e della XV Quadriennale (2003, 2004, 2005, 2008) e assicura all'istituzione la nuova sede di Villa Carpegna, dove trovano sistemazione la Biblioteca e l'Archivio Storico. Ha pubblicato testi nei cataloghi delle Rassegne e in altre opere promosse dalla Fondazione.\nPremi e riconoscimenti.\nNel 1988 Gino Agnese fece parte della giuria del Premio Letterario Chianciano e dal 1989 \u00e8 in quella del Premio Letterario Basilicata.\nOpere.\nIn tema di comunicazione, scritti di Gino Agnese apparvero in varie riviste (\"Il Sabato\", \"Prospettive nel mondo\") e in quotidiani, come il \"Messaggero Veneto\". Altri scritti sono in \"La comunicazione politica in Italia\", Bari, Laterza, 1989; \"Verso il diritto all'informazione\", Bari, Laterza, 1991 e in \"Understanding McLuhan\", Roma, Edizioni Kappa, 2006."}
{"id": "2835679", "revid": "767487", "url": "https://it.wikipedia.org/wiki?curid=2835679", "title": "Regione di Assaba", "text": "La regione di Assaba (in arabo: \u0648\u0644\u0627\u064a\u0629 \u0627\u0644\u0639\u0635\u0627\u0628\u0629) \u00e8 una regione (\"wilaya\") della Mauritania con capoluogo Kiffa.\nLa regione \u00e8 suddivisa in 5 dipartimenti (\"moughataas\"):"}
{"id": "2835686", "revid": "1305772", "url": "https://it.wikipedia.org/wiki?curid=2835686", "title": "Alpe", "text": ""}
{"id": "2835691", "revid": "767487", "url": "https://it.wikipedia.org/wiki?curid=2835691", "title": "Regione di Brakna", "text": "La regione di Brakna (in arabo: \u0648\u0644\u0627\u064a\u0629 \u0627\u0644\u0628\u0631\u0627\u0643\u0646\u0629) \u00e8 una regione (\"wilaya\") della Mauritania con capitale Aleg.\nLa regione \u00e8 suddivisa in 5 dipartimenti (\"moughataas\"):"}
{"id": "2835697", "revid": "767487", "url": "https://it.wikipedia.org/wiki?curid=2835697", "title": "Regione di Gorgol", "text": "La regione di Gorgol (in arabo:\u0648\u0644\u0627\u064a\u0629 \u0643\u0631\u0643\u0648\u0644) \u00e8 una regione (\"wilaya\") della Mauritania con capitale Ka\u00e9di.\nLa regione \u00e8 suddivisa in 4 dipartimenti (\"moughataas\"):"}
{"id": "2835702", "revid": "1442080", "url": "https://it.wikipedia.org/wiki?curid=2835702", "title": "Engelberga d'Alsazia", "text": "Origine.\nDi Engelberga non si conoscono gli ascendenti, ma quasi certamente, da parte di padre, erano della famiglia dei Supponidi, di origine franca e, secondo alcuni storici (vedi l'enciclopedia medievale tedesca, \"Lexikon des Mittelalters\" sotto il nome Angilberga scritta da Werner Goez), Engelberga era probabilmente la figlia di Adelchi I conte di Parma e duca di Spoleto e secondo lo storico francese Christian Settipani, esperto di genealogie era cugina di Suppone III; mentre la madre, secondo lo storico, Jean-No\u00ebl Mathieu, poteva essere, Emma di Baviera, in quanto l'imperatore Carlo il Grosso la definisce sorella (\"dilectam sororem nostram\").\nBiografia.\nNell'851, Engelberga o Angilberga si era fidanzata col re d'Italia e co-imperatore Ludovico II, figlio primogenito dell'Imperatore d'Occidente e re di Lotaringia (840-855), Lotario I (795-\u2020 855) e di Ermengarda di Tours (?-\u2020 851). La relazione tra i due sembra per\u00f2 che ebbe inizio prima del matrimonio, cominciata in un periodo imprecisato tra 848 e l'851, legame port\u00f2 al concepimento della primogenita della coppia, Gisla: per regolare la loro relazione quindi retrodatarono il contratto matrimoniale all'ottobre 851. Il matrimonio fu celebrato l'anno successivo; comunque da un documento di una donazione dell'860, Angilberga risulta essere la moglie dell'augusto imperatore Ludovico II. Anche in un altro documento, datato 23 marzo 880, il futuro imperatore, Carlo il Grosso, conferma che Angilberga, definita sorella (\"dilectam sororem nostram\"), era la moglie del suo augusto cugino, Ludovico II.\nNell'855, il suocero, Lotario I, prima di morire, con la ripartizione di Pr\u00fcm, divise il suo regno, la Lotaringia, in 3 parti; e a Ludovico (o Luigi) II, primogenito, furono confermati, il trono d'Italia ed il titolo titolo imperiale (era gi\u00e0 co-Imperatore).\nSecondo un documento dell'aprile 868, il marito, Ludovico II, aveva fatto donazione ad Engelberga ed alla figlia, Ermengarda, della Chiesa di San Salvatore (un convento caratterizzato da una tradizione di badesse reali) a Brescia, di cui in quello stesso anno, Engelberga era divenuta badessa.\nQuando era divenuta imperatrice, Engelberga aveva esercitato una forte influenza sul consorte e la sua famiglia d'origine, i longobardi Supponidi, prosper\u00f2 durante il regno di Ludovico. Ella contrast\u00f2 Hucpold e il suo clan, riuscendo ad emarginarlo per un decennio e mezzo circa.Secondo lo storico, Kreutz, B. M., l'arresto di Engelberga e del marito, Ludovico, avvenuto a Benevento, nell'871, fu dovuto al comportamento autoritario ed arrogante dell'imperatrice; la loro liberazione fu negoziata per circa un mese dal vescovo di Benevento.\nNel gennaio 872 l'aristocrazia tent\u00f2 di deporla, dal momento che non aveva ancora dato alcun figlio all'imperatore; ciononostante, Ludovico intavol\u00f2 delle negoziazioni con Ludovico II il Germanico, re dei Franchi Orientali, per designarlo come proprio erede. Con l'intento di limitare l'influenza di Engelberga, i nobili provenzali, alla morte di Ludovico II, elessero re di Provenza, Carlo il Calvo, re dei Franchi Occidentali. Bosone V di Arles, fedele a Carlo, e da quest'ultimo, nominato governatore in Italia con il titolo di \"dux\", nell'877, secondo il cronista, Reginone, con grande magnificenza, spos\u00f2 la sua figlia di Engelberga, Ermengarda; secondo gli \"Annales Fuldenses\", invece il conte Bosone, dopo aver avvelenato la propria moglie, rap\u00ec, con la forza, Ermengarda, per poterla sposare e poter avere pretese sul regno d'Italia.\nEngelberga nel marzo 877 dett\u00f2 un testamento nel quale dispose che tutte le sue sostanze presenti e future, andassero a profitto del monastero di San Sisto di Piacenza, con tutte le case, le cose, le famiglie dei servi della gleba. La predetta donazione fu approvata da papa Giovanni VIII con una bolla del 1\u00ba agosto 877 e poi successivamente da papa Adriano III con bolla del 17 aprile 885.\nQuando Bosone fu eletto re di Provenza il 15 ottobre 879, in contrapposizione a Carlomanno II, Engelberga si schier\u00f2 col genero. L'anno successivo, dato che Carlomanno II si era alleato col nuovo re d'Italia, Carlo il Grosso, da quest'ultimo venne esiliata in Svevia. Ma, nell'882, dopo la conquista di Vienne (difesa da Ermengarda, in assenza del marito), da parte del conte di Autun, Riccardo il Giustiziere, Engelberga, nel mese di ottobre, pot\u00e9 ritornare in Italia e venne confermata nei suoi possedimenti, da Carlo il Grosso.\nInfine, nell'896, Engelberga divenne badessa della sua stessa fondazione di San Sisto, a Piacenza.\nDiscendenza.\nEngelberga a Ludovico II diede due figlie:"}
{"id": "2835703", "revid": "388006", "url": "https://it.wikipedia.org/wiki?curid=2835703", "title": "Esteban Powell", "text": ""}
{"id": "2835707", "revid": "110157", "url": "https://it.wikipedia.org/wiki?curid=2835707", "title": "Me siento tan bien", "text": "Me siento tan bien \u00e8 un brano musicale della cantante italiana Laura Pausini. \u00c8 il 3\u00b0 singolo estratto nel 1999 solo in Spagna dall'album \"Mi respuesta\" del 1998. \u00c8 la versione spagnola di \"Che bene mi fai\".\nIl brano.\nLa musica \u00e8 composta da Eric Buffat; il testo \u00e8 scritto da Laura Pausini e Cheope; l'adattamento spagnolo \u00e8 di Badia.\nLa canzone in lingua italiana \"Che bene mi fai\", presente nell'album \"La mia risposta\", non viene estratta come singolo in Italia e pertanto non \u00e8 pubblicata su supporto audio, non viene trasmessa in radio e non \u00e8 presente il videoclip.\nIl brano in lingua spagnola viene trasmesso in radio, ma non viene realizzato il videoclip.\nPubblicazioni.\n\"Che bene mi fai\" viene inserita in versione \"Live\" nell'album \"Live in Paris 05\" del 2005 (\"Medley\" video)."}
{"id": "2835708", "revid": "287204", "url": "https://it.wikipedia.org/wiki?curid=2835708", "title": "Torneo di Wimbledon 1963", "text": "Il Torneo di Wimbledon 1963 \u00e8 stata la 77\u00aa edizione del Torneo di Wimbledon e terza prova stagionale dello Slam per il 1963.\nSi \u00e8 giocato sui campi in erba dell'All England Lawn Tennis and Croquet Club di Wimbledon a Londra in Gran Bretagna. \nIl torneo ha visto vincitore nel singolare maschile lo statunitense Chuck McKinley\nche ha sconfitto in finale in 3 set l'australiano Fred Stolle col punteggio di 9-7 6-1 6-4.\nNel singolare femminile si \u00e8 imposta l'australiana Margaret Court che ha battuto in finale in 2 set la statunitense Billie Jean King.\nNel doppio maschile hanno trionfato Rafael Osuna e Antonio Palafox, \nil doppio femminile \u00e8 stato vinto dalla coppia formata da Maria Bueno e Darlene Hard e \nnel doppio misto hanno vinto Margaret Smith con Ken Fletcher.\nRisultati.\nSingolare maschile.\n Chuck McKinley hanno battuto in finale Fred Stolle 9-7 6-1 6-4\nSingolare femminile.\n Margaret Court hanno battuto in finale Billie Jean King 6-3, 6-4\nDoppio maschile.\n Rafael Osuna / Antonio Palafox hanno battuto in finale Claude Barclay / Pierre Darmon 4-6, 6-2, 6-2, 6-2\nDoppio femminile.\n Maria Bueno / Darlene Hard hanno battuto in finale Robyn Ebbern / Margaret Smith 8-6, 9-7\nDoppio misto.\n Margaret Smith / Ken Fletcher hanno battuto in finale Darlene Hard / Bob Hewitt 11-9, 6-4"}
{"id": "2835719", "revid": "2036605", "url": "https://it.wikipedia.org/wiki?curid=2835719", "title": "Piazza Italia (Napoli)", "text": "Piazza Italia \u00e8 una piazza di Napoli situata nel quartiere Fuorigrotta. Si trova tra via Giulio Cesare e viale di Augusto. Piazza satellite \u00e8 largo Alessandro Lala, i cui limiti al giorno d'oggi si confondono con la piazza pi\u00f9 grande, ottenendo un unico grande slargo.\nLa piazza ha conservato la pianta originale fino all'avvento dei mondiali di calcio 1990 che ha sconvolto l'intero quartiere portando tra le molte cose il sottopasso di via Claudio, la chiusura di viale Marconi per la trasformazione di tutto lo spazio antistante lo stadio San Paolo, il rivoluzionamento di piazzale Tecchio e l'inizio della fine della storica presenza del tram a Fuorigrotta.\nStoria.\nIl fascismo.\nLa realizzazione della piazza risale al Fascismo, nell'insieme del grande progetto di costruzione di un quartiere moderno, in cui sarebbe stata costruita la grandiosa Mostra d'Oltremare.\nPer spianare la piazza fu eseguita la demolizione della chiesa di San Vitale Martire (oggi nell'omonima piazza che affaccia in viale Augusto). La demolizione della struttura religiosa, inoltre, comport\u00f2 la creazione dell'adiacente largo Lala e la risistemazione e la riqualificazione di Viale Augusto.\nLa nuova piazza fu chiamata \"piazza del Littorio\", secondo la tipica retorica del regime, fino a quando le fu attribuito il nome della Nazione con la delibera comunale dell'8 febbraio 1951.\nGli anni novanta e la linea 6.\nLa costruzione della Linea Tranviaria Rapida che avrebbe avuto la fermata nell'adiacente largo Lala tuttavia non sconquass\u00f2 definitivamente la piazza, cosa che avvenne quando fu ripresa la costruzione nel 2005 della linea, riconvertita in metropolitana leggera col nome di linea 6: se prima la piazza era ben delimitata con aiuole squadrate e una fontana di ragguardevoli dimensioni oltre che una pompa di benzina, ora la piazza \u00e8 disegnata in modo radiale con le nuove aiuole disposte come se fossero i raggi emanati dal cerchio disegnato al centro tra le due piazze. Al confine con via Giulio Cesare sono state installata due pensiline mentre la fontana \u00e8 stata demolita e sostituita con una dalle dimensioni notevolmente ridotte.\nSorte peggiore ebbe largo Lala: la costruzione della stazione (chiusa poco dopo l'inaugurazione insieme a tutta la linea) permise il prosieguo di viale Augusto verso via Caio Duilio in maniera rettilinea, tenendo le due piazze delimitate. Nel 2005 i lavori ripresero per riaprire la stazione che era stata tombata e il rettilineo fu cancellato. A fine lavori, nel 2006, la piazza era sconvolta rispetto al passato: la parte in superficie della stazione, di forma semicentrica, occupa la parte destra del cerchio centrale, pedonalizzato."}
{"id": "2835723", "revid": "647919", "url": "https://it.wikipedia.org/wiki?curid=2835723", "title": "Liceo scientifico PNI", "text": ""}
{"id": "2835726", "revid": "307923", "url": "https://it.wikipedia.org/wiki?curid=2835726", "title": "Ermeti", "text": ""}
{"id": "2835728", "revid": "599013", "url": "https://it.wikipedia.org/wiki?curid=2835728", "title": "Politica del Texas", "text": "La Costituzione del Texas, in vigore dal 1876, organizza le istituzioni e definisce i diritti dei cittadini dello Stato. Come a livello nazionale, i poteri esecutivo, legislativo e giudiziario sono separati.\nStoria.\nDal 1845 il Texas \u00e8 uno dei 50 Stati che compongono gli Stati Uniti. Per circa 100 anni, dalla fine dell'era della Ricostruzione e sino al 1970, Il Partito Democratico \u00e8 sempre stato il partito dominante. Si \u00e8 infatti scelto ogni volta il candidato democratico per le presidenziali tranne che in cinque occasioni: nel 1928 (elezione del repubblicano Herbert Hoover), nel 1952 e 1956 (Dwight David Eisenhower) e nel 1972 (Richard Nixon).\nTuttavia, dal 1970 lo Stato divenne una roccaforte del Partito Repubblicano: a partire dalla prima elezione di Ronald Reagan, i candidati repubblicani hanno sempre avuto la maggioranza dei voti.\nIl presidente repubblicano George W. Bush, governatore del Texas tra il 1994 e il 2001, ha sempre ottenuto la maggioranza dei voti: alle elezioni del 2004 vinse infatti con il 61,09% dei voti contro il 38,22% del democratico John Kerry. Anche in quelle del 2008 la maggior parte dei texani vot\u00f2 a favore del candidato repubblicano John McCain, che raccolse il 55% dei voti contro il 44% per Barack Obama.\nL'attuale governatore \u00e8 il repubblicano Greg Abbott, in carica dal dicembre 2015. I precedenti erano stati Rick Perry e George W. Bush, che rinunci\u00f2 poi alla conclusione del mandato poich\u00e9 fu eletto presidente degli Stati Uniti nel novembre 2000. Abbot \u00e8 il quarto governatore repubblicano del Texas in poco pi\u00f9 di un centinaio di anni.\nMolti sono i politici texani che nel corso della loro vita assunsero importanti funzioni politiche a livello nazionale: il presidente Lyndon Johnson (1964-1969), il vicepresidente John Nance Garner (1933-1941), lo speaker della camera dei rappresentanti Sam Rayburn (anni 1940-1961) e il senatore Ralph Yarborough (1957-1971). Anche il presidente Dwight D. Eisenhower nacque in questo Stato, ma dopo pochi anni si trasfer\u00ec in Kansas.\nNel 111\u00ba Congresso statunitense (2009-2010) il Texas \u00e8 rappresentato al Senato da due repubblicani (Kay Bailey Hutchison e John Cornyn) e nella Camera dei Rappresentanti da 12 democratici e 20 repubblicani.\nGiustizia.\nL'8 novembre 2005 il Texas divenne il diciannovesimo Stato ad adottare una legge costituzionale che vieta il matrimonio gay, approvata con una schiacciante maggioranza (76,25% dei voti).\nPena di morte.\nTexas \u00e8 uno dei 37 Stati degli Stati Uniti in cui \u00e8 praticata la pena di morte. Attualmente il metodo ufficiale \u00e8 quello dell'iniezione letale. Il Texas \u00e8 inoltre lo Stato americano dove sono state eseguite pi\u00f9 condanne a morte: nel 2007, delle circa 402 esecuzioni compiute negli Stati Uniti, 26 hanno avuto luogo in Texas.\nI seguenti reati prevedono la pena di morte: \nL'impiccagione fu l'unico mezzo di esecuzione tra il 1819 e il 1923. L'anno seguente venne introdotto l'uso della sedia elettrica; . Uno dei pi\u00f9 famosi giustiziati fu Raymond Hamilton, membro dell'associazione criminale Barrow Gang, ucciso tramite elettrocuzione il 10 maggio 1935 con l'accusa di omicidio.\nNel 1964 fu istituita \"de facto\" una moratoria sulla pena di morte, che caus\u00f2 una temporanea sospensione delle esecuzioni. Quando il 29 giugno 1972 la pena di morte fu ufficialmente dichiarata \"punizione crudele ed inusuale\" dalla Corte Suprema vi erano 45 uomini nel braccio della morte texano, le cui condanne furono tramutate in ergastoli.\nQuando la pena fu reintrodotta nel 1974 il primo uomo a dover essere giustiziato era John Devries, che entr\u00f2 nel braccio della morte il 15 febbraio di quell'anno e si suicid\u00f2 nella propria cella impiccandosi con le lenzuola il 1\u00ba luglio.\nNel 1977 venne adottato il metodo dell'iniezione letale per le esecuzioni, utilizzato per la prima volta su Charlie Brooks il 7 dicembre 1982, condannato per il rapimento ed omicidio di un meccanico di Fort Worth. Il Texas divenne cos\u00ec il primo Stato ad adottare tale metodo. Inoltre dal 12 gennaio 1996 i parenti e gli amici pi\u00f9 stretti della vittima del condannato possono assistere all'esecuzione.\nIl braccio della morte (\"death row\") dal 1928 al 1965 era situato nell'ala est della prigione di Huntsville; in seguito venne spostato in quella di Ellis. Il 9 giugno 2009 i detenuti erano 340, tra cui dieci donne. Il 30,9% erano bianchi, il 38,8% neri e il 29,1% latino-americani.\nCariche politiche.\nLo stato del Texas prevede un governatore, un vice governatore, un Attorney General, un tesoriere di stato (carica abolita nel 1996, dove si sono avuti fra gli altri Kay Bailey Hutchison, Ann Richards e Martha Whitehead) un addetto al controllo dei conti pubblici, un commissario al dipartimento dell'agricoltura (carica ricoperta fra gli altri da Jim Hightower, |Susan Combs e |Todd Staples) e un commissario di stato.\nIl governo locale.\nIl Texas \u00e8 diviso in 32 distretti elettorali in cui sono eletti i deputati alla Camera dei rappresentanti degli Stati Uniti. Il numero dei rappresentanti \u00e8 proporzionale alla popolazione dello Stato e pertanto il Texas \u00e8 al secondo posto dopo la rappresentanza californiana.\nIl territorio \u00e8 anche diviso in 254 contee, il numero pi\u00f9 grande tra gli Stati del paese.\nLa pi\u00f9 grande \u00e8 la Contea di Brewster, la pi\u00f9 piccola quella di Rockwall.\nLe contee funzionano come delle divisioni amministrative e non hanno alcuna giurisdizione sovrana propria. Sono autorit\u00e0 decentrate e il loro ruolo \u00e8 quello di applicare la legge locale dello Stato. Le contee sono responsabili per la polizia locale, i servizi pubblici, le biblioteche, la raccolta di statistiche essenziali, e di predisporre certificati di nascita, matrimonio e morte. Sono amministrate da una commissione (\"Commissioners' Court\") di cinque membri che prendono decisioni a maggioranza assoluta su diversi temi come tasse e bilancio. Un importante funzionario della contea \u00e8 lo sceriffo (in inglese \"sheriff\"), responsabile per la polizia."}
{"id": "2835736", "revid": "124947973", "url": "https://it.wikipedia.org/wiki?curid=2835736", "title": "Avaro", "text": ""}
{"id": "2835738", "revid": "1305772", "url": "https://it.wikipedia.org/wiki?curid=2835738", "title": "Brooksville", "text": ""}
{"id": "2835739", "revid": "1305772", "url": "https://it.wikipedia.org/wiki?curid=2835739", "title": "Brownfield", "text": ""}
{"id": "2835741", "revid": "729019", "url": "https://it.wikipedia.org/wiki?curid=2835741", "title": "Operazioni navali nei Dardanelli (1914-1915)", "text": "Le operazioni navali nei Dardanelli (1914-1915) furono una serie di azioni militari compiute nel corso della prima guerra mondiale da una flotta congiunta anglo-francese, per permettere a una forza da sbarco alleata di impossessarsi dello stretto dei Dardanelli e costringere cos\u00ec la Turchia ad uscire dalla Triplice alleanza.\nNella campagna vi furono delle perdite elevatissime da parte degli alleati, sia a terra che in mare. Le mine navali turche affondarono varie navi da battaglia, come la francese \"Bouvet\" e le inglesi \"Irresistible\" ed \"Ocean\", danneggiando gravemente l'incrociatore da battaglia \"Inflexible\" e le navi francesi \"Suffren\" e \"Gaulois\". A terra, il corpo di spedizione britannico ed australiano-neozelandese (ANZAC), sub\u00ec gravissime perdite, tanto che le 5 divisioni impegnate inizialmente divennero 16 fino al forzato reimbarco.\nDa parte turca lo sforzo fu grande, ma la vittoria fece emergere i militari come spina dorsale di quella che sarebbe diventata la Turchia laica del dopo Impero ottomano, con alla guida il generale Mustafa Kemal.\nAntefatti.\nAllo scoppio della prima guerra mondiale, l'Impero ottomano, era una potenza con molti interessi territoriali nella parte sud-ovest dell'Impero russo ed in Grecia, e per questo si scontrava direttamente con gli interessi della maggiore potenza navale dell'epoca, la Gran Bretagna, che al contrario aveva interesse nel mantenere il controllo navale nella regione.\nLa Germania si fece attenta a questi attriti, e dopo la mancata consegna di due navi da battaglia costruite dagli inglesi per la Turchia (poi incorporate nella Royal Navy come HMS Erin e HMS Agincourt), i tedeschi si offrirono di donare due navi della loro flotta all'Impero ottomano, che in cambio consent\u00ec ai tedeschi di operare nei propri porti marittimi, e concentrare i propri sforzi nel Mar Nero contro la Russia.\nLa chiusura dei Dardanelli.\nNell'ottobre 1914, in risposta ad un incidente del 27 settembre in cui una squadra navale inglese sequestr\u00f2 una torpediniera turca, gli ottomani chiusero lo Stretto dei Dardanelli alla navigazione delle navi alleate.\nUn mese dopo, il 28 ottobre, la flotta turca guidata dalla \"Goeben\" inizi\u00f2 le sue operazioni nel Mar Nero contro la flotta russa ad Odessa e Sebastopoli, che furono bombardate; la Russia dichiar\u00f2 guerra all'Impero ottomano il 2 novembre, a cui segu\u00ec la dichiarazione di guerra inglese il 6 novembre.\nL'allora Primo Lord dell'Ammiragliato, Winston Churchill, gi\u00e0 dal 1914 pianific\u00f2 dei tentativi per forzare lo Stretto dei Dardanelli, per aprire un nuovo fronte che occupasse i tedeschi e i turchi, distogliendo forze tedesche dal Fronte occidentale e neutralizzare la flotta turca che impegnava seriamente i russi nel Mar Nero.\nUn altro piano di attacco previsto in alternativa era un ipotetico sbarco nella regione tedesca dello Schleswig-Holstein, in modo tale da aprire la via dei rifornimenti alla Russia attraverso il Mar Baltico; ma l'attrattiva dell'attacco ai Dardanelli, anche per dare un motivo a Bulgaria e Romania di aderire all'Intesa per poi spartirsi il boccheggiante Impero ottomano, spinse verso la decisione di invadere lo Stretto.\nLa preparazione inglese.\nChurchill ebbe problemi a gestire la situazione gi\u00e0 dal 1912 quando fu costretto a sostituire l'ammiraglio Louis Alexander Mountbatten a causa dell'atteggiamento antitedesco della popolazione inglese, che invest\u00ec un ammiraglio inglese con origini e un leggero accento tedesco troppo marcato.\nChurchill lo sostitu\u00ec con il settantatreenne Ammiraglio John Fisher nell'ottobre 1914, ma i due entrarono subito in conflitto per i metodi di attacco nei Dardanelli e Fisher si dimise il 15 maggio 1915.\nIl 13 gennaio, il Consiglio di Guerra britannico approv\u00f2 il piano di invasione dello Stretto e mise insieme una poderosa flotta anglo-francese, che avrebbe dovuto forzare, con il minimo appoggio della fanteria, lo stretto solo con la propria forza.\nSuccessivamente per\u00f2 fu deciso anche che un deciso apporto di fanteria avrebbe dovuto operare congiuntamente alle azioni navali, e vari contingenti dei Royal Marines, sostenuti da truppe australiane e neozelandesi (ANZAC) che sarebbero dovuti sbarcare in diversi punti della penisola, e quindi occupare Istanbul.\nLe operazioni.\nL'ammiraglio Sackville Carden, che dall'inizio del conflitto comandava una divisione di incrociatori da battaglia e la relativa scorta nel Mediterraneo orientale, venne incaricato di studiare una grande operazione per forzare lo stretto che collega il Mediterraneo al Mar Nero. L'idea di costringere la Sublime Porta alla resa, semplicemente con la minaccia di distruggere la capitale a cannonate, era un'idea allettante se rafforzata oltretutto dalla inconsistenza della marina avversaria.\nIl compito dell'ammiraglio tedesco Wilhelm Souchon di \"raddrizzare\" la miserevole flotta ottomana era ben difficile, e lontana dal poter pensare di contrastare, anche indirettamente, la potenza navale britannica.\nInfatti, la principale nave da guerra turca era l'incrociatore da battaglia tedesco \"Goeben\", ceduto ai Turchi nel 1914 e ribattezzato \"Yavuz Sultan Selim\", arrivato a Costantinopoli allo scoppio delle ostilit\u00e0 con l'incrociatore leggero \"Breslau\", a sua volta rinominato \"Midilli\".\nIl 25 aprile, lo stesso giorno che gli Alleati sbarcarono a Gallipoli, forze navali russe arrivarono al largo del Bosforo e bombardarono i forti a guardia dello stretto. Il 2 maggio, la \"Yavuz\" fece rotta su Beikos nel Bosforo e tent\u00f2 di ingaggiare combattimento con i russi, che per\u00f2 si riposizionarono a nord.\nIl 6 maggio, la \"Yavuz\", accompagnata dalla \"Midilli\" e dalla \"Hamidiye\" uscirono dal Bosforo per condurre una ricognizione dell'area ed attaccare il traffico marittimo russo, ma non riuscirono nel loro compito.\nL'ammiraglio Carden, per conto suo, stim\u00f2 fattibile l'impresa con l'impiego in forze di navi da battaglia, in grado di colpire le postazioni difensive turche (in parte antichi forti) senza il rischio di essere colpiti.\nIl problema maggiore era costituito dallo stretto braccio di mare (40 miglia marine circa) che introduceva al mare di Marmara; per quanto gli alleati fossero bene informati sugli sbarramenti minati posati dai turchi il rischio esisteva sempre. Ma si trattava, a giudizio del comandante britannico, di un rischio calcolato a patto di utilizzare \u00abforze adeguate\u00bb.La Gran Bretagna, che disponeva della prima flotta da guerra al mondo, aveva a disposizione un gran numero di vecchie unit\u00e0 destinate col tempo ad essere disarmate e ormai di seconda linea, in gran parte corazzate moderne pre-Dreadnought.L'Ammiragliato concentr\u00f2 nel Mediterraneo orientale un gran numero di queste navi, giudicate pi\u00f9 che adeguate all'operazione, e relativamente \"spendibili\". Su richiesta di Carden venne schierata anche, sotto mille vincoli di sicurezza, una delle pi\u00f9 potenti unit\u00e0 della \"Royal Navy\", la nuova corazzata \"Queen Elizabeth\". A questa si aggiungeva anche l'incrociatore da battaglia \"Inflexible\". Anche la \"Marine Nationale\", che lasci\u00f2 agli inglesi il comando delle operazioni, imit\u00f2 l'esempio britannico mettendo a disposizione navi che ormai erano di seconda linea.\nLa battaglia del 18 marzo.\nL'evento che decise la battaglia ebbe luogo la notte dell'8 marzo quando il posamine turco \"Nusret\" piazz\u00f2 una linea minata presso \"Eren K\u00f6y Bay\", una baia lungo la sponda asiatica appena dentro l'ingresso dello Stretto.\nLa nuova linea correva parallela alla riva e si trovava di poco entro il limite dell'ampio raggio di virata necessario alle corazzate alleate per invertire la rotta, mentre il piano britannico per il 18 marzo consisteva nel mettere a tacere le difese costiere, e neutralizzare le prime cinque linee di mine durante la notte.\nLe navi alleate furono disposte su cinque linee:\nIl 18 marzo scatt\u00f2 un'operazione in grande stile per completare il dragaggio dello stretto fino al mare di Marmara, colpendo le installazioni turche rilevate. Il comando pass\u00f2 da Carden, ufficialmente indisponibile per malattia, al suo secondo ammiraglio John de Robeck. La prima fase vide le navi da battaglia britanniche pi\u00f9 moderne aprire il fuoco da grande distanza, seguite da due pre-\"Dreadnought\" e rilevate poi dai vascelli francesi. Dopo il loro intervento sarebbe stata la volta del grosso delle navi britanniche.\nNella manovra di accostata la \"Bouvet\" (gi\u00e0 colpita diverse volte dai cannoni turchi) urt\u00f2 una mina presso \"Eren K\u00f6y Bay\" e si capovolse affondando in 58 secondi.\nAlle 4:00 anche l'incrociatore da battaglia \"Inflexible\" venne gravemente danneggiato da una mina, nello stesso punto della \"Bouvet\", nel giro di poche ore la \"Irresistible\" affond\u00f2 in seguito ai danni riportati, seguita dalla \"Ocean\", vittima anch'essa di una mina mentre le prestava soccorso. A queste unit\u00e0 si doveva aggiungere anche la francese \"Gaulois\", fatta incagliare a Tenedo per evitarne l'affondamento.\nPrime considerazioni.\nIl 18 marzo fu una vittoria significativa per la Turchia, tuttavia l'attacco navale inglese non cess\u00f2, Churchill mise in atto la sostituzione delle unit\u00e0 perse con quattro navi da battaglia, dato che esclusa la \"Inflexible\" le altre navi perse erano vecchie e mal equipaggiate per i moderni combattimenti navali, scelte proprio perch\u00e9 sacrificabili\nI forti turchi avevano quasi finito le munizioni, l'arrivo delle nuove navi, e dei dragamine, diedero fiducia ai comandi inglesi.\nMa gli sbarramenti minati erano ancora tutti e 10 intatti, ed erano ben protetti dai cannoni sulle rive, che ancora non erano entrati in azione ed erano ancora ben forniti di munizioni, quindi del tutto operativi nella disperata difesa del Mare di Marmara.\nLe perdite subite risultavano dolorose ma non certo in grado di intaccare la potenza navale alleata e la possibilit\u00e0 di intervenire ancora in maniera massiccia. Churchill, nonostante le perdite era convinto di poter forzare lo Stretto solo con assalti navali, ma il governo e i comandi in linea con l'opinione pubblica che considerava eccessive le perdite navali, suscitarono invece una reazione di eccesso di prudenza da parte del comandante in mare De Robeck, che in un certo senso \"pass\u00f2 la palla\" alle forze di terra, ritenendo indispensabile un'azione terrestre per impadronirsi delle difese costiere turche, e consentire un nuovo attacco navale verso Istanbul.\nCi\u00f2 nondimeno Churchill in persona fece pressioni per trasferire altre vecchie navi di linea in Egeo. La prudenza della \"Royal Navy\" aument\u00f2 a dismisura col ritiro delle unit\u00e0 pi\u00f9 moderne e con la perdita, in due settimane, di altre tre navi di linea in maggio (\"Majestic\" e \"Triumph\", colate a picco dall\"'U-21\" del comandante Otto Hersing, e la \"Goliath\" affondata dai siluri del cacciatorpediniere turco \"Muvenet\", anch'esso al comando di un ufficiale tedesco). Da quel momento le forze navali si limitarono ad appoggiare gli ulteriori sbarchi di truppe (Suvla, 8 agosto) impiegando principalmente piccole cannoniere e siluranti, meno esposte al tiro nemico.\nLa campagna prosegue.\nIn attesa dell'attacco terrestre, l'ammiraglio De Robeck sugger\u00ec un nuovo attacco navale, sostenuto da Winston Churchill, quanto meno per le operazioni di sminamento, ma vi furono contrasti con Fisher e Asquith, che consideravano la prospettiva di ritirare la flotta verso il Mare del Nord, e aprire l\u00ec un nuovo fronte, lasciando i Dardanelli alla fanteria.Questi contrasti portarono alle dimissioni di Fisher e al licenziamento di Churchill, e alla sospensione di ulteriori attivit\u00e0 navali.\nIntanto nel marzo e nell'aprile 1915 iniziarono gli sbarchi di truppe alleate nelle coste di Gallipoli, ma l'ammiraglio Roger Keyes rimase per\u00f2 un forte sostenitore delle azioni navali e il 23 settembre present\u00f2 una nuova proposta di forzare i Dardanelli a De Robeck, a cui piacque il piano proposto, ma ora molti impedimenti erano sopraggiunti.\nI tedeschi non erano stati a guardare e intensificarono la presenza di U-Boot nel Mediterraneo e nel Mar di Marmara, dove le navi britanniche sarebbero diventate un invitante obiettivo per i sommergibili tedeschi in uno specchio di mare cos\u00ec ristretto, inoltre i rifornimenti erano pi\u00f9 veloci per i turchi, che per i britannici.\nPer tutto ci\u00f2, unito alle sempre pi\u00f9 pressanti richieste di un notevole impegno terrestre ora volute anche da Kitchener, e all'impegno inglese nella campagna di Salonicco nel tentativo di sostenere la Serbia, l'Ammiragliato decise che un altro attacco navale era impensabile senza il supporto di azioni terrestri.\nMa anche queste fallivano mese dopo mese cozzando contro la tenace difesa turca, vennero sacrificati migliaia di uomini australiani e neozelandesi fino a quando le difficolt\u00e0 in Europa, la perdita di 12 navi da battaglia portarono il governo ad abbandonare la campagna il 7 dicembre 1915\nLe azioni sottomarine.\nGli attacchi sottomarini anglo-francesi, iniziarono ben prima dell'inizio delle operazioni navali di superficie, il 13 dicembre 1914, il sommergibile britannico HMS B11 entr\u00f2 nello stretto dei Dardanelli evitando 5 sbarramenti di mine e silurando l'antiquata corazzata ottomana \"Mesudiye\", costruita nel 1874; la \"Mesudiye\" si capovolse e affond\u00f2 in 10 minuti, fortunatamente parte dello scafo rimase in superficie a causa del fondale basso, e molti dei 673 uomini dell'equipaggio si salvarono.\nIl capitano della B11, il tenente-comandante Norman Holbrook, per questa azione fu insignito della Victoria Cross - la prima VC della marina durante la guerra.\nIl 15 gennaio 1915, il sottomarino francese \"Saphir\" super\u00f2 tutti e 10 gli sbarramenti, penetr\u00f2 nello stretto, ma la sua azione non ebbe successo in quanto si incagli\u00f2 nel fondale basso, lasciando 14 morti e 13 prigionieri.\nIl 17 aprile, il sommergibile inglese HMS E15, tent\u00f2 nuovamente di forzare gli sbarramenti minati, ma si aren\u00f2 vicino a Kepez Point, la punta meridionale della Sar\u0131 S\u0131\u011dlar Bay, proprio sotto i cannoni di una batteria nemica. Morirono 7 membri dell'equipaggio.\nNonostante tutto le azioni dei sommergibili continuarono soprattutto nella difesa degli sbarchi a Capo Helles e all'Anzac Cove, affondando tra il 24 e il 29 aprile, alcune unit\u00e0 turche.\nI tentativi di forzare lo stretto da parte dei sottomarini non cess\u00f2 con le operazioni di superficie, l'HMS E11 comandato dal Capitano di Corvetta Nasmith Martin, affondo 11 navi turche di vario genere, e per questo il comandante fu insignito della Victoria Cross.\nOltre alle azioni contro il naviglio, gli equipaggi dei sommergibili, tentarono diverse azioni di sabotaggio, sempre col favore delle tenebre, per tutta l'estate del 1915, distrussero un ponte ferroviario vicino a K\u00fc\u00e7\u00fck\u00e7ekmece (Tracia), interrotto le ferrovie vicino al mare lungo il golfo di Izmit, e bombardato convogli e linee di trasporto. Un altro tentativo coronato da successo fu quello del sottomarinno australiano HMAS AE2: comandato dal \"commander\" (grado equivalente a capitano di fregata) H. Stocker, forz\u00f2 il mar di Marmara affondando varie navi mercantili turche e costringendo la flotta turca a una caccia serrata che termin\u00f2 il 30 aprile 1915 col suo affondamento; tutto l'equipaggio venne preso prigioniero, senza vittime alleate.\nDopo vari tentativi non riusciti, finalmente il 30 ottobre i francesi riuscirono ad entrare nel Mare di Marmara con il sottomarino \"Turquoise\", anche se alcuni giorni dopo l'equipaggio, dopo essersi incagliato fu fatto prigioniero.\nNonostante tutto, la campagna sottomarina, fu l'unico successo alleato nella campagna dei Dardanelli, altrimenti fallita su tutti i fronti, gli affondamenti da parte dei sommergibili anglo-francesi non terminarono, tra l'aprile 1915 e il gennaio 1916, furono affondate due navi da battaglia, un cacciatorpediniere, cinque cannoniere, nove navi da trasporto, sette navi da rifornimento e quasi 200 piccole imbarcazioni, al costo di solo 8 sommergibili persi, costringendo i turchi ad abbandonare il Mare di Marmara\nLe coperture agli sbarchi.\nQuattro giorni dopo il fallito tentativo da parte della Marina di forzare lo stretto, si decise di utilizzare la fanteria per catturare i forti aprendo la strada all'avanzata navale.\nFurono impiegati 70.000 soldati della Mediterranean Expeditionary Force, al comando del generale Sir Ian Hamilton.\nGli sbarchi a Gallipoli furono la pi\u00f9 grande operazione anfibia della guerra, gli sbarchi iniziali furono effettuati a Capo Helles dagli inglesi 29\u00aa Divisione, a Gaba Tepe dalla Australian and New Zealand Army Corps (ANZAC). In quest'ultimo caso, le operazioni sbagliarono luogo e le truppe scesero a terra troppo a nord, in un luogo ora conosciuto come Anzac Cove.\nLo sbarco all'Anzac Cove, fu scortato da tre navi da battaglia: la \"London\", la \"Prince of Wales\" e la \"Queen\", senza un bombardamento preliminare per sorprendere i turchi.Contrariamente allo sbarco a Capo Helles dove le spiagge e le fortezze furono bombardate dalle navi da guerra. Il ruolo della marina era sostenere direttamente lo sbarco: tuttavia il supporto navale fu insufficiante e impreciso contro le postazioni vicino alla costa, ma efficace contro le linee di fanteria all'interno che furono martellate a pi\u00f9 riprese.\nPer tutto il conflitto i turchi subirono perdite e disagi nei rifornimenti a causa del tiro delle navi verso l'interno, il traffico marittimo nel Mar di Marmara cess\u00f2 quasi completamente, a causa di questo e dei sottomariniNonostante tutto anche gli anglo-francesi ebbero le loro perdite, al largo dell'Anzac Cove fu affondata la \"Triumph\", al largo di Morto Bay fu affondata la dalla torpediniera ottomana \"Muavenet-I-Miliet\" e al largo della spiaggia W fu affondata la ."}
{"id": "2835742", "revid": "72811", "url": "https://it.wikipedia.org/wiki?curid=2835742", "title": "Liceo scientifico Brocca", "text": ""}
{"id": "2835744", "revid": "88740", "url": "https://it.wikipedia.org/wiki?curid=2835744", "title": "Brownville", "text": ""}
{"id": "2835748", "revid": "1305772", "url": "https://it.wikipedia.org/wiki?curid=2835748", "title": "Burnham", "text": ""}
{"id": "2835749", "revid": "90900", "url": "https://it.wikipedia.org/wiki?curid=2835749", "title": "NASA Astronaut Group 9", "text": "Il NASA Astronaut Group 9 \u00e8 un gruppo di astronauti selezionato dalla NASA nel maggio del 1980."}
{"id": "2835752", "revid": "136977", "url": "https://it.wikipedia.org/wiki?curid=2835752", "title": "Girolamo Del Pacchia", "text": ""}
{"id": "2835754", "revid": "124123", "url": "https://it.wikipedia.org/wiki?curid=2835754", "title": "Atenodoro Cananita", "text": "Biografia.\nNacque a Cana presso Tarso da un uomo di nome Sandone; fu studente di Posidonio di Rodi e maestro dell'imperatore romano Ottaviano Augusto a Apollonia e, in seguito, di diversi esponenti della famiglia imperiale. Nel 44 pare che abbia seguito il futuro imperatore a Roma. Ottaviano, proprio per i natali dati allo storico, allevi\u00f2 la tassazione della citt\u00e0 di Tarso.\nIn seguito fece ritorno a Tarso dove aiut\u00f2 ad eliminare il governo di Boeto e abbozz\u00f2 una nuova costituzione che diede vita ad un'oligarchia pro-romana. Dopo la sua morte in suo onore fu tenuto un festival ed un sacrificio annuale a Tarso.\nPlinio il giovane racconta un episodio secondo il quale Atenodoro prese in affitto una casa a basso prezzo poich\u00e9 era infestata da un fantasma. Mentre scriveva di filosofia a tarda notte, un fantasma incatenato gli apparve e lo invit\u00f2 a seguirlo fino in cortile ove spar\u00ec. Il giorno successivo, con il permesso dei magistrati della citt\u00e0, Atenodoro fece scavare nel punto in cui il fantasma era scomparso e trov\u00f2 uno scheletro incatenato. Dopo che allo scheletro venne data una degna sepoltura si dice che il fantasma non abbia pi\u00f9 infestato la casa.\nOpere.\nGli vengono attribuite le seguenti opere:\nNessuna di queste opere ci \u00e8 pervenuta.\nAiut\u00f2 anche Cicerone nella scrittura del \"De Officiis\" ed \u00e8 stato suggerito che le sue opere possano aver influenzato Seneca e Paolo di Tarso. "}
{"id": "2835755", "revid": "227211", "url": "https://it.wikipedia.org/wiki?curid=2835755", "title": "Angolo al centro", "text": ""}
{"id": "2835756", "revid": "110157", "url": "https://it.wikipedia.org/wiki?curid=2835756", "title": "Vastorf", "text": "Vastorf \u00e8 un comune di 924 abitanti della Bassa Sassonia, in Germania.\nAppartiene al circondario (\"Landkreis\") di Luneburgo (targa LG) ed \u00e8 parte della comunit\u00e0 amministrativa (\"Samtgemeinde\") di Ostheide."}
{"id": "2835757", "revid": "227211", "url": "https://it.wikipedia.org/wiki?curid=2835757", "title": "Angolo alla circonferenza", "text": ""}
{"id": "2835758", "revid": "880789", "url": "https://it.wikipedia.org/wiki?curid=2835758", "title": "Congressi", "text": ""}
{"id": "2835760", "revid": "297059", "url": "https://it.wikipedia.org/wiki?curid=2835760", "title": "Michael J. Smith", "text": ""}
{"id": "2835761", "revid": "110157", "url": "https://it.wikipedia.org/wiki?curid=2835761", "title": "Wendisch Evern", "text": "Wendisch Evern \u00e8 un comune di 1.732 abitanti della Bassa Sassonia, in Germania.\nAppartiene al circondario (\"Landkreis\") di Luneburgo (targa LG) ed \u00e8 parte della comunit\u00e0 amministrativa (\"Samtgemeinde\") di Ostheide."}
{"id": "2835762", "revid": "599013", "url": "https://it.wikipedia.org/wiki?curid=2835762", "title": "Belone", "text": ""}
{"id": "2835763", "revid": "110157", "url": "https://it.wikipedia.org/wiki?curid=2835763", "title": "Artlenburg", "text": "Artlenburg \u00e8 un comune mercato di 1.630 abitanti della Bassa Sassonia, in Germania.\nAppartiene al circondario (\"Landkreis\") di Luneburgo (targa LG) ed \u00e8 parte della comunit\u00e0 amministrativa (\"Samtgemeinde\") di Scharnebeck."}
{"id": "2835764", "revid": "228587", "url": "https://it.wikipedia.org/wiki?curid=2835764", "title": "Canton (disambigua)", "text": ""}
{"id": "2835765", "revid": "110157", "url": "https://it.wikipedia.org/wiki?curid=2835765", "title": "Brietlingen", "text": "Brietlingen \u00e8 un comune di 3.253 abitanti della Bassa Sassonia, in Germania.\nAppartiene al circondario (\"Landkreis\") di Luneburgo (targa LG) ed \u00e8 parte della comunit\u00e0 amministrativa (\"Samtgemeinde\") di Scharnebeck."}
{"id": "2835766", "revid": "110157", "url": "https://it.wikipedia.org/wiki?curid=2835766", "title": "Echem", "text": "Echem \u00e8 un comune di 1.041 abitanti della Bassa Sassonia, in Germania.\nAppartiene al circondario (\"Landkreis\") di Luneburgo (targa LG) ed \u00e8 parte della comunit\u00e0 amministrativa (\"Samtgemeinde\") di Scharnebeck."}
{"id": "2835768", "revid": "1573940", "url": "https://it.wikipedia.org/wiki?curid=2835768", "title": "Belone (zoologia)", "text": "Belone \u00e8 un genere di pesci pelagici appartenente alla famiglia Belonidae.\nDistribuzione e habitat.\nLa distribuzione di questi pesci \u00e8 limitata all'Oceano Atlantico nordorientale, al mar Nero e al mar Mediterraneo.\nDescrizione.\nQuesti pesci presentano una forma affusolata, quasi anguilliforme, con pinne nella parte posteriore, l'aguglia presenta un becco corneo con mandibola pi\u00f9 lunga della mascella, molto flessibile. Lo scheletro \u00e8 di colore verde-azzurro. La livrea \u00e8 di un semplice grigio argenteo, scuro sul dorso e quasi bianco sul ventre.\nRaggiunge una lunghezza di 90\u00a0cm.\nAlimentazione.\nPredatori"}
{"id": "2835769", "revid": "110157", "url": "https://it.wikipedia.org/wiki?curid=2835769", "title": "Hittbergen", "text": "Hittbergen \u00e8 un comune di 888 abitanti della Bassa Sassonia, in Germania.\nAppartiene al circondario (\"Landkreis\") di Luneburgo (targa LG) ed \u00e8 parte della comunit\u00e0 amministrativa (\"Samtgemeinde\") di Scharnebeck."}
{"id": "2835770", "revid": "110157", "url": "https://it.wikipedia.org/wiki?curid=2835770", "title": "Hohnstorf (Elbe)", "text": "Hohnstorf (Elbe) \u00e8 un comune di 2.488 abitanti della Bassa Sassonia, in Germania.\nAppartiene al circondario (\"Landkreis\") di Luneburgo (targa LG) ed \u00e8 parte della comunit\u00e0 amministrativa (\"Samtgemeinde\") di Scharnebeck."}
{"id": "2835773", "revid": "110157", "url": "https://it.wikipedia.org/wiki?curid=2835773", "title": "L\u00fcdersburg", "text": "L\u00fcdersburg \u00e8 un comune di 642 abitanti della Bassa Sassonia, in Germania.\nAppartiene al circondario (\"Landkreis\") di Luneburgo (targa LG) ed \u00e8 parte della comunit\u00e0 amministrativa (\"Samtgemeinde\") di Scharnebeck."}
{"id": "2835777", "revid": "110157", "url": "https://it.wikipedia.org/wiki?curid=2835777", "title": "Rullstorf", "text": "Rullstorf \u00e8 un comune di 1.818 abitanti della Bassa Sassonia, in Germania.\nAppartiene al circondario (\"Landkreis\") di Luneburgo (targa LG) ed \u00e8 parte della comunit\u00e0 amministrativa (\"Samtgemeinde\") di Scharnebeck."}
{"id": "2835780", "revid": "281901", "url": "https://it.wikipedia.org/wiki?curid=2835780", "title": "Belone svetovidovi", "text": ""}
{"id": "2835781", "revid": "110157", "url": "https://it.wikipedia.org/wiki?curid=2835781", "title": "Scharnebeck", "text": "Scharnebeck \u00e8 un comune di 3.212 abitanti della Bassa Sassonia, in Germania.\nAppartiene al circondario (\"Landkreis\") di Luneburgo (targa LG) ed \u00e8 parte della comunit\u00e0 amministrativa (\"Samtgemeinde\") di Scharnebeck."}
{"id": "2835782", "revid": "281901", "url": "https://it.wikipedia.org/wiki?curid=2835782", "title": "Aguglia di Svetovidov", "text": ""}
{"id": "2835785", "revid": "287204", "url": "https://it.wikipedia.org/wiki?curid=2835785", "title": "Torneo di Wimbledon 1962", "text": "Il Torneo di Wimbledon 1962 \u00e8 stata la 76\u00aa edizione del Torneo di Wimbledon e terza prova stagionale dello Slam per il 1962. Si \u00e8 giocato sui campi in erba dell'All England Lawn Tennis and Croquet Club di Wimbledon a Londra in Gran Bretagna. Il torneo ha visto vincitore nel singolare maschile l'australiano Rod Laver che ha sconfitto in finale in 3 set il connazionale Marty Mulligan col punteggio di 6-2 6-2 6-1. Nel singolare femminile si \u00e8 imposta la statunitense Karen Hantze Susman che ha battuto in finale in 2 set la ceca Vera Pu\u017eejov\u00e1 Sukov\u00e1. Nel doppio maschile hanno trionfato Bob Hewitt e Fred Stolle, il doppio femminile \u00e8 stato vinto dalla coppia formata da Billie Jean King e Karen Hantze Susman e nel doppio misto hanno vinto Margaret Osborne duPont con Neale Fraser.\nRisultati.\nSingolare maschile.\n Rod Laver ha battuto in finale Marty Mulligan 6-2 6-2 6-1\nSingolare femminile.\n Karen Hantze Susman ha battuto in finale Vera Pu\u017eejov\u00e1 Sukov\u00e1 6-4, 6-4\nDoppio maschile.\n Bob Hewitt / Fred Stolle hanno battuto in finale Boro Jovanovi\u0107 / Nikola Pili\u0107 6-2, 5-7, 6-2, 6-4\nDoppio femminile.\n Billie Jean King / Karen Hantze Susman hanno battuto in finale Sandra Reynolds Price / Renee Schuurman 5-7, 6-3, 7-5\nDoppio misto.\n Margaret Osborne duPont / Neale Fraser hanno battuto in finale Ann Haydon-Jones / Dennis Ralston 2-6, 6-3, 13-11"}
{"id": "2835791", "revid": "30465423", "url": "https://it.wikipedia.org/wiki?curid=2835791", "title": "Teletu", "text": ""}
{"id": "2835793", "revid": "15756", "url": "https://it.wikipedia.org/wiki?curid=2835793", "title": "Filippo Bacile di Castiglione", "text": "Biografia.\nDiscendente da una famiglia aristocratica originaria delle Marche, partecip\u00f2 attivamente alla vita pubblica ed artistica del Salento e della Terra d'Otranto. Gli studi classici, e l'amore per la storia dell'arte gli valsero la nomina ad ispettore dei monumenti di Terra d'Otranto e fu membro della commissione provinciale per i monumenti. La sua professione di architetto lo port\u00f2 a progettare o a restaurare numerose chiese ed edifici pubblici tra le quali la chiesa Madre di Nociglia e la Confraternita di Santa Maria delle Grazie di Surano, oltre alla cappella gentilizia familiare.\nLegato a Benedetto Croce da profonda amicizia, condivise con lui la passione per le scienze umanistiche. Studioso di araldica compose un volume manoscritto nel quale disegn\u00f2 circa mille stemmi gentilizi, civici, familiari, estratti dall'Archivio di Stato di Napoli, dalle chiese, dai castelli feudali e dai palazzi. Nel 1894 ricevette l'incarico dal comune di Lecce di disegnare e definire dal punto di vista araldico lo stemma della citt\u00e0 che ancora oggi la rappresenta. Collabor\u00f2, inoltre, con alcuni giornali locali e contribu\u00ec notevolmente allo sviluppo socio-economico della sua provincia promuovendo la realizzazione della Ferrovia Maglie-Gagliano del Capo-Gallipoli che ide\u00f2 nel 1878 e avvi\u00f2 il progetto a proprie spese quattro anni dopo. Nel progetto si tenne ben presente l'importanza commerciale della linea ferroviaria, che avrebbe attraversato un territorio fertile, abitato all'epoca da circa 140.000 persone, in cui si producevano soddisfacenti quantitativi di olio e di vino. Oltre ai vantaggi per il settore commerciale, si pens\u00f2 che la ferrovia avrebbe avuto anche un consistente numero di viaggiatori, dato dagli assidui frequentatori delle stazioni balneari di Santa Cesarea, Tricase, Leuca e Gallipoli. \nIl nome di Filippo Bacile di Castiglione \u00e8 legato anche allo sviluppo dell'industria olearia. Fra le innovazioni significative apportate dal Bacile alla produzione dell'olio d'oliva, estratto fino ad allora da secoli nei frantoi ipogei, disseminati in tutta l'altinca Terra d'otranto, molto angusti e privi di salubrit\u00e0, vi fu la produzione in locali pi\u00f9 ampi, illuminati, arieggiati e meticolosamente puliti, e all'uso di moderne attrezzature. Si produsse inizialmente l'olio commerciale a cui si affianc\u00f2, in un secondo momento, anche l'olio da mensa prodotto in quantit\u00e0 discrete, pur essendo ricercato dal mercato, in locali separati dai primi, in un vasto giardino attiguo al palazzo, impiegando numerose variet\u00e0 di olive. Il successo commerciale spinse all'emulazione altri produttori locali i quali apportarono notevoli modifiche ai processi di conservazione e di lavorazione delle olive migliorando la qualit\u00e0 del prodotto."}
{"id": "2835794", "revid": "348618", "url": "https://it.wikipedia.org/wiki?curid=2835794", "title": "Torneo di Wimbledon 1961", "text": "Il Torneo di Wimbledon 1961 \u00e8 stata la 75\u00aa edizione del Torneo di Wimbledon e terza prova stagionale dello Slam per il 1961.\nSi \u00e8 giocato sui campi in erba dell'All England Lawn Tennis and Croquet Club di Wimbledon a Londra in Gran Bretagna. \nIl torneo ha visto vincitore nel singolare maschile l'australiano Rod Laver\nche ha sconfitto in finale in 3 set lo statunitense Chuck McKinley col punteggio di 6-3 6-1 6-4.\nNel singolare femminile si \u00e8 imposta la britannica Angela Mortimer Barrett che ha battuto in finale in 3 set la connazionale Christine Truman.\nNel doppio maschile hanno trionfato Roy Emerson e Neale Fraser, \nil doppio femminile \u00e8 stato vinto dalla coppia formata da Billie Jean King e Karen Hantze Susman e \nnel doppio misto hanno vinto Lesley Turner con Fred Stolle.\nRisultati.\nSingolare maschile.\n Rod Laver ha battuto in finale Chuck McKinley 6-3 6-1 6-4\nSingolare femminile.\n Angela Mortimer Barrett ha battuto in finale Christine Truman 4-6, 6-4, 7-5\nDoppio maschile.\n Roy Emerson / Neale Fraser hanno battuto in finale Bob Hewitt / Fred Stolle 6-4, 6-8, 6-4, 6-8, 8-6\nDoppio femminile.\n Karen Hantze Susman / Billie Jean King hanno battuto in finale Jan Lehane / Margaret Smith 6-3, 6-4\nDoppio misto.\n Lesley Turner / Fred Stolle hanno battuto in finale Edda Buding / Robert Howe 11-9, 6-2"}
{"id": "2835803", "revid": "90900", "url": "https://it.wikipedia.org/wiki?curid=2835803", "title": "NASA Astronaut Group 10", "text": "Il NASA Astronaut Group 10 \u00e8 stato annunciato nel 1984. Tra i selezionati, William Shepherd, \u00e8 stato il primo comandante della Stazione Spaziale Internazionale, durante la missione Expedition 1. Sonny Carter \u00e8 morto nel 1991 in un incidente aereo."}
{"id": "2835804", "revid": "765341", "url": "https://it.wikipedia.org/wiki?curid=2835804", "title": "Complesso piramidale egizio", "text": " \nIl Complesso piramidale egizio nacque all'inizio della III dinastia e aveva lo scopo di riunire in un unico luogo vari tipi di edifici simboleggianti la presenza del sovrano-divinit\u00e0 Horo, adibiti a scopi e valenze diversi, e di consentirne l'esistenza ultraterrena. \nStoria.\nDalle mastabe del periodo arcaico, in modo quasi subitaneo, si ebbe con l'avvento del clero eliopolitano e delle dinastie menfite, la creazione di strutture articolate, iniziate con Imhotep nel suo complesso funerario e pur variando nel tempo semplificandosi o modificandosi nelle strutture, i complessi piramidali mantennero stabili alcuni requisiti canonici delle varie simbologie religiose come la disposizione sull'asse est-ovest oppure la disposizione delle strutture processionali.\nDurante le dinastie IV, V, VI furono edificati gli edifici pi\u00f9 grandiosi dovuti al migliorarsi delle tecniche costruttive, alla stabilit\u00e0 politica ma soprattutto al benessere economico.\nLe caratteristiche di questi complessi restarono invariate fino alla X dinastia, mentre durante la XI dinastia venne scelta un'altra tipologia di sepoltura e con l'inizio della XII venne ripristinato dal sovrano Amenemhat I il modello canonico che per\u00f2 sub\u00ec notevoli variazioni come nel caso dei templi che divennero cos\u00ec immensi da essere in effetti realt\u00e0 autonome come nel caso del Labirinto di Meride ad Hawara.\nCon la XIII dinastia furono edificati tre complessi piramidali, quello di Ameny Qemau, di Khendjer e di sovrano ignoto, dopo i quali termin\u00f2 drasticamente, cos\u00ec come era nata, la costruzione dei complessi piramidali dovuto a molteplici ragioni tra le quali il trasferimento della capitale a Tebe e la nascita del predominio del clero di Amon.\nCostruzione.\nLa costruzione di un complesso piramidale era un'impresa gigantesca, che non aveva mai fine, perch\u00e9 alla morte di un sovrano il suo successore iniziava immediatamente la costruzione del proprio complesso funerario.\nNessun testo ci \u00e8 pervenuto con informazioni relative a metodi costruttivi sui quali gli studiosi continuano a formulare varie ipotesi vista anche la tecnologia estremamente semplice di cui gli Egizi disponevano.\nSulla durata dei lavori ci si attiene agli anni di regno del sovrano e solo Erodoto ci dice che per costruire il complesso piramidale di Cheope occorsero circa vent'anni. Ma egli giunse in Egitto circa duemila anni dopo il sovrano, riferendo quindi un dato incerto ed attualmente non verificabile. \nLa scelta del luogo avveniva secondo la logica della vicinanza al Nilo, della solidit\u00e0 del terreno, della parte occidentale del sacro fiume dove tramontava il sole e dove era ubicato il regno dei morti. \nGeneralmente, il complesso era edificato nelle vicinanze della piramide del predecessore quasi a voler stabilire una dinastica continuit\u00e0 ma in alcuni casi la grande distanza che poteva intercorrere tra i vari complessi viene interpretata dagli studiosi come conseguenza di conflitti dinastici.\nEdifici.\nIl complesso piramidale era inizialmente costituito da:\nMolti di questi elementi si modificarono o sparirono con l'evolversi dell'architettura dei complessi piramidali e della loro simbologia.\nNelle adiacenze del complesso sorgevano anche la necropoli reale, la necropoli dei nobili e la necropoli civile quest'ultima destinata a tutti coloro che avevano servito fedelmente il sovrano e con il quale potevano cos\u00ec partecipare alla vita ultraterrena.\nVicino alle piramidi sorgevano anche le citt\u00e0 degli operai adibiti alle costruzioni e le abitazioni dei sacerdoti addetti alle funzioni giornaliere del culto ma che sovente erano spesso ubicate per praticit\u00e0 nei pressi del tempio funerario.\nPer poter espletare la propria funzione il complesso piramidale necessitava di numerosi addetti quali sacerdoti, scribi, servitori, artigiani e senza mancare una scrupolosa amministrazione come dimostrato dai numerosi rinvenimenti dei papiri di Userkhau.\nIl complesso funerario, simbolo di grandezza del sovrano, assunse nel tempo l'aspetto di un centro autonomo, le cui strutture e riti erano invisibili al popolo che poteva solo scorgere l'involucro in pietra della sepoltura regale chiamato piramide."}
{"id": "2835814", "revid": "287204", "url": "https://it.wikipedia.org/wiki?curid=2835814", "title": "Madonna dell'Umilt\u00e0 (Gentile da Fabriano Pisa)", "text": "La Madonna dell'Umilt\u00e0 \u00e8 un dipinto tempera su tavola (56x41 cm) di Gentile da Fabriano, databile al 1420-1423 circa e conservata nel Museo nazionale di San Matteo a Pisa.\nStoria.\nL'opera proviene dalla pisana Pia Casa della Misericordia, dove venne prelevata nel XIX secolo per essere musealizzata. Non sono chiare le circostanze della commissione della tavoletta, che per le sue dimensioni doveva essere destinata alla devozione privata. Forse potrebbe essere stata richiesta da Alemanno Adimari, cardinale di origine fiorentina e arcivescovo di Pisa, che si fece decorare il sepolcro nella chiesa romana di Santa Maria Nova proprio da Gentile in quegli anni (opera perduta citata da Vasari).\nDescrizione e stile.\nLa \"Madonna dell'Umilt\u00e0\", cio\u00e8 seduta in terra su un cuscino, era un tema molto caro alla pittura del primo XV secolo. Maria \u00e8 raffigurata in adorazione del figlio che tiene sulle ginocchia, su un preziosissimo drappo dorato, finemente decorato. Corrispondenze stilistiche e tecniche, come la raffinata lavorazione dell'oro nello sfondo e nei tessuti, rimanda al periodo fiorentino dell'artista, pienamente confrontabile con la \"Pala Strozzi\" (1423), mentre la posa del Bambino ricalca un'altra opera di quegli anni, l\"'Adorazione del Bambino\" del Getty Center.\nSul tema l'artista si era gi\u00e0 cimentato almeno in una tavola al Getty Museum di Los Angeles databile al 1420-1421 circa, dove per\u00f2 la Vergine \u00e8 pienamente frontale. Nella tavola di Pisa invece Maria \u00e8 disposta quasi di profilo ed emana una maggiore intimit\u00e0 e un pi\u00f9 forte raccoglimento nel gruppo sacro. Il Bambino sembra quasi sorridere alla madre ed ha un gesto fanciullesco di afferrarle l'orlo dorato del vestino mentre sgambetta. Tipico dell'artista \u00e8 il trattamento morbidissimo degli incarnati. La sontuosit\u00e0 dell'oro, mischiato a lacche rosse, fa passare in secondo piano gli accenni alla profondit\u00e0 del cuscino e della tenda di sfondo. Lungo il bordo del manto della Vergine corre l'iscrizione \"\". Sull'orlo del panno dov'\u00e8 disteso Ges\u00f9 compaiono invece caratteri arabi, che sono stati letti come il versetto del Corano che recita \"Non c'\u00e8 altro Dio al di fuori di Allah\" (\"\u0644\u0627 \u0625\u0644\u0647 \u0625\u0644\u0627 \u0627\u0644\u0644\u0647 - L\u0101 il\u0101ha illa All\u0101h\"). La presenza di una tale iscrizione non \u00e8 stata chiarita, forse si tratta di una copia da un testo senza saperne il significato, per dare un tocco di esotismo alla rappresentazione.\nCuriosit\u00e0.\nNel 2006 l'opera \u00e8 stata riprodotta in un francobollo emesso da Poste Italiane, del valore di \u20ac 2,80."}
{"id": "2835817", "revid": "36426", "url": "https://it.wikipedia.org/wiki?curid=2835817", "title": "Chiesa di Santa Maria Nova (Roma)", "text": ""}
{"id": "2835818", "revid": "297059", "url": "https://it.wikipedia.org/wiki?curid=2835818", "title": "Frank L. Culbertson, Jr.", "text": ""}
{"id": "2835820", "revid": "287204", "url": "https://it.wikipedia.org/wiki?curid=2835820", "title": "Jiri Kladrubsky", "text": ""}
{"id": "2835822", "revid": "287204", "url": "https://it.wikipedia.org/wiki?curid=2835822", "title": "Jan Blazek", "text": ""}
{"id": "2835823", "revid": "297059", "url": "https://it.wikipedia.org/wiki?curid=2835823", "title": "Mark N. Brown", "text": ""}
{"id": "2835829", "revid": "36426", "url": "https://it.wikipedia.org/wiki?curid=2835829", "title": "Alemanno Adimari", "text": ""}
{"id": "2835835", "revid": "729019", "url": "https://it.wikipedia.org/wiki?curid=2835835", "title": "Horten H IV", "text": "L'Horten H IV, indicato anche come Horten Ho IV dalla convenzione di designazione Reichsluftfahrtministerium (RLM), era un aliante ad alte prestazioni progettato e realizzato in piccola serie dai fratelli Reimar e Walter Horten nei primi anni quaranta.\nCaratterizzato, come tutta la loro produzione, dalla configurazione tuttala, introduceva anche l'innovazione del posto di pilotaggio in posizione semi-prona per migliorare ulteriormente la penetrazione aerodinamica del velivolo.\nBench\u00e9 indicato come Ho IV, in realt\u00e0 la convenzione RLM non prevedeva l'uso di numerazione romana dopo il suffisso, difatti la serie numerale assegnata ai velivoli Horten lo indicava come Ho 251.\nStoria.\nSviluppo.\nI primi disegni relativi all'H IV sono risalenti al 1938, impostato sotto la guida di Reimar Horten. Il progetto sfruttava l'esperienza acquisita con il precedente H II \"D-Habicht\" che introduceva un posto di pilotaggio in posizione semi-prona, ovvero inginocchiato con il ventre rivolto verso il basso, per diminuire la sezione frontale del velivolo riducendone di conseguenza la resistenza aerodinamica. Questa soluzione permetteva di realizzare un tettuccio di piccole dimensioni lasciando comunque una corretta visuale generale e, come sostennero i piloti che si posero ai comandi dei velivoli equipaggiati con questa soluzione, un adeguato comfort anche dopo 10 ore di volo e, in rapporto agli alianti convenzionali, meno noiosa.\nIl primo esemplare venne realizzato a K\u00f6nigsberg, ad opera di personale della Luftwaffe, e completato tra il 1940 ed il 1941. L'esemplare, Wk Nr 26, venne portato in volo per la prima volta nel maggio 1941 ai comandi di Heinz Scheidhauer, uno specialista del volo a vela con una considerevole esperienza negli alianti privi di coda.\nAd una valutazione comparativa, a Trebbin, con i convenzionali Condor III, Weihe e Reiher realizzati dalla Deutsche Forschungsanstalt f\u00fcr Segelflug (DFS), e sostenuta a fine mese nei cieli di Darmstadt con il D-30 Cirrus realizzato dalla Akademische Fliegergruppe Darmstadt eV (Akaflieg), l'H IV si rivel\u00f2 possedere caratteristiche complessivamente superiori ai rivali, superato solo dal D-30 Cirrus rimasto in volo per pi\u00f9 tempo. Il prototipo sub\u00ec per\u00f2 un incidente a Kippeneck, durante la fase di atterraggio, e i danni riportati furono giudicati troppo importanti per poterlo riparare. Intanto erano gi\u00e0 in fase di costruzione altri tre esemplari a Gottinga.\nNel dicembre 1944 venne sviluppata una variante del modello adottando una nuova ala, studiata sull'esperienza acquisita dopo un accurato esame effettuato dopo cattura di un caccia North American P-51 Mustang. L'innovativo profilo alare laminare venne riprodotto anche sul nuovo aliante, che prese la designazione di H IVb. Venne portato in volo per la prima volta da Heinz Scheidhauer a Gottinga, quindi trasferito a G\u00f6ppingen, ma la compatibilit\u00e0 si rivel\u00f2 problematica determinando difficolt\u00e0 nella stabilit\u00e0 che produceva la tendenza all'autorotazione, fenomeno mai riscontrato nei precedenti modelli. Ci\u00f2 nonostante i voli di prova continuarono fino al 18 gennaio 1945, data in cui Scheidhauer non riuscendo pi\u00f9 a governare l'apparecchio fu costretto a gettarsi con il paracadute. Il gesto fu fatale sia all'H IVb, distrutto al suolo, che al suo pilota il quale, a causa del malfunzionamento dei dispositivi di apertura del paracadute, rimase ucciso dalle conseguenze della caduta.\nImpiego operativo.\nI quattro esemplari vennero utilizzati in una serie di competizioni aeronautiche non ufficiali in territorio tedesco durante il periodo della seconda guerra mondiale. Al termine del conflitto gli esemplari ancora in condizione di volo vennero requisiti dagli alleati e trasferiti nel Regno Unito e Stati Uniti d'America, dove raggiunsero il successo in diversi contesti.\nEsemplari attualmente esistenti.\nUn Ho IV in uso fino agli anni cinquanta in Gran Bretagna, con cabina ricostruita nel 1971 dopo un atterraggio di fortuna, \u00e8 esposto al museo Deutsches Museum nel distaccamento dedicato all'aeronautica a Schlei\u00dfheim, vicino a Monaco di Baviera nel sud della Germania.\nUno degli esemplari sopravvissuti venne requisito dalle forze armate statunitensi ed inviato in patria per valutazioni comparative. Appartenne per un certo periodo alla Mississippi State University ed \u00e8 ora esposto a Chino, in California, presso la locale sezione del Planes of Fame Air Museum."}
{"id": "2835843", "revid": "61051", "url": "https://it.wikipedia.org/wiki?curid=2835843", "title": "Horten Ho IV", "text": ""}
{"id": "2835846", "revid": "170204", "url": "https://it.wikipedia.org/wiki?curid=2835846", "title": "Monte Tremalzo", "text": "Il Monte Tremalzo (1.975 ) \u00e8 una montagna delle Prealpi Gardesane Sud-occidentali nelle Prealpi Bresciane e Gardesane. Si trova tra la Lombardia (Provincia di Brescia) ed il Trentino ad ovest del Lago di Garda.\nNei pressi del monte vi \u00e8 il Passo del Tremalzo.\nL'ascesa al monte \u00e8 caratterizzata da tratti ripidi e poco tracciati, in un paio di casi anche esposti;\u00e8 sconsigliata perci\u00f2 ad una platea di escursionisti principianti."}
{"id": "2835851", "revid": "90900", "url": "https://it.wikipedia.org/wiki?curid=2835851", "title": "NASA Astronaut Group 14", "text": "Il NASA Astronaut Group 14 (\"the Hogs\") \u00e8 stato annunciato dalla NASA il 5 dicembre 1992."}
{"id": "2835853", "revid": "287204", "url": "https://it.wikipedia.org/wiki?curid=2835853", "title": "Torneo di Wimbledon 1960", "text": "Il Torneo di Wimbledon 1960 \u00e8 stata la 74\u00aa edizione del Torneo di Wimbledon e terza prova stagionale dello Slam per il 1960.\nSi \u00e8 giocato sui campi in erba dell'All England Lawn Tennis and Croquet Club di Wimbledon a Londra in Gran Bretagna. \nIl torneo ha visto vincitore nel singolare maschile l'australiano Neale Fraser\nche ha sconfitto in finale in 4 set il connazionale Rod Laver col punteggio di 6-4 3-6 9-7 7-5.\nNel singolare femminile si \u00e8 imposta la brasiliana Maria Bueno che ha battuto in finale in 3 set la sudafricana Sandra Reynolds Price.\nNel doppio maschile hanno trionfato Rafael Osuna e Dennis Ralston, \nil doppio femminile \u00e8 stato vinto dalla coppia formata da Maria Bueno e Darlene Hard e \nnel doppio misto hanno vinto Darlene Hard con Rod Laver.\nRisultati.\nSingolare maschile.\n Neale Fraser ha battuto in finale Rod Laver 6-4 3-6 9-7 7-5\nSingolare femminile.\n Maria Bueno ha battuto in finale Sandra Reynolds Price 8-6, 6-0\nDoppio maschile.\n Rafael Osuna / Dennis Ralston hanno battuto in finale Mike Davies / Bobby Wilson 7-5, 6-3, 10-8\nDoppio femminile.\n Maria Bueno / Darlene Hard hanno battuto in finale Sandra Reynolds / Renee Schuurman 6-4, 6-0\nDoppio misto.\n Darlene Hard / Rod Laver hanno battuto in finale Maria Bueno / Robert Howe 13-11, 3-6, 8-6"}
{"id": "2835880", "revid": "253269", "url": "https://it.wikipedia.org/wiki?curid=2835880", "title": "Agnes Ayres", "text": "Biografia.\nInizi\u00f2 la sua carriera nel 1914, quando si present\u00f2 agli studi della Essanay e venne assunta come comparsa. A New York, dove si trasfer\u00ec con la madre per continuare a recitare, venne presa in simpatia dall'attrice Alice Joyce che, notando una certa rassomiglianza tra loro due, la volle nel ruolo della sorella in \"Richard the Brazen\".\nAllo scoppio della Prima guerra mondiale, spos\u00f2 il capitano Frank P. Schuker, un ufficiale dell'esercito. Ma il matrimonio dur\u00f2 poco e i due divorziarono. Nel frattempo, la sua carriera ebbe avuto una spinta notevole grazie all'interessamento nei suoi riguardi del produttore Jesse Lasky, il fondatore della Paramount di cui divent\u00f2 l'amante. Lasky le affid\u00f2 il ruolo da protagonista in \"Held by the Enemy\" (1920), un film sulla Guerra Civile e le fece assegnare parti di una certa importanza nelle produzioni di Cecil B. DeMille.\nNel 1921 giunse all'apice della carriera interpretando il ruolo di Lady Diana Mayo al fianco del \"Latin Lover\" per eccellenza, il romantico Rodolfo Valentino, nel film \"Lo sceicco\". Un ruolo che l'attrice riprese anni dopo, nel sequel interpretato sempre da Valentino, \"Il figlio dello sceicco\" (1926), dove per\u00f2 la protagonista era Vilma B\u00e1nky. Grazie al successo ottenuto con \"Lo sceicco\", Agnes Ayres ottenne dei ruoli da protagonista in molte pellicole, tra cui \"Fragilit\u00e0, sei femmina!\" (1921) con Wallace Reid, \"Forbidden Fruit\" (1921) e l'epico \"I dieci comandamenti\" (1923) di Cecil B. DeMille.\nNel 1923, la sua carriera cominci\u00f2 il declino a causa della fine della sua relazione con Lasky. L'anno dopo si spos\u00f2 con un diplomatico messicano, S. Manuel Reachi. La coppia ebbe una figlia prima di divorziare nel 1927. Nel 1929, l'attrice perse tutto nel crollo di borsa di Wall Street. Nello stesso anno, interpret\u00f2 il suo ultimo film da protagonista, \"L'affare Donovan\" di Frank Capra, accanto a Jack Holt. \nLasciato il cinema, si mise a recitare nel circuito del vaudeville. Nel 1936 torn\u00f2 al cinema, confidando di poter riconquistare il successo, ma non riusc\u00ec che a trovare piccoli ruoli, molte volte senza neppure essere citata nei titoli. Alla fine si ritir\u00f2 del tutto nel 1937.\nAvvilita e depressa, venne ricoverata in clinica e perse la custodia della figlia, che venne affidata al padre. Mor\u00ec per emorragia cerebrale il giorno di Natale del 1940, all'et\u00e0 di 42 anni.\nRiconoscimenti.\nPer il suo contributo all'industria del cinema, Agnes Ayres ha una stella sull'Hollywood Walk of Fame al 6504 di Hollywood Boulevard."}
{"id": "2835891", "revid": "287204", "url": "https://it.wikipedia.org/wiki?curid=2835891", "title": "Monte Faroma", "text": "Il monte Faroma (3.072 ) \u00e8 una montagna delle Alpi del Weisshorn e del Cervino nelle Alpi Pennine. Si trova in Valle d'Aosta tra la Valpelline ed il vallone di Saint-Barth\u00e9lemy."}
{"id": "2835893", "revid": "110157", "url": "https://it.wikipedia.org/wiki?curid=2835893", "title": "Fontana di piazza San Marco", "text": "La fontana di piazza San Marco si trovava al centro dell'omonima piazza di Roma, quella che oggi \u00e8 la molto pi\u00f9 estesa piazza Venezia.\nLa pi\u00f9 antica presenza di una fontana in quel sito \u00e8 attestata verso il 1460, quando papa Paolo II (che aveva la residenza nell'attuale palazzo Venezia) vi fece sistemare una vasca ovale decorata in granito, probabile reperto recuperato dalle terme dell'antica Roma. Circa un secolo dopo la vasca venne regalata alla famiglia dei Farnese in cambio di un'altra vasca esagonale, un po' pi\u00f9 piccola e con meno decorazioni.\nSubito dopo il restauro dell'acquedotto dell\u2019\"Aqua Virgo\", terminato nel 1570, furono iniziati i lavori per una ramificazione sotterranea secondaria del condotto, in modo da raggiungere l'area dell'antico Campo Marzio, tra le zone pi\u00f9 popolose di Roma, e venne di conseguenza progettata anche l'edificazione di un certo numero di fontane. Dopo alcune importanti fontane, su incarico di papa Gregorio XIII Giacomo Della Porta, intorno al 1580, progett\u00f2 anche quella di piazza San Marco, utilizzando la vasca precedente.\nIl progetto abort\u00ec molto presto, perch\u00e9 l'eccessiva distanza dalla conduttura principale e le numerose utenze che attingevano al condotto riducevano talmente la pressione che l'acqua non era in grado di zampillare dalla fontana.\nUna decina d'anni pi\u00f9 tardi, la realizzazione del nuovo acquedotto dell'\"Acqua Felice\" consent\u00ec l'alleggerimento dello sfruttamento dell\"'Aqua Virgo\" e il vecchio progetto del Della Porta, divenuto finalmente realizzabile, fu approvato dal papa Sisto V, con una sostanziale modifica: la vecchia vasca venne inserita in una pi\u00f9 grande, interrata, in modo da sfruttare al massimo la pressione dell'acqua con l'abbassamento del punto di fuoriuscita.\nCome aveva gi\u00e0 proposto, ma inutilmente, in occasione della realizzazione della fontana di piazza Colonna, Giacomo Della Porta chiese e questa volta ottenne di poter utilizzare, come sfondo, la statua di Marforio, che si trovava sul Campidoglio. La soluzione non ebbe fortuna, e dopo pochi giorni Marforio fu riportato sul Campidoglio, sostituito da un prospetto con un'iscrizione.\nMa fu la stessa fontana a non incontrare particolare fortuna. I problemi tecnici che ne impedirono la prima realizzazione non furono evidentemente risolti completamente, e ben presto l'acqua cess\u00f2 di zampillare, con la conseguenza che la fontana venne completamente trascurata ed abbandonata.\nIl monumento venne recuperato solo nella prima met\u00e0 del XIX secolo, quando papa Pio IX lo trasfer\u00ec sul Pincio, dove attualmente si trova."}
{"id": "2835897", "revid": "108244854", "url": "https://it.wikipedia.org/wiki?curid=2835897", "title": "Cono ottico", "text": "Cono ottico \u00e8 una espressione tecnica con cui si indica un angolo del campo visivo. Non \u00e8 un'espressione attualmente utilizzata nel linguaggio medico anche se in passato \u00e8 stata usata come sinonimo di campo visivo e poi abbandonata in quanto con cono ottico si indica un preciso angolo, una precisa ampiezza in gradi, mentre al campo visivo non pu\u00f2 essere applicata una precisa misurazione perch\u00e9 la nitidezza dello stesso non \u00e8 uguale in tutto il campo visivo ed \u00e8 difficile stabilire dove inizi lo stesso. Si parla di cono ottico specialmente negli studi di arte, geometria, prospettiva ed in generale in tutte le arti visive nelle applicazioni dello studio della prospettiva."}
{"id": "2835911", "revid": "767487", "url": "https://it.wikipedia.org/wiki?curid=2835911", "title": "Elevone", "text": "Gli elevoni (in inglese \"elevons\") sono delle superfici di controllo degli aeromobili che uniscono le funzioni di equilibratore (usato per il controllo di beccheggio) e gli alettoni (usati per il controllo di rollio). Sono utilizzati in particolare sugli aerei senza piano di coda.\nNe fanno uso, ad esempio, l'aereo supersonico Concorde e la navetta spaziale Space Shuttle."}
{"id": "2835915", "revid": "767487", "url": "https://it.wikipedia.org/wiki?curid=2835915", "title": "Richard the Brazen", "text": "Richard the Brazen \u00e8 un film muto del 1917 diretto da Perry N. Vekroff, uscito nelle sale statunitensi il 23 luglio 1917. La sceneggiatura di A. Van Buren Powell si basa sull'omonimo romanzo di Cyrus Townsend Brady e di Edward Peple pubblicato a New York nel 1906.\nInterpretato da Alice Joyce, \u00e8 uno dei primi ruoli di una qualche importanza per Agnes Ayres che interpreta la cugina della protagonista a causa della leggera somiglianza tra le due attrici.\nTrama.\nIl texano Richard Williams e Lord Croydon, agente del governo britannico, giungono insieme negli Stati Uniti dal Regno Unito. Poich\u00e9 Croydon viene ferito in un incidente d'auto, il suo amico Richard si offre di sostituirlo nelle contrattazioni con Renwyk, un industriale di materiale bellico. Renwik scambia Williams per Croydon, e quando Richard conosce Harriet, la figlia dell'industriale, lui accetta in maniera sfacciata di interpretare quel ruolo.\nL'equivoco si ingarbuglia quando arriva dai Renwik anche Bill Williams, il padre di Richard, che, negli affari, \u00e8 un concorrente di Croydon.\nProduzione.\nIl film fu prodotto dalla Vitagraph Company of America.\nDistribuzione.\nIl copyright del film, richiesto dalla The Vitagraph Co. of America, fu registrato il 23 luglio 1917 con il numero LP11111. Lo stesso giorno il film, distribuito dalla Greater Vitagraph (V-L-S-E), usc\u00ec anche nelle sale cinematografiche statunitensi.\nNon si conoscono copie ancora esistenti della pellicola che viene considerata presumibilmente perduta."}
{"id": "2835916", "revid": "466539", "url": "https://it.wikipedia.org/wiki?curid=2835916", "title": "Bob Merrill", "text": "Biografia.\nMerrill \u00e8 nato Henry Levan ad Atlantic City, New Jersey e cresciuto a Philadelphia, Pennsylvania. A seguito di una collaborazione con l'esercito durante la Seconda guerra mondiale, si trasfer\u00ec a Hollywood, dove ha lavorato come regista di dialogo per la Columbia Pictures. Ha iniziato la sua carriera di compositore scrivendo brani per Dorothy Shay. Uno dei suoi primi grandi successi \u00e8 stata la canzone novit\u00e0 1950 \"If I Knew You Were Comin' I'd've Baked A Cake\", co-scritta con Al Hoffman e Clem Watts e registrata da Eileen Barton."}
{"id": "2835928", "revid": "287204", "url": "https://it.wikipedia.org/wiki?curid=2835928", "title": "Torneo di Wimbledon 1959", "text": "Il Torneo di Wimbledon 1959 \u00e8 stata la 73\u00aa edizione del Torneo di Wimbledon e terza prova stagionale dello Slam per il 1959.\nSi \u00e8 giocato sui campi in erba dell'All England Lawn Tennis and Croquet Club di Wimbledon a Londra in Gran Bretagna. \nIl torneo ha visto vincitore nel singolare maschile il peruviano Alex Olmedo\nche ha sconfitto in finale in 3 set l'australiano Rod Laver col punteggio di 6-4 6-3 6-4.\nNel singolare femminile si \u00e8 imposta la brasiliana Maria Bueno che ha battuto in finale in 3 set la statunitense Darlene Hard.\nNel doppio maschile hanno trionfato Roy Emerson e Neale Fraser, \nil doppio femminile \u00e8 stato vinto dalla coppia formata da Jeanne Arth e Darlene Hard e \nnel doppio misto hanno vinto Darlene Hard con Rod Laver.\nRisultati.\nSingolare maschile.\n Alex Olmedo ha battuto in finale Rod Laver 6-4 6-3 6-4\nSingolare femminile.\n Maria Bueno ha battuto in finale Darlene Hard 6-4 6-3\nDoppio maschile.\n Roy Emerson / Neale Fraser hanno battuto in finale Rod Laver / Bob Mark 8-6, 6-3, 14-16, 9-7\nDoppio femminile.\n Jeanne Arth / Darlene Hard hanno battuto in finale Beverly Baker Fleitz / Christine Truman 2-6, 6-2, 6-3\nDoppio misto.\n Darlene Hard / Rod Laver hanno battuto in finale Maria Bueno / Neale Fraser 6-4, 6-3"}
{"id": "2835938", "revid": "124859144", "url": "https://it.wikipedia.org/wiki?curid=2835938", "title": "Richard Armitage", "text": "Biografia.\nNato a Leicester, in Inghilterra, figlio di John, un ingegnere, e Margaret, una segretaria, ha un fratello maggiore di nome Chris e ha studiato recitazione alla LAMDA. All'et\u00e0 di 14 anni ha convinto i suoi genitori a mandarlo in una scuola professionale a Coventry, dove ha potuto sviluppare il suo talento musicale: suona il violoncello, la chitarra e il flauto. A 17 anni \u00e8 entrato a far parte di un circo di Budapest per sei settimane per ottenere la sua \"Equity card\".\nHa iniziato delle comparse televisive nel 1999, ma il primo ruolo importante lo ha avuto nel 2002, nel dramma della BBC \"Sparkhouse\", e come protagonista ha recitato per la prima volta nella miniserie televisiva \"Nord e Sud\", tratta dal romanzo omonimo di Elizabeth Gaskell, nella quale interpreta con grande successo il ruolo di John Thornton, che lo rende in breve tempo celebre tra il pubblico femminile, trasformandolo in vero e proprio sex symbol del mondo dello spettacolo.\nA 28 anni ha fatto parte per diciotto mesi della Royal Shakespeare Company. Successivamente, \u00e8 stato conosciuto per il ruolo di Sir Guy di Gisborne nella serie \"Robin Hood\" del 2006 e per quello dell'agente MI5 Lucas North nella settima, ottava e nona stagione di \"Spooks\". \u00c8 inoltre un attore teatrale: infatti ha preso parte a vari spettacoli. Dal 21 giugno al 13 settembre 2014 \u00e8 andato in scena all'Old Vic di Londra nei panni di John Proctor, protagonista dell'opera di Arthur Miller, \"Il crogiuolo\". In pi\u00f9, \u00e8 coinvolto nella produzione di un dramma basato sulla vita di Riccardo III.\nNel 2010 il regista neozelandese Peter Jackson lo ha scelto per interpretare la parte di Thorin Scudodiquercia nella trilogia de Lo Hobbit, composta da \"Lo Hobbit - Un viaggio inaspettato \"(2012)\",\" \"Lo Hobbit - La desolazione di Smaug\" (2013) e\" Lo Hobbit - La battaglia delle cinque armate\" (2014). Nel 2015 prende parte alla terza e ultima stagione della serie televisiva \"Hannibal\" interpretando la parte del serial killer Francis Dolarhyde.\nDoppiatori italiani.\nNelle versioni in italiano dei suoi film, Richard Armitage \u00e8 stato doppiato da:\nDa doppiatore \u00e8 stato sostituito da:"}
{"id": "2835945", "revid": "767487", "url": "https://it.wikipedia.org/wiki?curid=2835945", "title": "Alberto Spelta", "text": "Era soprannominato \"Jair bianco\".\nCarriera.\nGiocatore.\nAla, ha giocato in Serie A con le maglie di , e .\nNel 1970-1971 ha segnato 15 reti nel campionato di Serie B con la maglia del , risultando capocannoniere del torneo a pari merito con Sergio Magistrelli del .\nHa chiuso la carriera da giocatore nel 1979 come allenatore-giocatore della Vigor Lamezia\nAllenatore.\nHa iniziato la carriera nel 1976 con il doppio ruolo di allenatore-giocatore della Vigor Lamezia, che ha svolto per tre stagioni consecutive. Come tecnico ha allenato nelle serie minori, arrivando al massimo in Serie C1 con Rende e Messina."}
{"id": "2835954", "revid": "45927", "url": "https://it.wikipedia.org/wiki?curid=2835954", "title": "Cintura della Bibbia", "text": ""}
{"id": "2835957", "revid": "1271241", "url": "https://it.wikipedia.org/wiki?curid=2835957", "title": "Ferrari 312 P", "text": "La 312 P \u00e8 una autovettura da competizione costruita dalla Ferrari e che ha debuttato nel Campionato del mondo sportprototipi del 1969 nella categoria Gruppo 6 cio\u00e8 prototipi senza alcun obbligo di un numero minimo di esemplari da produrre per l'omologazione e senza sostanziali vincoli di peso o dimensionali.\nContesto.\nDopo aver boicottato il mondiale 1968 per protesta contro le nuove regole che avevano di fatto vietato di poter schierare la 330 P4 da 4 litri, vincente nel Mondiale 1967, la Ferrari costru\u00ec un altro prototipo da 3.000 cm\u00b3 nell'inverno del 1968, denominata \u201c312 P\u201d. Il V12 di quest'ultima era direttamente derivato dal 3 litri della 312, che gareggiava in Formula 1. \nFu allestita da prima una versione tipo barchetta (numeri di telaio 0868 e 0870) ed una chiusa berlinetta (numero di telaio 0872). A met\u00e0 Campionato anche la seconda barchetta (0870) fu trasformata in berlinetta. Furono costruiti in totale tre esemplari che comportarono una spesa complessiva di circa 60 milioni di Lire e l'impiego di oltre 10.000 ore lavorative. \nLa Ferrari schier\u00f2 una sola vettura nella maggior parte delle competizioni, tranne che alla 1000\u00a0km di Monza e alla 24 Ore di Le Mans dove furono schierati due esemplari. La Ferrari 312 P fronteggi\u00f2 una folta schiera di Porsche 907, di 908 e di Porsche 917, sia della Casa costruttrice tedesca, sia di piloti privati. Completavano lo schieramento dell'anno altri prototipi da 3.000\u00a0cm\u00b3 come la Matra MS650 o l'Alpine A220 e vetture sport da 5 litri di cilindrata, come la Lola T70 MK III e la Ford GT40 Mk1 di John Wyer.\nLa 312 P era potente e veloce, ma il tentativo della Ferrari di vincere il Mondiale schierando una, o al massimo due vetture, fu perdente contro avversari pi\u00f9 organizzati e con maggiori disponibilit\u00e0 economiche. A dimostrazione della difficolt\u00e0 di emergere nella competizione mondiale, basta ricordare come la Ford P68 con motore Ford Cosworth DFV da Formula 1, che era una delle dirette concorrenti, fall\u00ec completamente la stagione 1968 e si ritir\u00f2 a met\u00e0 del 1969.\nRisultati sportivi.\nSaltata la 24 ore di Daytona per un ritardo di preparazione, alla 12 Ore di Sebring la spider arriv\u00f2 sorprendentemente seconda dietro alla Ford GT40 di Ickx-Oliver del JWA Gulf Team. Alla BOAC 500 corsa nel tortuoso circuito del Kent lo stesso esemplare, a lungo secondo, fu alla fine quarto dietro a tre Porsche 908-01. Alla 1000 km di Monza, Chris Amon conquist\u00f2 la pole position con la 312 P spyder davanti alla 908-01 di Jo Siffert, ma le due barchette dovettero entrambe ritirarsi per guasto (telaio 0870) e per incidente (telaio 0868). La Ferrari non partecip\u00f2 alla Targa Florio, guadagn\u00f2 uno splendido secondo posto alla 1000 km di Spa-Francorchamps e si ritir\u00f2 alla 1000 km del N\u00fcrburgring, dove domin\u00f2 ancora la Porsche 908/02, ma dove il Prototipo Ferrari fece segnare il record sul giro e mantenne a lungo il secondo posto. La 312 P partecip\u00f2 quindi alla 24 Ore di Le Mans del 1969, ancora con due esemplari, ma questa volta con la versione berlinetta. Sulla griglia di partenza erano quinta (Amon-Schetty) e sesta (Rodr\u00edguez-Piper), ma anche questa volta nessuna delle due fin\u00ec la gara. In particolare quella di Chris Amon fu sfortunatissima, perch\u00e9 fin\u00ec al primo giro sui rottami incendiati della Porsche 917 di John Woolfe e fu talmente danneggiata da doversi ritirare.\nDurante la stagione 1969, l'apparizione della Porsche 917, pur con i suoi problemi tecnici e di stabilit\u00e0, mise in evidenza che solo un simile 5 litri sarebbe stato in grado di primeggiare nella stagione successiva. Gi\u00e0 dalla met\u00e0 del 1969 la Ferrari grazie a un nuovo accordo di collaborazione con la Fiat ebbe la possibilit\u00e0 di realizzare 25 esemplari di una nuova vettura della categoria Sport, la 512 S con motori V12 da 5 litri di cilindrata.\nAlla fine della stagione le due 312 P rimanenti furono vendute alla N.A.R.T., la scuderia automobilistica di Luigi Chinetti importatrice di Ferrari negli USA, anche perch\u00e9 la Casa automobilistica del Cavallino rampante puntava sulla potente 512 S. Con la N.A.R.T., le 312 P furono lanciate nelle competizioni automobilistiche statunitensi da prima nella serie Can-Am nella gara di Bridgehampton (un solo esemplare con alla guida Rodr\u00edguez) e quindi nel Mondiale Marche 1970, sia nella 24 Ore di Daytona, dove si piazzarono quarta e quinta, che nella 12 Ore di Sebring dove un solo esemplare termin\u00f2 la corsa al sesto posto. La Ferrari 312P torn\u00f2 in Europa per la 24 Ore di Le Mans del 1970, dove solo un esemplare fu presentato al via nella classe prototipi da 3 litri di cilindrata. Con la concorrenza di non meno di undici Ferrari 512 S, di numerose Porsche 917 cinque litri, Alfa Romeo e Matra, la 312 P non tenne il ritmo, ma fu tra le 16 vetture che completarono la corsa abilmente guidata da Tony Adamowicz e Chuck Parsons.\nDal 1970 tuttavia era gi\u00e0 noto che le 5 litri di cilindrata sarebbero state vietate dalla Commissione Sportiva Internazionale alla fine della stagione 1971. La Ferrari abbandon\u00f2 quindi la 512 S solo dopo una stagione, per provare la nuova 312 PB nel 1971 per poche gare con il nuovo motore V12 piatto, con l'intenzione di competere nel 1972.\nEsemplari esistenti.\nAttualmente i due esemplari sopravvissuti sono in Francia (telaio 08070) presso il museo Mas du Clos e in Svizzera (0872) vicino a Zurigo. Quest'ultima vettura \u00e8 spesso presente alle gare per vetture \"veteran\", con l'assistenza della Edi Wyss Engineering che ha svolto un profondo restauro tecnico-estetico. La vettura \u00e8 stata inoltre presentata allo show per auto storiche di Pebble Beach nel 2009 suscitando vasta ammirazione, e nel 2015 al Festival of Speed di Goodwood."}
{"id": "2835959", "revid": "281779", "url": "https://it.wikipedia.org/wiki?curid=2835959", "title": "Giovanni Domenico Piana", "text": "Nato a Ponna, nel ducato di Milano (odierna provincia di Como), fu un illustre ingegnere militare. Molti storici lo considerarono erroneamente spagnolo, per tale motivo secondo Ulino \u00e8 spesso citato nelle fonti come Juan Domingo Piana.\nOper\u00f2 presso la corte di Carlo III e di Ferdinando IV di Borbone delle Due Sicilie, progettando nel 1752 la Casina Reale di Caccia nel bosco di Persano nei pressi degli scavi archeologici di Paestum non lontano da Salerno.\nMor\u00ec a Persano nel 1769."}
{"id": "2835960", "revid": "181699", "url": "https://it.wikipedia.org/wiki?curid=2835960", "title": "Calcio a 7", "text": "Il calcio a 7 \u00e8 una variante del gioco del calcio, praticata a livello amatoriale.\nGli enti di promozione riconosciuti dal CONI che lo propongono sono Centro Sportivo Italiano (CSI), U.S. ACLI, UISP, ACSI, AICS ed altri ancora; vengono proposti annualmente anche in base alla disponibilit\u00e0 dei vari organi sopracitati. Ogni anno vengono svolti dai comitati dei campionati provinciali, che terminano, in base all'organismo organizzatore, con fasi nazionali, per l'assegnazione di scudetti nazionali. Uno degli organi pi\u00f9 importanti che organizza tornei nazionali \u00e8 il CSI.\nLa partita dura 50 minuti (25 minuti a tempo), a livello giovanile 20 minuti a tempo.\nLe categorie vengono suddivise in \"Under\" fino all'et\u00e0 di 12 anni, poi ci sono \"Allievi\" (13/14 anni), \"Juniores\" (16/17 anni), \"Top junior\" (18-21 anni), \"Open\" (dai 22 anni in poi).\nIl fuorigioco avviene soltanto su calci piazzati, come calci di punizione o calci d'angolo, se uno o pi\u00f9 membri della squadra che attacca si trovano all'interno dell'area piccola.\nRegole.\nQui di seguito \u00e8 riportata solo una delle sue versioni."}
{"id": "2835964", "revid": "126257", "url": "https://it.wikipedia.org/wiki?curid=2835964", "title": "Ferrari 312P", "text": ""}
{"id": "2835974", "revid": "399", "url": "https://it.wikipedia.org/wiki?curid=2835974", "title": "Network Information Center", "text": ""}
{"id": "2835982", "revid": "1543377", "url": "https://it.wikipedia.org/wiki?curid=2835982", "title": "Valery Larbaud", "text": "Biografia.\nFiglio unico di Nicolas Larbaud, chimico di professione e proprietario dell'azienda che imbottigliava la famosa acqua minerale \"Vichy Saint-Yorre\", e di Isabelle Bureau des Etivaux. All'et\u00e0 di otto anni rimase orfano di padre e venne perci\u00f2 allevato dalla madre e da una zia. \nLe ricchezze della famiglia gli permisero di condurre una vita agiata, consentendogli fra l'altro di compiere lunghi viaggi in Europa. Parlava inoltre correntemente, oltre che il francese, l'inglese, il tedesco, l'italiano e lo spagnolo. Grazie alla conoscenza delle lingue e all'amore per la lettura e per i viaggi, fu in grado di svolgere una funzione di intermediazione tra la cultura francese e le altre culture, specialmente quella inglese. Collabor\u00f2 fin da giovane alle pi\u00f9 importanti riviste francesi (\"La Plume\", \"La Phalange\", La \"Nouvelle Revue fran\u00e7aise\") e a numerose riviste straniere. Sar\u00e0 pi\u00f9 tardi traduttore e far\u00e0 conoscere in Francia Samuel Butler, amico e scopritore di Joyce, di cui a partire dal 1929, assieme ad Auguste Morel e a Stuart Gilbert, tradusse l'\"Ulisse\". Fu in corrispondenza con Italo Svevo, Eugenio Montale e traduttore di Ram\u00f3n G\u00f3mez de la Serna. Sar\u00e0 amico di Charles-Louis Philippe, Andr\u00e9 Gide, L\u00e9on-Paul Fargue, Georges Jean-Aubry, che ne sar\u00e0 il biografo, Paul Val\u00e9ry, Saint-John Perse e Marguerite Caetani; collaborer\u00e0 con la rivista \"Commerce\" diretta da quest'ultima. Valery Larbaud \u00e8 stato perci\u00f2 il massimo rappresentante del cosmopolitismo nel periodo tra le due guerre mondiali. \nI suoi interessi si rispecchiano sia nei suoi scritti, nelle opere narrative, di poesia, di critica letteraria, che nei diari di viaggio. Ottenne la laurea di primo livello in lettere nel 1908. Nel dicembre 1908, venne votato al Premio Goncourt da Octave Mirbeau per un'opera, \"Po\u00e8mes par un riche amateur\", che Larbaud aveva pubblicato anonima. Il suo romanzo \"Fermina M\u00e1rquez\", dedicato agli amori dell'adolescenza, per cui venne paragonato al \"Grand Meaulnes\" di Alain-Fournier, gli fece ottenere nel 1911 il Goncourt. Nel novembre 1935 fu colpito da ictus, da cui residu\u00f2 emiplegia e afasia; trascorse pertanto gli ultimi ventidue anni della sua vita su una sedia a rotelle, con difficolt\u00e0 di comunicazione e di lavoro. Dopo aver speso tutti i suoi risparmi, nel 1948 dovette vendere alla citt\u00e0 di Vichy l'abitazione e la sua biblioteca, ricca di quindicimila volumi.\nNel 1952 gli fu assegnato il Grand Prix national des lettres, seconda edizione."}
{"id": "2835985", "revid": "339392", "url": "https://it.wikipedia.org/wiki?curid=2835985", "title": "Sound engineer", "text": ""}
{"id": "2835986", "revid": "1305772", "url": "https://it.wikipedia.org/wiki?curid=2835986", "title": "Association Sportive de Saint-\u00c9tienne 1981-1982", "text": "La pagina raccoglie i dati riguardanti l'Association Sportive de Saint-\u00c9tienne nelle competizioni ufficiali della stagione 1981-1982.\nStagione.\nPer la seconda volta consecutiva il Saint-\u00c9tienne and\u00f2 vicino all'accoppiata campionato-coppa nazionale raggiungendo la finale di Coppa di Francia (dove fu sconfitto ai calci di rigore dal Paris Saint-Germain) e giungendo secondo in campionato dopo aver lottato durante il girone di ritorno contro Monaco e Bordeaux. Poco degna di nota fu invece la prestazione della squadra in Coppa dei Campioni, dove fu eliminata al turno preliminare dalla Dinamo Berlino.\nAl termine della stagione la societ\u00e0 fu colpita da uno scandalo che vide implicate diverse personalit\u00e0 importanti della squadra (il presidente Rocher, l'allenatore Herbin e anche alcuni giocatori, tra cui anche Platini) riguardante un giro di denaro sporco (la cifra stimata \u00e8 di 20 milioni di franchi) utilizzato per pagare gli stipendi di alcuni giocatori tra il 1977 e il 1982. Ci\u00f2 comport\u00f2 un terremoto a livello societario che come primo effetto ebbe le dimissioni di Rocher a pochi giorni dalla finale di Coppa nazionale persa.\nMaglie e sponsor.\nViene confermata la divisa introdotta nella stagione 1980-1981 (firmata Le Coq Sportif), mentre viene cambiato lo sponsor ufficiale, KB Jardin.\nOrganigramma societario.\nArea direttiva\nArea tecnica"}
{"id": "2835989", "revid": "767487", "url": "https://it.wikipedia.org/wiki?curid=2835989", "title": "Motherhood (film 1917)", "text": "Motherhood \u00e8 un film del 1917 prodotto e diretto da Frank Powell. Uscito nelle sale USA il 26 marzo 1917, vedeva tra gli interpreti, Marjorie Rambeau, qui al secondo film dopo il suo esordio sugli schermi il mese precedente in \"The Greater Woman\".\nTrama.\nNegli Stati Uniti, una coppia sposata si trova a leggere una tragica vicenda legata alla guerra in Europa. La storia prende vita mentre i due leggono: Albert deve partire per il fronte, lasciando sola la moglie Louise. In una famiglia nemica, il padre di due bambini, lascia anche lui i suoi per partire per la guerra. Disperato e depresso, l'uomo finisce per ubriacarsi, perdendo tutti i freni inibitori. Davanti alla casa di Louise, entra dentro e prende la donna con la violenza.\nA guerra finita, quando Albert torna a casa, trova sua moglie con un bambino che non pu\u00f2 essere suo. La moglie gli confessa quello che le \u00e8 successo e Albert, furioso, tenta di uccidere il piccolo, ma la donna difende il bambino e lo sottrae all'ira del marito.\nFinita la storia, i due lettori si rallegrano di vivere in un paese in pace.\nProduzione.\nIl film fu prodotto dalla Frank Powell Producing Corporation.\nDistribuzione.\nDistribuito dalla Mutual Film, il film usc\u00ec nelle sale cinematografiche statunitensi il 26 marzo 1917."}
{"id": "2835994", "revid": "74801", "url": "https://it.wikipedia.org/wiki?curid=2835994", "title": "Scaridae", "text": "Gli scaridi (Scaridae) sono una famiglia di pesci di mare dell'ordine Perciformes. \nDistribuzione e habitat.\nSono presenti in tutti i mari tropicali e subtropicali, compreso il mar Mediterraneo, dove si trova la specie \"Sparisoma cretense\" (e da qualche anno, nella parte orientale, anche la specie \"Scarus ghobban\", migrante lessepsiano penetrato dal Mar Rosso attraverso il Canale di Suez).\nVivono in acque costiere, prevalentemente nei pressi di barriere coralline.\nDescrizione.\nCaratteristica inconfondibile dei pesci di questa famiglia sono i denti fusi a formare un robusto becco simile a quello dei pappagalli. Altri denti sono posti sulla faringe. Il corpo \u00e8 abbastanza tozzo ed a sezione cilindrica, simile a quello dei labridi dei generi \"Labrus\" o \"Symphodus\". Le scaglie sono grandi. La pinna dorsale \u00e8 unica, per circa met\u00e0 composta da raggi spinosi. La pinna anale ha 3 raggi spinosi. La pinna caudale spesso ha due piccoli lobi appuntiti. Pinne pari abbastanza grandi.\nI colori di solito sono molto vivaci e variano tra i sessi e le fasi vitali complicando non poco la classificazione.\nLe dimensioni sono varie, la specie pi\u00f9 grande \u00e8 \"Bolbometopon muricatum\" dell'Indo-Pacifico che raggiunge i .\nBiologia.\nAlcune specie producono un sacco mucoso protettivo al cui interno passano la notte.\nAlimentazione.\nQuesti pesci si nutrono di alghe incrostanti e polipi corallini dell'epi- ed infauna. Questi pesci nell'alimentarsi triturano grandi quantit\u00e0 di roccia e corallo che passa attraverso il tubo digerente e fuoriesce dall'ano sotto forma di sabbia finissima. Gli Scaridae sono tra i pi\u00f9 efficienti agenti dell'erosione delle barriere coralline.\nRiproduzione.\nLe uova sono pelagiche. Questi pesci sono soggetti al cambiamento di sesso, ma solo in circa la met\u00e0 degli individui.\nPesca.\nPresentano una certa importanza nella pesca commerciale di molte zone tropicali.\nAcquariofilia.\nNonostante i loro splendidi colori e le dimensioni idonee di diverse specie questi pesci non sono comuni negli acquari domestici perch\u00e9 richiedono come cibo grandi quantit\u00e0 di coralli vivi ed alghe incrostanti fresche, di reperimento molto difficile.\nCuriosit\u00e0.\nLe spiagge dei mari tropicali con la tipica sabbia bianca finissima, quasi come fosse farina, sono dovute proprio all'enorme lavoro che il pesce pappagallo fa nel raschiare i coralli."}
{"id": "2835996", "revid": "1429175", "url": "https://it.wikipedia.org/wiki?curid=2835996", "title": "I Rougon-Macquart", "text": "I Rougon-Macquart. Storia naturale e sociale di una famiglia sotto il Secondo Impero (\"Les Rougon-Macquart. Histoire naturelle et sociale d'une famille sous le Second Empire\") \u00e8 un ciclo di venti romanzi dello scrittore francese \u00c9mile Zola pubblicati tra il 1871 e il 1893.\nElenco dei romanzi.\nOrdine di lettura.\nPer quanto ogni romanzo possa essere letto a s\u00e9 stante, l'ordine cronologico della loro stesura pu\u00f2 essere alterato secondo il suggerimento dello stesso Zola che ne diede uno possibile secondo i numeri 1, 6, 2, 18, 16, 4, 10, 11, 5, 8, 3, 12, 7, 14, 17, 13, 9, 15, 19 e 20.\nStruttura.\nCon questi romanzi Zola intende descrivere la vita di una ricca famiglia attraverso il loro albero genealogico riflettendo cos\u00ec la storia di un'epoca: quella che a partire dal colpo di Stato fino alla sconfitta di Sedan port\u00f2 la Francia sull'orlo della rovina.\nNell'introduzione all'opera l'Autore delinea il suo progetto narrativo che \u00e8 quello di rappresentare la societ\u00e0 contemporanea in modo scientifico, in quanto studiata nelle sue connotazioni genetiche e sociali, oltre che nelle determinazioni dovute all'ambiente e al tempo storico, individuate come altrettante \u201cleggi\u201d.\nL'autore, in linea con i principi letterari del naturalismo, vuole dimostrare che l'ereditariet\u00e0, cos\u00ec come la gravit\u00e0, ha leggi ben precise \"e che tra vizi e virt\u00f9 ogni ambiente offre all'artista un mezzo espressivo e nello stesso tempo un'ispirazione scientifica, guidata al beneficio dell'umanit\u00e0\".\nIl ciclo si apre con \"La fortuna dei Rougon\" del 1871, dove viene studiata la vita di una famiglia che nel momento del colpo di stato di Luigi Napoleone cerca di far fortuna con ogni mezzo, per concludersi nel 1893 con \"Il dottor Pascal\", l'ultimo della famiglia dei Rougon che studia in modo scientifico la stessa per scoprirne le leggi ereditarie.\nIntercorrono tra questi due romanzi \"La cuccagna\", sempre del 1871, dove viene descritta la corruzione che raggiunge ormai non solamente le alte classi sociali ma anche il popolo e la borghesia, \"Il ventre di Parigi\" del 1873, dove si assiste alla repressione delle persone umili e oneste che cercano di ribellarsi alla tirannia napoleonica. Seguono \"La conquista di Plassans\" del 1874 dove la decadenza della provincia viene esaminata con particolare rigore attraverso la descrizione dei personaggi, \"La colpa dell'abate Mouret\" del 1875, con una \"Sua Eccellenza Eug\u00e8ne Rougon\" del 1876, basato sulle mire di potere del protagonista, \"L'ammazzatoio\" del 1877, quello che ha cominciato a dare all'autore notoriet\u00e0, \"Una pagina d'amore\" dello stesso anno, con la storia di H\u00e9l\u00e8ne, vedova che non si vuole piegare al suo destino, \"Nan\u00e0\" del 1878, ritratto spietato di una donna che si stacca dalla famiglia per diventare attrice e prostituta, \"Quel che bolle in pentola\" del 1882, basato sul desiderio di mantenere l'onore e trovare dei buoni matrimoni per le figlie della borghesia, \"Al paradiso delle signore\" del 1883, ambientato nei nascenti grandi magazzini parigini, \"La gioia di vivere\" del 1884, \"Germinal\" del 1885, altra opera considerata al tempo della pubblicazione e successivamente come fondamentale, \"L'Opera\" del 1886, sulla passione per l'arte, \"La terra\" del 1887, ambientato nel mondo dei contadini, \"Il sogno\" del 1888, \"La bestia umana\" del 1890, con quasi a protagonista la locomotiva a vapore, \"Il denaro\" del 1891 e \"La disfatta\" del 1892.\nL'albero genealogico dei Rougon-Macquart.\nLa stirpe dei Rougon-Macquart comincia con Adela\u00efde Fouque (nata nel 1768 in Plassans, una citt\u00e0 di finzione della Provenza e morta nel 1873). Dal suo matrimonio con Rougon nasce il figlio Pierre; ma la donna ha anche un amante, il contrabbandiere Macquart, dal quale ha due figli: Ursule e Antoine Macquart. I due rami della famiglia sono separati, il primo con membri che appartengono alle classi superiori (i Rougon) e il secondo con personaggi di estrazione pi\u00f9 povera (i Macquart). Vi \u00e8 poi un terzo ramo, i Mouret, che discendono da Ursule, la quale ha sposato un borghese con i loro tre figli che appartengono a una classe di mezzo. Secondo l'ereditariet\u00e0 (principio in cui Zola credeva), dato che la capostipite aveva una piccola ma sicura tara mentale, anche i suoi discendenti hanno dei problemi: ai Rougon interessano il potere, il denaro e gli eccessi; i Macquart, cresciuti tra maggiori difficolt\u00e0, cadono preda di vizi manifestati come alcolismo (\"L'ammazzatoio\"), prostituzione (\"Nan\u00e0\"), e omicidio (\"La bestia umana\"). I Mouret, in genere pi\u00f9 bilanciati, non sono per\u00f2 immuni dalle tentazioni, come l'Abb\u00e9 Mouret che prova desiderio contrastato per una giovane donna (\"La colpa dell'abate Mouret\").\nPierre ha cinque figli: Eug\u00e8ne, Pascal, Aristide, Sidonie e Marthe; Ursule ne ha tre: Fran\u00e7ois, H\u00e9l\u00e8ne e Silv\u00e8re; e Antoine ne ha pure tre: Lisa, Gervaise e Jean. Nella generazione successiva Aristide ha tre figli: Maxime, Clotilde e Victor; Sidonie, H\u00e9l\u00e8ne e Lisa hanno una figlia ciascuna (rispettivamente Ang\u00e9lique, Jeanne e Pauline); Gervaise ha quattro figli (Claude, Jacques, \u00c9tienne e Nan\u00e0); Marthe (una Rougon) e Fran\u00e7ois (un Mouret) hanno insieme tre figli: Octave, Serge e D\u00e9sir\u00e9e. In \"Nan\u00e0\" si parla di un figlio della protagonista, Louiset, morto a tre anni di vaiolo; ne \"Il dottor Pascal\" si prosegue con Charles e un altro non nominato (rispettivamente figli di Maxime e Clotilde) e ne \"L'Opera\" appare un figlio di Claude: Jacques-Louis."}
{"id": "2836001", "revid": "183114", "url": "https://it.wikipedia.org/wiki?curid=2836001", "title": "Nouvelle Revue fran\u00e7aise", "text": ""}
{"id": "2836004", "revid": "287204", "url": "https://it.wikipedia.org/wiki?curid=2836004", "title": "Metallo urlante", "text": "Metallo Urlante \u00e8 una raccolta di racconti di Valerio Evangelisti, di genere fantastico.\nL\u2032intera opera \u00e8 un omaggio alla musica heavy metal (a partire dai titoli di ogni racconto sono un esplicito tributo a quattro gruppi musicali heavy metal: Venom, Pantera, Sepultura e Metallica); il titolo della raccolta pu\u00f2 essere visto altres\u00ec come un omaggio a \"M\u00e9tal Hurlant\", storica rivista francese dedicata al fumetto e alla fantascienza (nella prima di copertina delle pi\u00f9 recenti edizioni Einaudi vi \u00e8 un celebre disegno di Philippe Druillet, che di tale rivista fu uno dei fondatori).\nTrame dei romanzi.\nIl libro \u00e8 composto da quattro romanzi brevi pi\u00f9 un epilogo al primo racconto.\nVenom.\nIl primo racconto vede protagonista Nicolas Eymerich. Come gli altri romanzi dello stesso filone, la storia si articola su due diversi piani temporali: il presente di Nicolas Eymerich e il futuro in cui si evidenziano gli sviluppi delle azioni dell\u2032Inquisitore.\n1353: Nicolas Eymerich, Inquisitore Generale del Regno d\u2032Aragona \u00e8 alle prese con il demonolatra Astruch da Biena e con un complesso piano organizzato dal vescovo di Lerida. L\u2032intenzione dell\u2032alto prelato \u00e8 di contaminare, mediante un giovane di nome Svein di aspetto femmineo e di cui Astruch da Biena \u00e8 innamorato, la dinastia spagnola con la malattia di cui Svein \u00e8 portatore. Con l\u2032astuzia che lo caratterizza, Nicolas Eymerich costringe alla confessione Astruch da Biena e conseguentemente il vescovo di Lerida, il quale finir\u00e0 vittima egli stesso del Male da lui architettato, morendo bruciato nella torre di Barcellona adibita a sede dell\u2032Inquisizione. Il racconto termina con la cacciata in Africa di Astruch da Biena e del giovane portatore del morbo Svein.\nIn un tempo futuro dal nostro presente, l\u2032esistenza dell\u2032uomo \u00e8 minacciata da un morbo proveniente dall\u2032Africa, frutto del connubio tra il virus Marburg e il virus dell\u2032AIDS. Il morbo attacca la sessualit\u00e0 del genere umano (sono poche le persone che ancora possiedono un apparato riproduttivo) e permette la fusione dell\u2032uomo a parti metalliche viventi. Il morbo \u00e8 proveniente dal giovane Svein venduto come schiavo in Africa ai tempi di Nicolas Eymerich.\nPantera.\nIn un paese del West che sembra essere texano, l\u2032uomo chiamato Pantera \u00e8 una sorta di cacciatore di taglie messicano mezzosangue, assoldato da un proprietario terriero, Cliffon J. Burton, per difendere i propri possedimenti e il paese, di cui \u00e8 anche il padrone, dai \"Cowboys dall\u2032Inferno\", ciclopici cavalieri che sembrano di pietra e che si sono materializzati su una collina poco distante. Pantera non \u00e8 solo un pistolero ma anche un \"mayumbero\", una sorta di ministro di culto della religione Palo Mayombe.\nPantera capisce che i \"Cowboys from Hell\" si sono materializzati perch\u00e9 evocati da qualcuno nel paese. Durante la preparazione della magia che gli permetter\u00e0 di interrogare lo spirito di un ragazzo recentemente morto suicida per scoprire chi ha convocato i \"Cowboys\", Pantera indaga tra la gente del paese e scopre che un anno prima Burton aveva ucciso il figlio durante una lite e con lui 10 cowboys suoi amici condotti alla pubblica gogna del bagno nella pece e piume. Assieme a loro, una giovane ragazza, Cindy, considerata da Burton la causa della morte del figlio, viene condannata da lui ad essere la sgualdrina della citt\u00e0.\nQuando i Cowboys prendono vita e si muovono verso il paese per ucciderne tutti gli abitanti, Pantera riesce a portare a termine la magia che gli permette di capire che Cindy \u00e8 l\u2032evocatrice dei Cowboys, a far uccidere Burton e fermare i Cowboys. Ma viene egli stesso colpito a morte e trasformato in uno spirito poco prima di spirare dalla stessa Cindy.\nSepultura.\nIn Brasile a S\u00e3o Paulo, un gruppo di terroristi/ribelli organizza la fuga dal carcere Sepultura di alcuni prigionieri ivi rinchiusi. Questi sono gli ultimi appartenenti ad una trib\u00f9 di indios praticamente estinti che si erano dati la morte collettiva spontaneamente per protestare contro la distruzione della foresta amazzonica e quindi del loro ambiente.\nLa particolarit\u00e0 del carcere \u00e8 che i prigionieri sono immersi fino alle ginocchia all\u2032interno di una sostanza organica chiamata \"ectoplasma\" che si fonde con le gambe dei prigionieri impedendone loro i movimenti.\nI ribelli trovano il modo di utilizzare una sostanza chiamata \"squaglio\", solitamente usata per torturare le persone, in grado di fare entrare in simbiosi l\u2032Ectoplasma con i prigionieri e nel contempo ad evocare uno spirito appartenuto alla trib\u00f9 suicidatasi che aiuter\u00e0 i prigionieri ad evadere dal carcere.\nMetallica.\nIn una futura New Orleans \u00e8 in corso una guerra tra le milizie bianche cristiane e quelle nere musulmane, in un\u2032America che si \u00e8 scissa in Nord e Sud dopo la diffusione dell\u2032anemia falciforme (vedi \"Il Corpo e il Sangue di Eymerich\"). I cristiani, in possesso delle armi e delle risorse, stringono d\u2032assedio i musulmani che hanno dalla loro parte un ex scienziato di nome Ezra Washington La Croix. Questo \u00e8 in grado di controllare il metallo (i soldati musulmani sono dotati di corazze in grado di \"pensare\" e cambiare consistenza in base al pericolo imminente) e gli alligatori (che sono alleati dei musulmani nella battaglia) mediante l\u2032uso della magia.\nLa Croix verr\u00e0 ucciso dalle milizie cristiane nel momento in cui riesce ad evocare uno spirito in grado di dare anche movimento autonomo alle corazze di metallo. Ma lo spirito presente nelle armature verr\u00e0 definitivamente distrutto mediante l\u2032utilizzo di un campo magnetico.\nOmaggio alla musica metal.\nI titoli di ogni racconto sono un esplicito tributo a quattro gruppi musicali heavy metal: Venom, Pantera, Sepultura e Metallica."}
{"id": "2836007", "revid": "1305772", "url": "https://it.wikipedia.org/wiki?curid=2836007", "title": "Association Sportive de Saint-\u00c9tienne 1933-1934", "text": "La pagina raccoglie i dati riguardanti l'Association Sportive de Saint-\u00c9tienne nelle competizioni ufficiali della stagione 1933-1934.\nStagione.\nNella sua prima stagione di professionismo sportivo il Saint-\u00c9tienne manc\u00f2 per due punti la promozione in massima serie, essendo giunto secondo nel suo girone che racchiudeva tutte le squadre localizzate nel sud della Francia. In Coppa di Francia i \"Verts\" furono invece eliminati agli ottavi di finale dal Tourcoing.\nOrganigramma societario.\nArea direttiva\nArea tecnica"}
{"id": "2836008", "revid": "287204", "url": "https://it.wikipedia.org/wiki?curid=2836008", "title": "Torneo di Wimbledon 1958", "text": "Il Torneo di Wimbledon 1958 \u00e8 stata la 72\u00aa edizione del Torneo di Wimbledon e terza prova stagionale dello Slam per il 1958.\nSi \u00e8 giocato sui campi in erba dell'All England Lawn Tennis and Croquet Club di Wimbledon a Londra in Gran Bretagna. \nIl torneo ha visto vincitore nel singolare maschile l'australiano Ashley Cooper\nche ha sconfitto in finale in 4 set il connazionale Neale Fraser col punteggio di 3-6 6-3 6-4 13-11.\nNel singolare femminile si \u00e8 imposta la statunitense Althea Gibson che ha battuto in finale in 2 set la britannica Angela Mortimer Barrett.\nNel doppio maschile hanno trionfato Sven Davidson e Ulf Schmidt, \nil doppio femminile \u00e8 stato vinto dalla coppia formata da Maria Bueno e Althea Gibson e \nnel doppio misto hanno vinto Lorraine Coghlan con Robert Howe.\nRisultati.\nSingolare maschile.\n Ashley Cooper ha battuto in finale Neale Fraser 3-6 6-3 6-4 13-11\nSingolare femminile.\n Althea Gibson ha battuto in finale Angela Mortimer Barrett 8-6, 6-2\nDoppio maschile.\n Sven Davidson / Ulf Schmidt hanno battuto in finale Ashley Cooper / Neale Fraser 6-4, 6-4, 8-6\nDoppio femminile.\n Maria Bueno / Althea Gibson hanno battuto in finale Margaret duPont / Margaret Varner 6-3, 7-5\nDoppio misto.\n Lorraine Coghlan / Robert Howe hanno battuto in finale Althea Gibson / Kurt Nielsen 6-3, 13-11"}
{"id": "2836018", "revid": "767487", "url": "https://it.wikipedia.org/wiki?curid=2836018", "title": "Ratko Radovanovi\u0107", "text": ""}
{"id": "2836019", "revid": "287204", "url": "https://it.wikipedia.org/wiki?curid=2836019", "title": "Ratko Radovanovic", "text": ""}
{"id": "2836021", "revid": "767487", "url": "https://it.wikipedia.org/wiki?curid=2836021", "title": "Luigi Gallanti", "text": "Carriera.\nHa disputato 23 incontri, con 2 reti all'attivo, nell'anomalo campionato 1945-1946, con la maglia del Napoli.\nHa inoltre all'attivo cinque campionati di Serie B nelle file di Fanfulla e . Nella stagione Serie B 1942-1943 coi bianconeri lodigiani vinse la classifica marcatori del campionato cadetto, a pari merito con Giovanni Costanzo, con 22 reti all'attivo."}
{"id": "2836022", "revid": "287204", "url": "https://it.wikipedia.org/wiki?curid=2836022", "title": "24409 Caninquinn", "text": "24409 Caninquinn \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 3,1609945\u00a0UA e da un'eccentricit\u00e0 di 0,1313876, inclinata di 0,54267\u00b0 rispetto all'eclittica."}
{"id": "2836024", "revid": "287204", "url": "https://it.wikipedia.org/wiki?curid=2836024", "title": "24410 Juliewalker", "text": "24410 Juliewalker \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,2406870\u00a0UA e da un'eccentricit\u00e0 di 0,1707945, inclinata di 6,58368\u00b0 rispetto all'eclittica."}
{"id": "2836025", "revid": "287204", "url": "https://it.wikipedia.org/wiki?curid=2836025", "title": "24422 Helentressa", "text": "24422 Helentressa \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3680425\u00a0UA e da un'eccentricit\u00e0 di 0,0439864, inclinata di 6,53698\u00b0 rispetto all'eclittica."}
{"id": "2836026", "revid": "287204", "url": "https://it.wikipedia.org/wiki?curid=2836026", "title": "24432 Elizamcnitt", "text": "24432 Elizamcnitt \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,5333036\u00a0UA e da un'eccentricit\u00e0 di 0,1688658, inclinata di 5,84588\u00b0 rispetto all'eclittica."}
{"id": "2836027", "revid": "287204", "url": "https://it.wikipedia.org/wiki?curid=2836027", "title": "24438 Michaeloy", "text": "24438 Michaeloy \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3701213\u00a0UA e da un'eccentricit\u00e0 di 0,0941834, inclinata di 5,63218\u00b0 rispetto all'eclittica."}
{"id": "2836028", "revid": "30468247", "url": "https://it.wikipedia.org/wiki?curid=2836028", "title": "\u20a4", "text": ""}
{"id": "2836029", "revid": "287204", "url": "https://it.wikipedia.org/wiki?curid=2836029", "title": "24464 Williamkalb", "text": "24464 Williamkalb \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,4034781\u00a0UA e da un'eccentricit\u00e0 di 0,1132683, inclinata di 5,34549\u00b0 rispetto all'eclittica."}
{"id": "2836032", "revid": "287204", "url": "https://it.wikipedia.org/wiki?curid=2836032", "title": "24474 Ananthram", "text": "24474 Ananthram \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3480028\u00a0UA e da un'eccentricit\u00e0 di 0,1744468, inclinata di 7,95888\u00b0 rispetto all'eclittica."}
{"id": "2836033", "revid": "287204", "url": "https://it.wikipedia.org/wiki?curid=2836033", "title": "24484 Chester", "text": "24484 Chester \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3823002\u00a0UA e da un'eccentricit\u00e0 di 0,0845292, inclinata di 2,08882\u00b0 rispetto all'eclittica."}
{"id": "2836034", "revid": "767487", "url": "https://it.wikipedia.org/wiki?curid=2836034", "title": "The Mirror (film 1917)", "text": "The Mirror \u00e8 un film del 1917 diretto da Frank Powell, uscito nelle sale USA il 21 maggio 1917. Il film, sceneggiato da Clara Beranger, aveva come interprete principale Marjorie Rambeau, una delle pi\u00f9 popolari attrici di Broadway-\nTrama.\nBlanche, una bella e giovane signora sposata a un artista, \u00e8 sorpresa quando il marito vuole farle un ritratto dopo averla vista rimirarsi in uno specchio. Il quadro, esposto al pubblico, attira l'attenzione per la sua bellezza e l'aria di mistero del soggetto ritratto. Boyd, manager teatrale, affascinato da Blanche, la convince a lasciare il marito, promettendole di aprirle le porte di una fulgida carriera teatrale.\nLa donna si abbandona a una vita libera e libertina insieme a Boyd. Ma, risvegliandosi tra le braccia del marito, scopre che tutto \u00e8 stato solo un sogno.\nProduzione.\nIl film fu prodotto dalla Frank Powell Producing Corporation.\nDistribuzione.\nDistribuita dalla Mutual Film, la pellicola usc\u00ec nelle sale USA il 21 maggio 1917."}
{"id": "2836035", "revid": "713714", "url": "https://it.wikipedia.org/wiki?curid=2836035", "title": "Siegfried Lenz", "text": "Biografia.\nConsiderato tra i narratori pi\u00f9 importanti della letteratura tedesca contemporanea, Siegfried Lenz era nato a Lyck nella regione della Prussia Orientale dell'allora Repubblica di Weimar, nel 1926. Alla morte prematura del padre, funzionario doganale, la madre e la sorella lasciarono Lyck dove Siegfried rimase con la nonna fino al suo reclutamento nella Kriegsmarine, avvenuto nel 1943.\nPoco prima della fine della Seconda guerra mondiale, fuggito come disertore in Danimarca, Lenz fu fatto prigioniero di guerra dalle truppe britanniche e da esse utilizzato come interprete. Al rilascio, si iscrisse all'Universit\u00e0 di Amburgo per studiare filosofia, anglistica e letteratura, ma interruppe lo studio per lavorare presso il giornale \"Die Welt\", di cui fu redattore dal 1950 al 1951. In quell'ambiente avverr\u00e0 l'incontro anche la futura moglie Liselotte, morta nel 2006, che ha illustrato alcune delle sue opere.\nDal 1951 Siegfried Lenz ha vissuto come scrittore indipendente ad Amburgo e ha seguito le vicende del Gruppo 47 che, fondato da Hans Werner Richter ha annoverato tra i suoi appartenenti molti dei pi\u00f9 importanti scrittori tedeschi dal secondo dopoguerra, come Heinrich B\u00f6ll, G\u00fcnter Grass, Erich Fried, Hans Magnus Enzensberger.\nInsieme a G\u00fcnter Grass, suo amico e conterraneo, si iscrisse all'inizio degli anni settanta al Partito Socialdemocratico di Germania (SPD), divenendo sostenitore della cosiddetta Ostpolitik di Willy Brandt, la politica di conciliazione con l'allora Repubblica Democratica Tedesca.\nDal 2002 Lenz era membro onorario della Libera Accademia delle Arti di Amburgo (\"Freie Akademie der K\u00fcnste in Hamburg\") e dal 2003 \u00e8 stato professore all'Universit\u00e0 di D\u00fcsseldorf \"Heinrich Heine\"."}
{"id": "2836036", "revid": "1543377", "url": "https://it.wikipedia.org/wiki?curid=2836036", "title": "Geometria computazionale", "text": "La geometria computazionale \u00e8 la branca della geometria che studia gli algoritmi efficienti per la soluzione di problemi di natura geometrica, e la loro implementazione informatica al calcolatore.\nPer \"algoritmo efficiente\" si intende un algoritmo che ha una bassa complessit\u00e0 computazionale, cio\u00e8 che impegna la minore quantit\u00e0 di risorse possibili in termini di tempo impiegato e di spazio di memoria occupata in funzione della dimensione del problema.\nPer \"algoritmo esatto\" si intende un algoritmo che, mediante l'uso di apposite tecniche, eviti le operazioni computazionalmente a rischio di errori di arrotondamento (in special modo le divisioni e le funzioni trigonometriche).\nSebbene la Geometria computazionale sia una disciplina relativamente recente, essa utilizza risultati di molti altri campi della Matematica, quali l'algebra lineare, la topologia e la geometria combinatoria (in special modo la teoria dei grafi).\nIl nome Geometria computazionale \u00e8 stato coniato da Marvin Minsky nel suo libro \"Perceptrons\", ma \u00e8 stato usato per la prima volta col significato corrente nella tesi di dottorato \"Problems in Computational Geometry\", scritta da Ian Shamos nel 1975.\nLa geometria computazionale trova importanti applicazioni nella robotica, nei Sistemi Geografici Informativi (GIS), nella computer grafica, nella logistica e nel CAD/CAM, solo per citarne alcuni.\nEsempi di Problemi.\nRiportiamo un elenco di problemi classici risolvibili con le tecniche della geometria computazionale:\nLibri.\nRiportiamo un elenco dei libri di geometria computazionale pi\u00f9 accreditati e letti:\n \nRiviste.\nRiportiamo un elenco delle maggiori riviste internazionali che pubblicano articoli di ricerca di Geometria computazionale.\nSi noti che all'aumentare delle riviste specificatamente dedicate a questo settore, le pubblicazioni su riviste pi\u00f9 generiche (Informatica teorica e Computer grafica) sono sensibilmente diminuite."}
{"id": "2836037", "revid": "287204", "url": "https://it.wikipedia.org/wiki?curid=2836037", "title": "24488 Eliebochner", "text": "24488 Eliebochner \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,2912165\u00a0UA e da un'eccentricit\u00e0 di 0,1879766, inclinata di 7,41856\u00b0 rispetto all'eclittica."}
{"id": "2836038", "revid": "36426", "url": "https://it.wikipedia.org/wiki?curid=2836038", "title": "Visione di Sant'Eustachio", "text": ""}
{"id": "2836039", "revid": "287204", "url": "https://it.wikipedia.org/wiki?curid=2836039", "title": "24492 Nathanmonroe", "text": "24492 Nathanmonroe \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,6336337\u00a0UA e da un'eccentricit\u00e0 di 0,0785800, inclinata di 1,30013\u00b0 rispetto all'eclittica."}
{"id": "2836040", "revid": "767487", "url": "https://it.wikipedia.org/wiki?curid=2836040", "title": "Mihovil Naki\u0107", "text": "Carriera.\nDal 1999 al 2011 \u00e8 stato direttore sportivo del KK Cibona."}
{"id": "2836041", "revid": "300067", "url": "https://it.wikipedia.org/wiki?curid=2836041", "title": "Mihovil Naki\u0107-Vojnovi\u0107", "text": ""}
{"id": "2836042", "revid": "287204", "url": "https://it.wikipedia.org/wiki?curid=2836042", "title": "24493 McCommon", "text": "24493 McCommon \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,9109360\u00a0UA e da un'eccentricit\u00e0 di 0,0410875, inclinata di 3,18088\u00b0 rispetto all'eclittica."}
{"id": "2836043", "revid": "300067", "url": "https://it.wikipedia.org/wiki?curid=2836043", "title": "Mihovil Nakic-Vojnovic", "text": ""}
{"id": "2836046", "revid": "287204", "url": "https://it.wikipedia.org/wiki?curid=2836046", "title": "Mihovil Nakic", "text": ""}
{"id": "2836047", "revid": "104216", "url": "https://it.wikipedia.org/wiki?curid=2836047", "title": "24494 Megmoulding", "text": "24494 Megmoulding \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a e da un'eccentricit\u00e0 di 0,1244832, inclinata di 3,29611\u00b0 rispetto all'eclittica."}
{"id": "2836051", "revid": "15756", "url": "https://it.wikipedia.org/wiki?curid=2836051", "title": "Don't Be Aggressive", "text": "Don't Be Aggressive \u00e8 un brano musicale pop della cantante tedesca Sandra, scritto da Michael Cretu e Klaus Hirschburger.\nFu pubblicato nel gennaio 1992 come singolo dal suo quinto album \"Close to Seven\".\nLa canzone del lato B, \"Seal It Forever\", appare anche nel quinto singolo di Sandra.\nIl singolo entr\u00f2 nella European Top 20, diventando una hit mondiale."}
{"id": "2836054", "revid": "110157", "url": "https://it.wikipedia.org/wiki?curid=2836054", "title": "Opel Performance Center", "text": "Opel Performance Center, sigla OPC, \u00e8 una divisione della Opel che sviluppa le versioni pi\u00f9 sportive delle auto della casa automobilistica tedesca.\nAl momento in listino sono presenti due modelli di automobile: Opel Corsa OPC, Opel Astra J OPC.\nTutte queste auto sono dotate di una linea pi\u00f9 sportiva rispetto al modello dal quale derivano, grazie all'applicazione di alcune appendici aerodinamiche, agli interni decisamente pi\u00f9 sportivi, a cerchi in lega e gomme di maggiori dimensioni e a motori pi\u00f9 potenti.\nSi parte dal 1.6 turbo benzina da 152 Kw (207 CV) dell'Opel Corsa, per arrivare al 2.0 turbo benzina da 206kw (280 cv) dell'Opel Astra J."}
{"id": "2836058", "revid": "767487", "url": "https://it.wikipedia.org/wiki?curid=2836058", "title": "The Debt (film 1917)", "text": "The Debt \u00e8 un film del 1917 diretto da Frank Powell. Sceneggiato da Clara Beranger e Kilbourn Gordon, aveva come interprete principale l'attrice Marjorie Rambeau.\nTrama.\nLa festa di fidanzamento di Ann con il barone Moreno viene interrotta quando giunge la notizia della rovina finanziaria del conte, il padre di Ann, che ha investito malamente tutto il suo denaro in una miniera, coinvolgendo nel crac anche gli abitanti del paese. Il conte, disperato, si suicida lasciando senza mezzi di sostentamento la figlia che eredita cos\u00ec solo tutti i suoi debiti. Il barone rompe il fidanzamento e lei sposa Slater, un americano con il quale si imbarca alla volta degli Stati Uniti dove lei spera di trovare il modo di guadagnare il denaro che le servir\u00e0 per ripagare i debiti del padre. Il barone, tuttavia, la segue in America. La madre di Slater, gelosa dell'amore che il figlio prova per la moglie, vede in questo la possibilit\u00e0 di dividere i due coniugi. Cacciata di casa, Ann viene accolta dal barone. Quando Slater, spinto dalla figlioletta che piange la perdita della madre, si reca a cercare la moglie, la trova insieme a Moreno. Tra i due uomini scoppia un furioso alterco nel quale ambedue restano mortalmente feriti. Ann torna cos\u00ec dalla figlia; la suocera, pentita, si unisce a lei e alla bambina e, tutte insieme, le tre donne tornano in Francia per ripagare il debito del conte.\nProduzione.\nIl film fu prodotto dalla Frank Powell Producing Corporation. Alcune fonti attribuiscono la fotografia a Billy Wagner, mentre il materiale pubblicitario incluso nella descrizione per il copyright, accredita invece come cameraman Arthur Boeger.\nDistribuzione.\nIl copyright del film, richiesto dalla Frank Powell Producing Corp. il 24 aprile 1917, fu registrato con il numero LP10791.\nDistribuito dalla Mutual Film, il film usc\u00ec nelle sale cinematografiche USA il 23 aprile 1917."}
{"id": "2836059", "revid": "1543377", "url": "https://it.wikipedia.org/wiki?curid=2836059", "title": "CIA e traffico di droga", "text": "Il coinvolgimento della Central Intelligence Agency nel traffico internazionale di droga \u00e8 stato argomento pi\u00f9 volte oggetto di dibattito e controversie, in particolare riguardo a favoritismi a bande di narcotrafficanti tramite finanziamenti e aiuto logistico in cambio di informazioni e materiale di supporto.\nPer Stato.\nAfghanistan.\nNel corso dell'invasione sovietica dell'Afghanistan, alcuni reparti della CIA si misero in contatto con diversi esponenti di spicco del mondo della droga mediorientale, tra cui Gulbuddin Hekmatyar, \"signore della droga\" afghano, nel tentativo di favorire la lotta dei ribelli e delle forze criminali contro i sovietici. Secondo lo storico Alfred W. McCoy, l'agenzia, nel contesto dell'invasione dell'Afghanistan, si preoccup\u00f2 di creare amicizie e legami di collaborazione con i narcotrafficanti pi\u00f9 influenti attraverso finanziamenti, armi, protezione politica e altri mezzi, spingendoli in compenso a lottare contro i comunisti e contemporaneamente a rendersi protagonista indiretta del traffico dell'eroina e di altre droghe nel Sud-est asiatico.\nUn'altra vicenda che suscit\u00f2 scandalo fu la scoperta che Ahmed Wali Karzai, fratello del presidente afghano neoeletto filoamericano Hamid Karzai, era nel libro paga della CIA da otto anni (all'ottobre 2009), e la sua sospetta vicinanza al traffico d'oppio nel Medio Oriente contribu\u00ec a offuscare le reali intenzioni dei servizi segreti americani circa il blocco del commercio della suddetta droga. Karzai, in ottemperanza a queste relazioni, sarebbe stato pagato per realizzare operazioni in alcune regioni dell'Afghanistan e reclutare forze paramilitari. \nBirmania.\nNel 1949, dopo la vittoria di Mao Zedong in Cina, un gruppo di circa 1\u00a0200 soldati del Kuomintang sconfitti fuggirono in Birmania e continuarono una certa attivit\u00e0 di guerriglia. Quando per\u00f2 nel 1953 il governo birmano si appell\u00f2 all'ONU per cercare di fermare l'attivit\u00e0 dei guerriglieri nazionalisti, gli USA fecero pressioni su Taiwan affinch\u00e9 ritirasse i suoi uomini. Verso la fine del 1954 circa 6\u00a0000 uomini lasciarono la Birmania. Comunque altre migliaia di soldati rimasero nella regione e il governo di Taiwan continu\u00f2, in segreto, a rifornirli e a comandarli. Con la copertura della CIA, crearono gravi disagi alla popolazione birmana e arrivarono a prendere il controllo del 90% della produzione di oppio nella zona, tassando i coltivatori e i piccoli produttori indipendenti. Gli uomini del Kuomintang potevano inoltre contare sull'appoggio del generale Phao Sriyanonda, capo della Polizia thailandese e uomo della CIA, che forn\u00ec loro armi e li aiut\u00f2 a contrabbandare grossi quantitativi di oppio fino ai mercati di Hong Kong e Singapore.\nBolivia.\nIl 17 luglio 1980, in Bolivia, il generale Luis Garc\u00eda Meza Tejada mise in atto un golpe militare, finanziato da trafficanti di cocaina e sostenuto da mercenari neonazisti reclutati da Klaus Barbie (ex capo della Gestapo a Lione assoldato dalla CIA): si apr\u00ec uno dei periodi pi\u00f9 bui della storia boliviana con arresti arbitrari da parte di unit\u00e0 paramilitari, torture e sparizioni, avvenute con il supporto del SIDE (i servizi segreti della dittatura militare argentina) nell'ambito dell'Operazione Condor, la strategia unificata dei governi militari del Sudamerica pianificata dalla CIA per coordinare la feroce repressione contro qualsiasi forma di opposizione ai regimi. Il coinvolgimento della dittatura nel traffico di cocaina port\u00f2 all'isolamento internazionale della Bolivia: secondo quanto riferito, le esportazioni di cocaina ammontavano a 850 milioni di dollari nel biennio 1980-1981 del regime di Garc\u00eda Meza, il doppio del valore delle esportazioni ufficiali del Paese. I \"dollari della coca\" venivano usati per comprare il silenzio o il sostegno attivo degli ufficiali militari (si parl\u00f2 infatti di \"golpe della cocaina\"). Ma Garc\u00eda Meza, che non riusc\u00ec a ottenere supporto nell'esercito, affront\u00f2 ripetuti tentativi di colpo di Stato e fu costretto a dimettersi il 4 agosto 1981.\nHaiti.\nNel 1991 a Haiti le gerarchie militari capeggiate dal generale Raoul C\u00e9dras presero il potere appoggiate dalla CIA: tale regime fu accusato di traffico illegale di droga in collaborazione con il Cartello di Medell\u00edn.\nItalia.\nSecondo la testimonianza resa nel 1995 da Roberto Cavallaro, ex membro dei Nuclei per la Difesa dello Stato e collaboratore esterno del SID coinvolto nell'inchiesta sull'organizzazione golpista della \"Rosa dei Venti\", nel 1972 apprese dell'esistenza di una operazione della CIA in Italia, denominata \"Blue Moon\", consistente nella diffusione di sostanze stupefacenti negli strati giovanili con il fine di destabilizzare il movimento di contestazione: sempre secondo Cavallaro, di questa forma di \"guerra non ortodossa\" se ne occup\u00f2 l'Aginter Press di Lisbona, un'organizzazione sotto copertura della CIA che operava con lo scopo di addestrare militanti di estrema destra a confezionare bombe e a infiltrarsi nei gruppi rivoluzionari di sinistra.\nSecondo il giudice istruttore Guido Salvini, titolare di diverse inchieste sulla strategia della tensione, l'uomo di collegamento con la CIA per l'operazione \"Blue Moon\" sarebbe stato Ronald Stark, amico personale di Timothy Leary e molto vicino ai gruppi pacifisti americani (come la Fratellanza dell'Amore Eterno) nonch\u00e9 trafficante internazionale di LSD e, per questo motivo, utilizzato come infiltrato dalla CIA. Giunto a Roma nel 1972, dove venne arrestato per traffico di droga, riusc\u00ec ad avvicinare in carcere alcuni elementi delle Brigate Rosse, come Renato Curcio, e diversi esponenti della sinistra extraparlamentare.\nLaos.\nDopo la fine della dominazione francese, furono gli statunitensi che si presero in carico di finanziare il Governo Reale laotiano e l'esercito del regno. Il conflitto divenne cos\u00ec noto sotto il nome di \"guerra segreta\", per il ruolo che vi ebbero gli Stati Uniti, costretti ad agire nell'ombra in Laos dopo che la Conferenza di Ginevra del 1954 ne aveva dichiarato la neutralit\u00e0. Agli inizi del 1955 fu istituita una missione operativa americana in Laos che pag\u00f2 l'80% delle spese governative e la totalit\u00e0 delle spese militari. Per far naufragare queste operazioni senza un coinvolgimento militare diretto, la CIA rispose finanziando nel 1957 una forza di 7\u00a0000 guerriglieri anti-comunisti di etnia hmong guidati dal generale Vang Pao, che si insediarono sulle colline intorno alla piana delle giare, occupata dai guerriglieri comunisti del Pathet Lao.\nDurante la guerra civile laotiana, Vang Pao si arricch\u00ec appropriandosi impunemente di parte degli aiuti statunitensi ai guerriglieri hmong e, con la copertura di agenti della CIA, commerciando oppio ed eroina, ma non fu mai incriminato per queste attivit\u00e0 perch\u00e9 gli statunitensi lo consideravano una pedina chiave nel conflitto. I proventi del traffico di droga gli servivano inoltre per finanziare la guerriglia da lui capeggiata. La sua base di Long Tieng divenne il maggior mercato di oppio ed eroina assieme a Vientiane per i hmong in Laos. Inizialmente esport\u00f2 le droghe con gli aerei della Air America (una compagnia aerea segretamente controllata dalla CIA) e nel 1967 fond\u00f2 a tale scopo la propria compagnia aerea Xieng Khouang Air Transport.\nMessico.\nSi ritiene che il Cartello di Guadalajara, guidato da Miguel \u00c1ngel F\u00e9lix Gallardo (detto El Padrino), riusc\u00ec a prosperare soprattutto per l'appoggio della Direcci\u00f3n Federal de Seguridad, i servizi segreti messicani dell'epoca, guidati dal 1978 al 1982 da Miguel Nazar Haro. Quest'ultimo, strettamente legato alla CIA, chiuse un occhio sulle attivit\u00e0 dei narcos in virt\u00f9 del sostegno dato dal cartello ai Contras, la guerriglia antisandinista del Nicaragua. Infatti F\u00e9lix Gallardo pass\u00f2 agli insorti una quantit\u00e0 significativa di soldi e armi. Secondo Werner Lotz, suo pilota personale, El Padrino una volta lasci\u00f2 150\u00a0000 dollari in contanti a un gruppo di Contras, e spesso si vantava di contrabbandare loro armi. Pure Juan Matta-Ballesteros, l'uomo di collegamento con i colombiani, era in contatti con la CIA e forniva supporto ai guerriglieri nicaraguensi. Numerose agenzie federali statunitensi, tra cui la CIA e la DEA erano a conoscenza delle attivit\u00e0 di Gallardo, ma a questi fu inizialmente data protezione per il contributo dato ai Contras.\nL'agente della DEA Enrique Camarena venne rapito il 7 febbraio 1985 e poi brutalmente torturato e assassinato, mentre era in missione in Messico per indagare sulle attivit\u00e0 di Gallardo. Nell'ottobre 2013 due ex agenti federali e un ex collaboratore della CIA affermarono a un network televisivo americano, che alcuni agenti CIA erano coinvolti nel rapimento e nell'omicidio di Camarena, poich\u00e9 era una minaccia alle attivit\u00e0 illegali dell'agenzia in Messico. Secondo i tre uomini, la CIA stava collaborando con i trafficanti per trasportare cocaina e marijuana negli Stati Uniti, per poter poi usare la propria parte di ricavi per finanziare i contras, nel tentativo di rovesciare il governo sandinista in Nicaragua. Un portavoce della CIA ha risposto affermando che \"\u00e8 ridicolo pensare che la CIA abbia qualcosa a che fare con l'omicidio di un agente federale americano e la fuga del suo assassino\".\nNicaragua.\nNonostante nel 1982 con l'emendamento Boland la Camera dei Rappresentanti USA proibisse all'unanimit\u00e0 al Pentagono e alla CIA di addestrare o armare gli antisandinisti, l'amministrazione Reagan continu\u00f2 segretamente a sostenere la guerriglia dei Contras in Nicaragua: come emerso dall'inchiesta \"Dark Alliance\" del giornalista statunitense Gary Webb, i Contras si autofinanziavano mediante il traffico di droga con l'appoggio della CIA, che usava i proventi del traffico di armi durante la guerra Iran-Iraq. L'azione dei Contras si caratterizzava principalmente per attacchi contro strutture civili indifese quali fattorie, ospedali, chiese e per massacri indiscriminati contro civili, compimento di torture e stupri.\nPanama.\nIl generale Manuel Noriega fu dittatore di Panama per sei anni, dal 1983 al 1989, e fedele alleato della CIA a partire dagli anni cinquanta. Il generale Noriega avvi\u00f2 anche una collaborazione con il Cartello di Medell\u00edn, i cui capi si rifugiarono a Panama sotto la sua protezione e utilizzarono il Paese come base per il traffico di cocaina e per il riciclaggio del denaro sporco.\nQuando nel 1987 alcuni ufficiali panamensi accusarono Noriega di essere coinvolto nel traffico di droga, a Miami fu aperta una inchiesta nei suoi confronti. Gli USA gli tolsero definitivamente l'appoggio e da quel momento cominci\u00f2 il braccio di ferro con Washington, conclusosi con la deposizione di Noriega in seguito all'operazione \u201c\"Just Cause\"\u201d: l'invasione dei marines americani a Panama avvenuta il 20 dicembre del 1989. L'anno dopo Noriega, con l'accusa di riciclaggio e narcotraffico, fu condannato a 40 anni di carcere.\nTurchia.\nNegli anni settanta i Lupi grigi (organizzazione paramilitare del partito turco di estrema destra \"Milliyet\u00e7i Hareket Partisi\") si resero responsabili dell'uccisione indiscriminata di attivisti di sinistra e liberali, intellettuali, curdi, funzionari e giornalisti e maturarono anche forti sospetti circa la loro partecipazione alla \"Counter-Guerrilla\" (in turco: \"Kontrgerilla\"), il nodo anatolico della rete Gladio, un'organizzazione di tipo \"stay-behind\" ispirata e articolata in chiave anticomunista dalla CIA e dalla NATO, in collaborazione con gli Stati dell'Europa occidentale, al fine di impedire con qualsiasi mezzo ai partiti comunisti di raggiungere il potere con i mezzi democratici (operazioni sotto falsa bandiera, attentati, propaganda, diffamazione). Negli anni ottanta la ramificazione dei Lupi grigi nelle comunit\u00e0 di emigrazione turca in Germania, in Austria, in Svizzera e nei Paesi Bassi ha permesso loro di impiantare traffici di eroina per finanziare l'attivit\u00e0 politica e l'acquisto di armi.\nVenezuela.\nNel 1993 la rete televisiva CBS rese pubbliche le accuse della DEA, l'ente statunitense antidroga, secondo la quale i servizi segreti americani si resero protagonisti dell'importazione di pi\u00f9 di una tonnellata di cocaina proveniente dal Venezuela sul suolo americano. Secondo quanto descritto dal \"New York Times\", la droga \"della CIA\" fu trafficata nelle principali metropoli della nazione. \nLo sbarco della droga non fu approvato dalla DEA ma comunque effettuato dalla CIA nel contesto di un'operazione antidroga volta a incastrare il signore della droga Pablo Escobar in accordo con la Guardia Nazionale."}
{"id": "2836064", "revid": "287204", "url": "https://it.wikipedia.org/wiki?curid=2836064", "title": "Girolamo del Pacchia", "text": "Biografia.\nSi form\u00f2 alla scuola di pittura di tale citt\u00e0, al seguito di pittori come Bernardino Fungai, il Sodoma e Giacomo Pacchiarotti. Dopo un breve soggiorno a Firenze, nel 1500 and\u00f2 a Roma per formarsi e rientr\u00f2 poi definitivamente a Siena. \nNel 1502 assiste il Pacchiarotti e il Pinturicchio nella decorazione della Libreria Piccolomini all'interno della cattedrale di Siena. Nel 1518 Del Pacchia affresca una chiesa sotto la supervisione del Beccafumi.\nFaceva parte di un partito popolare detto \"la compagnia de' Bardotti\" con lo scopo di togliere il potere all'oligarchia del Consiglio dei Nove. Non si ha pi\u00f9 traccia di lui a Siena dopo il 1535, quando il gruppo venne disperso e non si hanno altre notizie dopo tale data. \nLa sua opera pi\u00f9 celebre \u00e8 l'affresco della Nativit\u00e0 della Vergine, nell'Oratorio di San Bernardino a Siena, tenera, ma con una certa artificiosit\u00e0. Altro affresco di pregio, sempre a Siena, nel Santuario di Santa Caterina, rappresenta la santa durante la sua visita a Sant\u2019Agnese di Montepulciano. Alla National Gallery, a Londra c'\u00e8 un'altra opera, la \"Vergine e il Bambino\". \nLe forme di Girolamo del Pacchia sono pi\u00f9 piene rispetto a quelle del Perugino e del Signorelli e infatti il suo modello stilistico pu\u00f2 essere piuttosto considerato il Franciabigio. Il tratto non \u00e8 sempre eccezionale, le teste femminili esprimono dolcezza e buona fattura, e spesso I colori hanno forza particolare.\nLe sue opere sono soprattutto conservate nella zona di Siena, all'interno di chiese, alla Pinacoteca Nazionale e nella collezione Chigi-Saracini. \"Madonne\" e \"Sacre Famiglie\" sono visibili agli Uffizi, al museo di Budapest, al Courtauld Institute di Londra ed al Museo di Capodimonte a Napoli.\nGiorgio Vasari menziona Girolamo del Pacchia nel suo capitolo delle \"Vite\" dove parla del Sodoma."}
{"id": "2836065", "revid": "300067", "url": "https://it.wikipedia.org/wiki?curid=2836065", "title": "Zdravko Radulovi\u0107", "text": ""}
{"id": "2836066", "revid": "963244", "url": "https://it.wikipedia.org/wiki?curid=2836066", "title": "Guerre polacco-ottomane", "text": "Le guerre polacco-ottomane comprendono un insieme di numerosi conflitti tra la Confederazione polacco-lituana, lo Stato europeo pi\u00f9 esteso ed uno dei pi\u00f9 popolosi del XVI-XVII secolo, e l'Impero Ottomano. Campo di battaglia privilegiato dello scontro fu l'antico principato danubiano di Moldavia, verso il quale si erano protesi gli interessi politici del Regno di Polonia fin dal tempo degli Jagelloni.\nL'avvio ufficiale delle frizioni tra la neonata Confederazione polacco-lituana e gli Ottomani furono provocate dalla fine del Regno d'Ungheria per mano del sultano Solimano il Magnifico (1520-66), gi\u00e0 causa scatenante della lunga serie di guerre ottomano-asburgiche. Lo scontro diretto tra i polacco-lituani ed i turchi si inser\u00ec, conseguentemente, nel gi\u00e0 ampio contesto del conflitto tra gli Asburgo e la Sublime Porta.\nDurante la Lunga Guerra (1593-1606) tra l'Imperatore Rodolfo II d'Asburgo ed il sultano Murad III, il grande atamano della Corona polacca, Jan Zamoyski estese fino alla Moldavia il controllo politico-militare della Confederazione. Terminata la \"Lunga guerra\", il successore di Zaoyski, Stanis\u0142aw \u017b\u00f3\u0142kiewski, difese gli interessi confederati in Moldavia contro gli ottomani, fino a cadere nella Prima guerra polacco-ottomana. Mentre le razzie dei cosacchi, per parte cristiana, e dei tartari di Crimea, per parte musulmana, mantenevano la Moldavia e l'Ucraina in uno stato di guerra costante, il pupillo di \u017b\u00f3\u0142kiewski, Stanis\u0142aw Koniecpolski, stroncava nella Seconda guerra polacco-ottomana (1633-34) il tentativo del sultano Murad IV di distruggere la Confederazione. Trent'anni dopo, quando l'atamano dei cosacchi Petro Doroshenko si alle\u00f2 con il sultano Mehmed IV contro i polacco-lituani, fu il nipote di \u017b\u00f3\u0142kiewski, \"hetman\" Jan Sobieski, a stroncare i nemici della Confederazione nella battaglia di Podhajce (1667) prima e nella battaglia di Hotin (Terza guerra polacco-ottomana) poi. Eletto sovrano della Confederazione polacco-lituana nel 1674, Sobieski prosegu\u00ec la lotta contro i turchi al fianco degli Asburgo (guerra polacco-ottomana (1683-1699) e guerra austro-turca (1683-1699)): gioc\u00f2 un ruolo fondamentale nella battaglia di Vienna e costrinse, con la pace di Carlowitz (1699), il sultano Mustafa II a rendere ai polacco-lituani la Podolia.\nConcluse da una netta vittoria polacca, le guerre tra la Confederazione e l'Impero Ottomano avevano per\u00f2 irrimediabilmente consumato le risorse politico-militari dei polacco-lituani. Dopo gli allori di Sobieski, la Confederazione polacco-lituana precipit\u00f2 in una fase di ristagno che apr\u00ec le porte alle disastrose Spartizioni della Polonia del XVIII secolo.\nOrigini del conflitto.\nA partire dal 1494, il re di Polonia Jan I Olbracht inizi\u00f2 i preparativi per una nuova crociata contro i turchi che prevedeva la collaborazione tra i polacchi, il marchese Giovanni I di Brandeburgo ed il voivoda \u0218tefan cel Mare di Moldavia. Nel corso del 1496, Giovanni Alberto riusc\u00ec faticosamente a raccogliere un'armata di 80.000 polacchi ma la sua crociata si tramut\u00f2 in una contesa con i moldavi per il controllo sulla Galizia. La battaglia della Foresta di Cosmin chiuse la contesa in favore del voivoda \u0218tefan che risolse comunque di allearsi con il sultano Bayezid II per cautelarsi contro il potere polacco.\nLa prima guerra tra la Confederazione ed i turchi: la guerra dei Magnati di Moldavia (1593-1617).\nNel 1593, con lo scoppio della Lunga Guerra (1593-1606) tra l'Imperatore Rodolfo II d'Asburgo ed il sultano Murad III l'Europa Orientale precipit\u00f2 nel caos. Per volont\u00e0 del \"grande atamano\" Jan Zamoyski la Confederazione rivolse la sua attenzione verso i Principati danubiani, tornando ad inviare truppe in Moldavia. Il voivoda filo-asburgico \u0218tefan R\u0103zvan venne eliminato e sostituito con Ieremia Movil\u0103 che sigl\u00f2 il trattato di Cecora e si riconobbe vassallo sia della Confederazione che della Sublime Porta. Poco dopo (1599-1601), Zamoyski dovette difendere Movil\u0103 dall'intraprendente voivoda di Valacchia Michele il Coraggioso.\nTra il 1607 ed il 1613 alcuni nobili polacchi intervennero in Moldavia per difendere gli interessi della famiglia Movil\u0103 mettendo la Confederazione in contrasto con i turchi, ormai liberi di focalizzarsi sulla minaccia polacca. Il nuovo \"grande atamano\", Stanis\u0142aw \u017b\u00f3\u0142kiewski convinse il voivoda di Moldavia \u0218tefan II Tom\u0219a a chiudere la contesa ed a siglare il trattato di Hotin (1612) nel quale si impegnava a farsi mediatore tra la Confederazione e la Sublime Porta. Negli anni successivi i nuovi intrighi dei Movil\u0103 e dei polacchi loro alleati nonch\u00e9 la continua guerra di confine tra i Cosacchi sudditi della Confederazione e i Tartari di Crimea vassalli del sultano riaccesero il conflitto finch\u00e9, con il trattato di Busza (1617), \u017b\u00f3\u0142kiewski congel\u00f2 la situazione rinunciando a qualsiasi ingerenza polacco-lituana in Moldavia.\nNei fatti, la contesa tra polacchi e turchi continu\u00f2. Mentre cosacchi e tartari continuavano a rendere insicuri i reciproci confini, \u017b\u00f3\u0142kiewski sconfiggeva nella battaglia di Kam\"janec'-Podil's'kyj (1618) le forze di Iskander Pasha \"Beylerbey\" di Bosnia. Il re polacco Sigismondo III Vasa attent\u00f2 al potere del voivoda di Transilvania Gabriele Bethlen, vassallo del sultano, intervenendo a favore degli Asburgo nella guerra dei trent'anni. Infine il nuovo voivoda di Moldavia, Kaspar Graziani, gi\u00e0 vassallo del sultano, si alle\u00f2 con la Confederazione.\nPrima guerra polacco-ottomana.\nIl conflitto tra la Confederazione e la Sublime Porta si riaccese formalmente nel 1620. Il \"casus belli\" venne offerto dai cosacchi che diedero alle fiamme il porto di Varna, controllato dai turchi. Il giovane sultano Osman II chiuse il conflitto con i Safavidi di Persia e fece voto di radere al suolo la Confederazione. Le forze di \u017b\u00f3\u0142kiewski mossero verso la Moldavia ma non arrivarono in tempo per salvare il trono di Graziani.\nAll'inizio di settembre, \u017b\u00f3\u0142kiewski ed il suo protetto, \"hetman\" Stanis\u0142aw Koniecpolski, radunarono 8000 uomini e mossero verso sud. Graziani fu in grado di offrire loro solo 600 uomini. \u017b\u00f3\u0142kiewski e Iskander Pasha, al comando di 22.000 uomini, si scontrarono nella battaglia di Cecora (1620), sul fiume Prut, che si protrasse per diversi giorni. Costretto a ritirarsi, \u017b\u00f3\u0142kiewski riusc\u00ec a mantenere integre le sue forze fino al confine confederato, ove i suoi uomini si dispersero divenendo facile preda delle forze ottomane. \u017b\u00f3\u0142kiewski rest\u00f2 ucciso e la sua testa venne inviata al sultano come trofeo; Koniecpolski venne fatto prigioniero.\nNel 1621 il sultano Osman guid\u00f2 un'armata di oltre 100.000 uomini verso le terre della Confederazione, deciso a chiudere la contesa. I polacco-lituani affidarono la guida dell'esercito all'anziano \"hetman\" Jan Karol Chodkiewicz che attravers\u00f2 il Dniester al comando di una forza di 25.000 polacchi e 20.000 cosacchi per poi trincerarsi nella rocca di Hotin, in attesa del nemico. Per un mese, dal 2 settembre al 9 ottobre, le forze della Confederazione ressero all'assalto dei turchi nell'assedio noto come battaglia di Chocim (1621). Il 24 settembre Chodkiewicz mor\u00ec ed il comando pass\u00f2 a Stanis\u0142aw Lubomirski. Il 9 ottobre, con l'arrivo delle prime bufere invernali, il sultano si convinse a desistere dall'attacco.\nNel 1622 Osman II venne assassinato da una rivolta dei Giannizzeri, scontenti per la sua conduzione degli affari di stato. Il trattato di Hotin (1622), basato sul precedente trattato di Busza, chiuse il conflitto, pacificando il confine tra la Confederazione e l'impero ottomano fino alla guerra polacco-ottomana (1633-1634).\nSeconda guerra polacco-ottomana.\nLa contesa tra la Confederazione polacco-lituana ed Istanbul venne riaperta da Stanis\u0142aw Koniecpolski, ormai nuovo \"grande atamano\" della Confederazione.\nCome rappresaglia contro una razzia dei tartari Nogai, Koniecpolski entr\u00f2 in Moldavia e sconfisse nella battaglia di Sasowy R\u00f3g (1633) i Nogai, poi si port\u00f2 a Kam\"janec'-Podil's'kyj ove si fortific\u00f2 in attesa dell'armata d'invasione del \"Bey\" di Silistra (attuale Bulgaria), Abaza Mehmed Pasci\u00e0, eminenza grigia alle spalle della razzia dei Nogai.\nAbazy aveva infatti organizzato l'attacco ai danni della Confederazione sperando di trovare i polacco-lituani, impegnati in una guerra con la Moscovia dello \"Zar\" Michele Romanov, impreparati. La manovra era stata per\u00f2 vanificata dagli alleati tartari dei turchi: se infatti i Nogai avevano accettato di attaccare la Confederazione, i tartari di Crimea avevano preferito attaccare la Moscovia, alleggerendo il peso del conflitto per i polacchi.\nAbazy attacc\u00f2 Koniecpolski presso Kam\"janec'-Podil's'kyj ma venne pesantemente sconfitto e costretto a ritirarsi.\nNel settembre del 1634, chiuso formalmente il conflitto con i Russi grazie al trattato di Poljanovka, Koniecpolski e re Ladislao IV Vasa riunirono un'armata per sferrare un pesante attacco ai turchi. Il sultano Murad IV, intenzionato a rafforzare il confine orientale del suo impero, prefer\u00ec congelare il conflitto con la Confederazione. Abazy venne deposto e giustiziato, mentre un trattato di pace chiudeva la Seconda guerra polacco-ottomana con un nulla di fatto per entrambe le parti.\n1666: il riaccendersi delle ostilit\u00e0.\nNel trentennio successivo alla chiusura della Seconda guerra polacco-ottomana, gli interessi della Confederazione in Ucraina erano stati pesantemente minati dai nuovi conflitti con la Moscovia (guerra russo-polacca (1654-1667) e il Diluvio ) e dall'insubordinazione dei cosacchi sobillati dallo \"Zar\" manifestatasi nella rivolta di Khmelnytsky.\nNel 1666 l'atamano della Riva destra ucraina, Petro Doroshenko, si alle\u00f2 con il sultano Mehmed IV e con i tartari di Crimea contro la Confederazione. L'atamano Jan Sobieski stronc\u00f2 per\u00f2 i ribelli nella battaglia di Podhajce (1667).\nLa grande guerra turca.\nNel 1670 la situazione in Ucraina torn\u00f2 a farsi tesa. Istanbul mise un nuovo \"Khan\" al potere in Crimea, Selim I Giray, estromettendo il filo-polacco Adil Giray. Selim e l'Atamano Petro si allearono contro la Confederazione ma vennero nuovamente sconfitti da Sobieski. \"Khan\" Selim chiese allora l'aiuto del sultano contro le forze della Confederazione, dando ad Istanbul il \"casus belli\" per l'avvio della Terza guerra polacco-ottomana. Lo stesso Doroshenko si alle\u00f2 nel 1672 alle forze del sultano, entrando nel nuovo conflitto turco contro la Confederazione.\nQuesto nuova guerra rientr\u00f2 in un conflitto di ben pi\u00f9 ampio respiro che vide diverse potenze cristiane europee fare fronte comune contro l'Impero Ottomano, notevolmente indebolito rispetto agli splendori del XVI secolo, nel tentativo di stroncare una volta per tutte la minaccia turca sull'Europa.\nTerza guerra polacco-ottomana.\nNel 1672 un esercito turco al comando del sultano Mehmed IV e del gran vizir Faz\u0131l Ahmed K\u00f6pr\u00fcl\u00fc entr\u00f2 in Ucraina e conquist\u00f2 la fortezza di Kam\"janec'-Podil's'kyj. Distratto dalla contesa politica interna, re Michele Korybut non riusc\u00ec ad inviare rinforzi cos\u00ec il piccolo esercito Confederato che affront\u00f2 i turchi venne sconfitto nella battaglia di Krasnobr\u00f3d (1672) e costretto a siglare, nel trattato di Bu\u010da\u010d, la formale capitolazione polacco-lituana.\nNel 1673 Jan Sobieski, a capo delle forze confederate, stronc\u00f2 i turchi nella battaglia di Hotin ed occup\u00f2 la Moldavia. L'anno successivo, morto re Michele, gli allori militari valsero a Sobieski il titolo di re di Polonia.\nNel 1675 i turchi radunarono un nuovo esercito e mossero contro la Polonia. Sobieski riusc\u00ec a fermare l'invasione dei turchi e, dopo la battaglia di \u017burawno, costrinse gli emissari del sultano a siglare il trattato di \u017burawno che annullava il trattato di Bu\u010da\u010d.\nQuarta guerra polacco-ottomana.\nDopo alcuni anni di tregua, i turchi riaprirono il loro conflitto con gli Asburgo. Kara Mustafa cinse d'assedio Vienna ma un esercito cristiano guidato da Sobieski attacc\u00f2 le forze del sultano Mehmed IV e le sconfisse nella battaglia di Vienna. Sobieski, appoggiato da Carlo V di Lorena, insegu\u00ec Kara Mustafa e lo affront\u00f2 nuovamente nella battaglia di P\u00e1rk\u00e1ny.\nL'imperatore Leopoldo I, aiutato da Papa Innocenzo XI, riun\u00ec Austria, Polonia, Moscovia e Venezia nella Lega Santa per stroncare definitivamente il potere turco in Europa. Gli scontri principali del conflitto vennero sostenuti dagli austriaci (battaglia di Moh\u00e1cs (1687) e battaglia di Zenta (1697)) che godettero poi dei principali benefici durante la spartizione del regno d'Ungheria.\nNel 1686 e nel 1691, Sobieski condusse delle offensive in Moldavia senza mai incontrare forte resistenza, mentre i suoi generali contenevano i raid dei tartari nelle terre della Confederazione. Finalmente, nella battaglia di Podhajce (1698), i polacco-lituani al comando di \"hetman\" Feliks Kazimierz Potocki sconfissero l'armata turca inviata nelle terre confederate.\nGrazie alla pace di Carlowitz (1699), firmata dal sultano Mustafa II, La Confederazione riusc\u00ec a riannettere la Podolia alla terre polacco-lituane. Si tratt\u00f2 dell'ultimo grande successo politico della Repubblica delle Due Nazioni, ormai intrappolata in una fase di ristagno che sarebbe maturata nelle Spartizioni della Polonia durante il XVIII secolo."}
{"id": "2836067", "revid": "287204", "url": "https://it.wikipedia.org/wiki?curid=2836067", "title": "Zdravko Radulovic", "text": ""}
{"id": "2836069", "revid": "287204", "url": "https://it.wikipedia.org/wiki?curid=2836069", "title": "Biathlon ai X Giochi paralimpici invernali", "text": "Le gare di biathlon ai X Giochi paralimpici invernali di Vancouver si sono svolte il 13 e 17 marzo 2010 al Whistler Olympic Park.\nCategorie.\nOgnuna delle gare del biathlon classico \u00e8 composta da tre tipi di competizioni:\nViene comunque stilata un'unica classifica, ma i tempi dei singoli concorrenti vengono compensati applicando la cosiddetta \"formula di compensazione del tempo\" (\"adjusted time formula\")."}
{"id": "2836070", "revid": "300067", "url": "https://it.wikipedia.org/wiki?curid=2836070", "title": "Mario Primorac", "text": ""}
{"id": "2836081", "revid": "599013", "url": "https://it.wikipedia.org/wiki?curid=2836081", "title": "Goran Grbovi\u0107", "text": ""}
{"id": "2836083", "revid": "287204", "url": "https://it.wikipedia.org/wiki?curid=2836083", "title": "Goran Grbovic", "text": ""}
{"id": "2836084", "revid": "466539", "url": "https://it.wikipedia.org/wiki?curid=2836084", "title": "Kristian Digby", "text": "Biografia.\nDichiaratamente omosessuale, ha debuttato nel mondo della televisione a cavallo tra gli anni novanta e gli anni duemila su ITV plc conducendo il programma \"Nightlife\". Precedentemente ha partecipato ai programmi serali di LBC \"Sunday Night\" e \"One Night Strand\". Nello stesso tempo ha diretto i programmi televisivi \"Homefront\", \"Fantasy Rooms\" e \"She's Gotta Have It\" mentre nel 2001 ha condotto il programma \"That Gay Show\" su BBC Choice.\nDal 2003 ha condotto diversi programmi per la BBC, tra cui il noto \"To Buy or Not to Buy\". Ha inoltre condotto altri programmi come \"Uncharted Territory\", \"Holiday\", \"Trading Up\", \"Living in the Sun\" e \"Open House\", quest'ultimo in onda la mattina. Successivamente ha condotto i programmi mattutini \"Buy It, Sell It, Bank It\" e \"To Build or Not to Build\".\n\u00c8 stato trovato morto nel suo appartamento a Newham, Londra, il 1\u00ba marzo 2010. In seguito all'intervento dei medici, sono stati rinvenuti nella stanza in cui \u00e8 deceduto degli oggetti, una cintura e una borsa, che sono stati associati ad una pratica di autoerotismo estremo che ha portato l'uomo alla morte per asfissia e che sono stati raccolti come prove. Le circostanze della morte non sono ancora state accertate."}
{"id": "2836085", "revid": "767487", "url": "https://it.wikipedia.org/wiki?curid=2836085", "title": "The Dazzling Miss Davison", "text": "The Dazzling Miss Davison \u00e8 un film muto del 1917 diretto da Frank Powell. Uscito il 18 giugno 1917, il film \u00e8 tratto dal racconto \"The Dazzling Miss Davison\" di Florence Warden (Londra, 1908).\nTrama.\nGerard Buckland, un giovanotto della buona societ\u00e0, \u00e8 attratto in strada dalla vista di una bella sconosciuta. Ma la ragazza sparisce al suo sguardo dopo aver ricevuto di nascosto un collier di diamanti da un uomo misterioso.\nGerard la incontra per caso durante un ricevimento a casa di un amico: la signorina Davison intrattiene gli altri ospiti non solo con una conversazione sciolta e brillante, ma anche con un gioco. Quello di sottrarre con estrema abilit\u00e0 qualcosa dalle tasche degli altri per poi restituire il tutto con una giocosa risata.\nLa ragazza dichiara di essere una designer, ma Gerald \u00e8 convinto - invece - che possa essere una cleptomane o, addirittura, una ladra in combutta con l'anziano uomo misterioso.\nIn realt\u00e0, miss Davison \u00e8 una brava investigatrice e l'uomo misterioso \u00e8 il suo capo: insieme, stanno indagando su una serie di furti. Alla festa dei van Santen, i due smascherano i padroni di casa come una gang internazionale di ladri e, con le prove accumulate, li arrestano. Gerald deve ricredersi sulla ragazza e, felice di aver fugato ogni sospetto, inizia a corteggiarla con entusiasmo.\nProduzione.\nIl film fu prodotto dalla Frank Powell Producing Corporation\nDistribuzione.\nDistribuito dalla Mutual Film, usc\u00ec nelle sale cinematografiche USA il 18 giugno 1917."}
{"id": "2836086", "revid": "183114", "url": "https://it.wikipedia.org/wiki?curid=2836086", "title": "Val\u00e9ry Larbaud", "text": ""}
{"id": "2836094", "revid": "287204", "url": "https://it.wikipedia.org/wiki?curid=2836094", "title": "Tottenham Court Road", "text": "Tottenham Court Road \u00e8 un'importante strada situata nel centro di Londra, Inghilterra, tra St Giles Circus (l'incrocio tra Oxford Street e Charing Cross Road) a nord di Euston Road, al confine con la Citt\u00e0 di Westminster e il borgo londinese di Camden, lunga circa un chilometro. Da vari anni la circolazione sulla via \u00e8 a senso unico in direzione nord, mentre il traffico in direzione sud usa la parallela Gower Steet. La strada \u00e8 anche generalmente indicata come confine occidentale di Bloomsbury.\nLa parte terminale a sud \u00e8 vicino al British Museum e al Centre Point, l'edificio pi\u00f9 alto del West End. Lungo la via si trovano vari edifici dell'University College e all'estremit\u00e0 nord si trova lo University College Hospital. \nLa via \u00e8 servita da tre stazioni della metropolitana di Londra - da sud a nord sono: Tottenham Court Road, Goodge Street e Warren Street.\nStoria.\nL'area ora attraversata dalla strada \u00e8 descritta nel \"Domesday Book\" come appartenente al Decano e al Capitolo della cattedrale di San Paolo, Durante il regno di Enrico III (1216-1272) si trovava nella zona la casa nobiliare di un certo William de Tottenhall. Nel XV secolo l'area era conosciuta come Totten, Totham o Totting Hall. Dopo aver cambiato proprietario varie volte, il palazzo venne affittato per 99 anni alla regina Elisabetta, divenendo quindi noto come Tottenham Court. Nel secolo successivo divenne propriet\u00e0 della famiglia Fitzroy, che costru\u00ec Fitzroy Square su una parte del giardino del palazzo verso la fine del XVIII secolo.\nNel 1814 un birrificio sito nella strada \u00e8 stato oggetto di un grave incidente noto come London Beer Flood, con lo sversamento di circa un milione e mezzo di litri di birra che hanno danneggiato le abitazioni vicine e ucciso almeno otto persone."}
{"id": "2836096", "revid": "767487", "url": "https://it.wikipedia.org/wiki?curid=2836096", "title": "Zoran Jovanovi\u0107", "text": ""}
{"id": "2836097", "revid": "287204", "url": "https://it.wikipedia.org/wiki?curid=2836097", "title": "Zoran Jovanovic", "text": ""}
{"id": "2836102", "revid": "287204", "url": "https://it.wikipedia.org/wiki?curid=2836102", "title": "Clinidae", "text": "I Clinidae sono una famiglia di pesci di mare affini ai Blenniidae.\nDistribuzione e habitat.\nSono presenti in tutti gli oceani, soprattutto nelle fasce temperate. Hanno la loro massima diversit\u00e0 nei mari sudafricani ma sono molto comuni in tutto l'emisfero australe. Sono presenti con poche specie nei mari californiani e con una nel mar Mediterraneo dove \u00e8 presente la specie \"Clinitrachus argentatus\".\nSono pesci bentonici costieri che spesso vivono nella zona di marea o nelle foreste di kelp.\nDescrizione.\nEstremamente simili ai Blenniidae da cui si distinguono per la presenza di scaglie, di solito piccole e poco visibili, e per la pinna dorsale composta del tutto o in gran parte da raggi spinosi. Questa pinna ha spesso un lobo anteriore che pu\u00f2 sembrare staccato dalla porzione principale. Possono esserci tentacoli sulla testa ma, a differenza dei blennidi, mai sul muso.\nLa livrea \u00e8 di solito mimetica ma ci\u00f2 nonostante molte specie presentano colori vivaci.\nHanno dimensioni piccole o minuscole tranne il californiano \"Heterostichus rostratus\" che pu\u00f2 raggiungere i 60\u00a0cm.\nAlimentazione.\nCarnivori, si cibano di piccoli crostacei, molluschi ed altri invertebrati.\nRiproduzione.\nMolte specie sono vivipare a fecondazione interna.\nPesca.\nNon hanno nessuna importanza per la pesca se non per quanto riguarda il mercato acquariofilo.\nAcquariofilia.\nCome i blennidi si adattano molto bene alla vita in acquario e sono allevati spesso anche nelle vasche domestiche."}
{"id": "2836104", "revid": "281901", "url": "https://it.wikipedia.org/wiki?curid=2836104", "title": "Clinitrachus", "text": ""}
{"id": "2836106", "revid": "729019", "url": "https://it.wikipedia.org/wiki?curid=2836106", "title": "Guerra polacco-ottomana (1620-1621)", "text": "La guerra polacco-ottomana (1620-1621), o prima guerra polacco-ottomana, segn\u00f2 il riaccendersi della contesa tra la Confederazione polacco-lituana e l'Impero ottomano per il controllo sulla Moldavia e sull'Ucraina, congelata nel 1617 con il trattato di Busza. Il conflitto non port\u00f2 ad alcun mutamento dello \"status quo\".\nAntefatto.\nNel 1595, il grande etmano della Confederazione polacco-lituana, Jan Zamoyski, aveva posto sul trono di Moldavia Ieremia Movil\u0103 con l'intento di sfruttare il Principato danubiano quale cuscinetto tra le terre confederate della Pocuzia ed i turchi, fossero essi ottomani o Nogai di Crimea. In spregio ai piani di Zamoyski, invece, non appena Movil\u0103 mor\u00ec (1606), le famiglie di magnati polacchi a lui imparentate (Potockis, Koreckis e Wi\u015bniowieckis) si sentirono legittimate a contendere il controllo della Moldavia alla Sublime Porta una prima volta nel 1607-1613 ed una seconda nel 1614-1617. In entrambe le occasioni, il compito di chiudere sul campo la contesa venne ufficialmente affidato dalla Confederazione al grande etmano Stanis\u0142aw \u017b\u00f3\u0142kiewski, gi\u00e0 protetto di Zamoyski, a causa delle continue intromissioni dei Nogai di Khan Temir, alleatosi ai moldavi, in Pocuzia. Nel corso del 1616 il conflitto era poi stato complicato da una diretta intromissione degli ottomani del \"Beylerbey\" di Bosnia, Iskander Pasha, che aveva stroncato i polacco-lituani nella seconda battaglia di Sasowy R\u00f3g prendendo a pretesto le parallele scorrerie dei cosacchi sul suolo imperiale turco.\n\u017b\u00f3\u0142kiewski ed il \"Beylerbey\" negoziarono un accordo che raffreddasse il conflitto nel settembre del 1617, il trattato di Busza, con il semplice scopo di guadagnare tempo (la Confederazione era infatti impegnata in Livonia contro il Regno di Svezia e la Porta in Persia contro i Safavidi), salvo poi scontrarsi l'anno dopo nella battaglia di Kam\"janec'-Podil's'kyj (1618), nella quale il grande etmano riusc\u00ec a chiudere favorevolmente la contesa per la Confederazione.\nNel rapido volgere di un biennio, i rapporti tra polacco-lituani ed ottomani tornarono a precipitare.\nCostretto a chiudere il conflitto nel Caucaso in netto svantaggio rispetto ai Safavidi, il nuovo sultano Osman II (regno 1618-1622) si rivolse ai Balcani ed all'Ucraina in cerca di pi\u00f9 facili conquiste. L'allora nemico storico degli ottomani, la casa d'Asburgo, era impegnata nel neonato conflitto che sarebbe poi degenerato nella Guerra dei trent'anni: la rivolta della Boemia. Osman prese contatti con il \"voivoda\" (principe) di Transilvania, Gabriele Bethlen, affinch\u00e9 questi attaccasse l'Ungheria Reale, controllata dagli Asburgo d'Austria. La risposta dell'aggressivo Arciduca e futuro imperatore Ferdinando II d'Asburgo fu un accordo con il Re di Polonia Sigismondo Vasa affinch\u00e9 questi attaccasse da nord i transilvano-ottomani in Ungheria in cambio di concessioni territoriali nella Slesia.\nI mercenari \"lisowczycy\" inviati dal Vasa incontrarono le forze transilvane in Slovacchia, sconfiggendole nella battaglia di Humenn\u00e9 (23 novembre 1619), e ripiegarono poi sulla Transilvania per saccheggiarla. Costretto ad abbandonare il campo dei ribelli protestanti del conte von Thurn, impegnati ad assediare Vienna, per difendere il suo regno, Bethlen allacci\u00f2 contatti pi\u00f9 stretti con l'Ottomano, al quale chiese aiuti contro i \"lisowczycy\".\nIn questo clima di tensioni e complotti su vasta scala, le relazioni tra la Confederazione e la Porta erano poi costantemente guastate dalle continue scorribande dei cosacchi cristiani e dei Nogai musulmani; alle spalle di questi \"cani sciolti\", ognuna delle due potenze vedeva infatti la mano occulta dell'avversario. La \"questione cosacca\" era poi particolarmente sentita dai turchi perch\u00e9 proprio nel decennio 1615-1625 le operazioni di pirateria cosacca nel Mar Nero raggiunsero il loro apice, con risultati inaspettatamente felici per i predoni cristiani quali il sacco di Varna e Trebisonda nel 1616.\nConseguentemente agli accordi di Busza del 1617, la Confederazione aveva formalmente richiesto ai coscritti cosacchi di ridurre i \"raid\" corsari ai danni degli ottomani, inviando l'etmano Stanis\u0142aw Koniecpolski, genero di \u017b\u00f3\u0142kiewski, ad Olszanica, ma l'accordo non era stato rispettato.\nIl riaccendersi delle ostilit\u00e0: la battaglia di Cecora.\nIl \"casus belli\" venne fornito al giovane Osman II dalle scorribande dei pirati cosacchi che, nel 1620, misero al sacco il porto di Istanbul, arrivando, pare, a tentare l'assalto alla dimora stessa del sultano, il \"Topkapi\".\nLa Porta inizi\u00f2 cos\u00ec a preparare l'attacco diretto ai danni della Confederazione, previsto per il 1621, mentre Iskander Pasci\u00e0 veniva messo a capo di un potente esercito per riportare i Balcani sotto l'egida ottomana e garantire appoggi a Bethlen. Le forze del \"Beylerbey\", circa 10.000 uomini, si congiunsero ai Nogai di Khan Temir e mossero verso sud, per congiungersi con le forze del \"voivoda\" di Valacchia, Radu IX Mihnea.\nIl \"Sejm\" polacco-lituano, sobillato quasi certamente dagli emissari di Ferdinando II d'Asburgo, era nel frattempo giunto alla medesima risoluzione della Porta. Risoluti a muover guerra agli ottomani, i parlamentari confederati risolsero di anticipare lo scontro all'anno in corso ma, al contempo, respinsero le richieste del grande etmano della Corona di stanziare pi\u00f9 fondi per l'esercito.\n\u017b\u00f3\u0142kiewski riusc\u00ec a radunare poco pi\u00f9 di 8.000 effettivi, grazie principalmente alle risorse dirette dei Magnati interessati alla spedizione (Korecki, Zas\u0142awski, Kazanowski, Kalinowski e Potocki - le medesime famiglie, cio\u00e8, che si erano impegnate in Moldavia negli anni precedenti): 2.000 fantaccini, 400 \"husaria\", 1200 \"lisowczycy\", 200 raitri e 1.600 coscritti cosacchi al comando dell'atamano Mikhailo Chmel'nyc'kij, uomo strettamente legato al \"clan\" del grande etmano.\nAspettandosi di dover affrontare un esercito nemico di circa 10.000 uomini, \u017b\u00f3\u0142kiewski risolse di spostare lo scontro al di fuori del territorio confederato e scelse la Moldavia quale campo di battaglia. Il grande etmano si mise in marcia, puntando verso la localit\u00e0 di Cecora, gi\u00e0 fortificata dal grand etmano Zamoyski nel 1595 per le operazioni contro i tartari di \u011eaz\u0131 II Giray (v. battaglia di Cecora (1595)). La sera del 9 settembre l'esercito confederato aveva varcato il fiume Prut e quattro giorni dopo (13 settembre) era a destinazione.\nIl \"voivoda\" di Moldavia, Ga\u0219par Graziani, un avventuriero croato messo sul trono dagli ottomani ma che aveva gi\u00e0 allacciato contatti con Sigismondo di Polonia contro la Porta, approfitt\u00f2 della presenza di \u017b\u00f3\u0142kiewski per sbarazzarsi dei turchi. Informato che il sultano aveva scoperto il suo doppio-gioco e che un \"kapucu\" era diretto alla sua capitale, Ia\u0219i, per destituirlo, il \"voivoda\" fece massacrare i giannizzeri presenti a corte, cattur\u00f2 la delegazione e fugg\u00ec a nord, verso il limitrofo campo polacco-lituano, accompagnato dai suoi sostenitori. \u017b\u00f3\u0142kiewski approfitt\u00f2 dell'arrivo di Graziani per annettere, contro la volont\u00e0 del principe, le forze ribelli moldave alle sue. Alcuni magnati danubiani, per\u00f2, ripiegarono sulle loro terre per proteggerle dai saccheggi perpetrati dall'armata confederata per gli approvvigionamenti.\n\u017b\u00f3\u0142kiewski e Iskander Pasha si scontrarono nella battaglia di Cecora, sul fiume Prut, che si protrasse per diversi giorni. Costretto a ritirarsi, \u017b\u00f3\u0142kiewski riusc\u00ec a mantenere integre le sue forze fino al confine confederato, ove i suoi uomini si dispersero divenendo facile preda delle forze ottomane. \u017b\u00f3\u0142kiewski rest\u00f2 ucciso e la sua testa venne inviata al sultano come trofeo; Koniecpolski venne fatto prigioniero.\nHotin (1621).\nSei mesi dopo la disfatta dei polacco-lituani, nell'aprile del 1621, Osman II era ad Adrianopoli, al diretto comando di un'armata forte di oltre 100.000 uomini con la quale intendeva schiacciare una volta per tutte la Confederazione. Il \"Sejm\" affid\u00f2 il comando dell'armata confederata al grande etmano di Lituania, l'anziano Jan Karol Chodkiewicz, che attravers\u00f2 il Dniester al comando di una forza di 25.000 polacchi e 20.000 cosacchi e si trincer\u00f2 nella fortezza di Chotyn, in attesa del nemico. Per un mese, dal 2 settembre al 9 ottobre, le forze della Confederazione ressero all'assalto dei turchi nel sanguinoso assedio di Khotyn. Il 24 settembre, Chodkiewicz mor\u00ec ed il comando pass\u00f2 a Stanis\u0142aw Lubomirski. Il 9 ottobre, con l'arrivo delle prime bufere invernali, il sultano si convinse a desistere dall'attacco.\nConseguenze.\nTornato ad Istanbul, Osman II venne deposto dai suoi Giannizzeri, scontenti del sultano e da lui fatti oggetto di feroci critiche causa la sconfitta subita ad opera dei polacco-lituani, il 18 maggio ed assassinato due giorni dopo (20 maggio). Il polacco Samuel Korecki, gi\u00e0 ben noto ai turchi dai tempi della battaglia di Sasowy R\u00f3g (1616), segu\u00ec Osman nella tomba circa un mese dopo, il 27 giugno. Koniecpolski e gli altri prigionieri confederati, incluso il giovane Chmel'nyc'kij, uscirono invece incolumi dalla prigionia: vennero rilasciati nel 1623, grazie al buon esito della missione diplomatica condotta presso il sultano Mustafa I, subentrato al nipote Osman, da Krzysztof Zbaraski. Il riscatto dei Magnati frutt\u00f2 alla Porta 30.000 talleri.\nIl Trattato di Hotin, basato sul precedente Trattato di Busza, chiuse il conflitto tra la Sublime Porta e la Confederazione, pacificando il confine tra i due imperi per un decennio.\nLa contesa sarebbe stata riaperta con la Seconda guerra polacco-ottomana voluta dal nuovo \"Grand Hetman\" Koniecpolski."}
{"id": "2836109", "revid": "767487", "url": "https://it.wikipedia.org/wiki?curid=2836109", "title": "Il segreto della casa Balfame", "text": "Il segreto della casa Balfame (\"Mrs. Balfame\") \u00e8 un film muto del 1917 diretto da Frank Powell.\nTratto dal romanzo di Gertrude Atherton, il film \u00e8 uscito nelle sale in 9 aprile 1917."}
{"id": "2836110", "revid": "486946", "url": "https://it.wikipedia.org/wiki?curid=2836110", "title": "Scrittura malayalam", "text": ""}
{"id": "2836113", "revid": "76069", "url": "https://it.wikipedia.org/wiki?curid=2836113", "title": "Nal\u00f3n (comarca)", "text": ""}
{"id": "2836116", "revid": "76069", "url": "https://it.wikipedia.org/wiki?curid=2836116", "title": "Avil\u00e9s (comarca)", "text": ""}
{"id": "2836117", "revid": "76069", "url": "https://it.wikipedia.org/wiki?curid=2836117", "title": "Gij\u00f3n (comarca)", "text": ""}
{"id": "2836118", "revid": "76069", "url": "https://it.wikipedia.org/wiki?curid=2836118", "title": "Oviedo (comarca)", "text": ""}
{"id": "2836119", "revid": "879070", "url": "https://it.wikipedia.org/wiki?curid=2836119", "title": "Equus africanus somaliensis", "text": "L'asino selvatico della Somalia (Equus africanus somaliensis) \u00e8 una sottospecie dell'asino selvatico africano. Vive nella Regione del Mar Rosso Meridionale, in Eritrea, nella Regione di Afar, in Etiopia, e in Somalia. Le zampe di questo animale sono marcate da strisce orizzontali nere che ricordano quelle della zebra.\nEsemplari in cattivit\u00e0.\nNegli zoo di tutto il mondo vivono circa 150 esemplari di asino selvatico della Somalia. Uno tra i pi\u00f9 importanti centri di allevamento di questa rara sottospecie \u00e8 lo Zoo di Basilea, in Svizzera. A partire dal 1970 in questa struttura ne sono nati ben 35 esemplari e a tutt'oggi (settembre 2009) vi sono ospitati uno stallone e tre femmine adulte con i piccoli."}
{"id": "2836121", "revid": "1005847", "url": "https://it.wikipedia.org/wiki?curid=2836121", "title": "Elezioni generali ad Anguilla del 2010", "text": "Le elezioni generali ad Anguilla del 2010 si sono tenute il 15 febbraio. Esse hanno visto la vittoria dell'Anguilla United Movement, precedentemente all'opposizione, che ha conquistato quattro seggi in totale; Hubert Hughes \u00e8 stato incaricato di formare il nuovo governo.\nLa tornata elettorale serviva per assegnare sette degli undici seggi di cui \u00e8 composta la \"House of Assembly\", i restanti quattro vengono assegnati due su nomina del governatore e due \"ex officio\".\nCandidati.\nIl Primo Ministro uscente, Osbourne Fleming, ha annunciato prima delle elezioni la sua intenzione di ritirarsi e di non concorrere per un nuovo mandato. Fleming era il leader del partito Anguilla National Alliance che fa parte della coalizione denominata Anguilla United Front.\nPer i sette seggi si sono presentati venti candidati. I candidati si possono presentare in uno solo dei sette distretti dell'isola (ogni distretto ha diritto ad un seggio) e in ciascuna circoscrizione viene eletto il candidato che raccoglie il maggior numero di voti."}
{"id": "2836124", "revid": "767487", "url": "https://it.wikipedia.org/wiki?curid=2836124", "title": "Mary Moreland", "text": "Mary Moreland \u00e8 un film del 1917 diretto da Frank Powell. Tratto dal romanzo di Marie Van Vorst, usc\u00ec nelle sale il 9 luglio 1917."}
{"id": "2836128", "revid": "767487", "url": "https://it.wikipedia.org/wiki?curid=2836128", "title": "Giuseppe Calabr\u00f2", "text": "Biografia.\nEntr\u00f2 in parlamento per la prima volta nel 1953, nella II Legislatura tra le file dell'MSI e sempre riconfermato, ad eccezione della V Legislatura (1963-1968) - quando non fu eletto - fino alla VII Legislatura. Nel 1977 ader\u00ec al neonato movimento di Democrazia Nazionale.\nNel 1979 non fu rieletto con D.N.-C.D\u02d0 in Parlamento."}
{"id": "2836133", "revid": "375960", "url": "https://it.wikipedia.org/wiki?curid=2836133", "title": "Seconda guerra polacco-ottomana", "text": ""}
{"id": "2836134", "revid": "484362", "url": "https://it.wikipedia.org/wiki?curid=2836134", "title": "Prima guerra polacco-ottomana", "text": ""}
{"id": "2836146", "revid": "287204", "url": "https://it.wikipedia.org/wiki?curid=2836146", "title": "SMAU", "text": "Lo SMAU (Salone Macchine e Attrezzature per l'Ufficio) \u00e8 la principale fiera italiana dedicata alle tecnologie dell'informazione e della comunicazione. La prima edizione si \u00e8 tenuta nel 1964.\nDescrizione.\nNata nel 1964, fino al 2005 \u00e8 stata, non senza critiche, una fiera di significativo stampo consumer; si decise poi di trasformarla in un evento esclusivamente professionale (come avvenne successivamente per l'E3 2007).\nAttualmente \u00e8 quindi un evento dedicato all'innovazione per le imprese e le Pubbliche Amministrazioni.\n Smau organizza un circuito di appuntamenti territoriali sulle principali regioni italiane per favorire la cultura dell'innovazione nelle imprese e negli enti locali, circuito che nel 2015 diventa internazionale.\nA SMAU partecipano ogni anno oltre 80.000 imprese provenienti da tutti i settori merceologici che trovano nella piattaforma fieristica lo strumento principale per dialogare direttamente con il mercato, il tutto con l'obiettivo di rendere le imprese protagoniste attive nello sviluppo e rilancio del Sistema Italia aumentando il proprio potenziale grazie all'innovazione e alle moderne tecnologie digitali. Al fianco degli operatori dell'industria del digitale, a SMAU espongono startup, spin-off, laboratori, Centri di ricerca e trasferimento tecnologico e PMI innovative, attivi nell'ambito dei diversi temi dei Cluster Tecnologici Nazionali che propongono innovazione in settori come le energie, i nuovi materiali, le scienze della vita, i trasporti.\nNel 2015 la 52\u00aa edizione internazionale di ottobre di Smau, dal 21 al 23 ottobre a Fieramilanocity, si \u00e8 tenuta in contemporanea con Expo 2015 inserita nel calendario degli eventi business dell'Esposizione Universale, aprendo cos\u00ec le porte ai visitatori internazionali che volevano conoscere l'offerta completa di innovazione presente in Italia. All'evento sono stati presenti almeno dieci governi di altrettante Regioni d'Italia insieme al loro ecosistema dell'innovazione, per un totale di oltre 500 attori partecipanti. L'offerta di innovazione non ha riguardato solo il settore ICT, ma ha coinvolto diverse tematiche, selezionate in base alla classificazione dei Cluster Tecnologici Nazionali in coerenza con la Strategia di Specializzazione delle Regioni (S3) richiesta dalla programmazione europea Horizon 2020: Fabbrica Intelligente, Scienze della Vita, Agrifood, Tecnologie per le Smart Community, Chimica Verde, Aerospazio, Tecnologie per gli ambienti di Vita, Mezzi e sistemi per la mobilit\u00e0 di superficie, terrestre e marina.\nEdizioni.\nEdizione 2015.\nPer il primo anno Smau varca i confini nazionali con la prima edizione di Smau Berlino in programma il 12 e 13 marzo presso il Palazzo Italia, nella centralissima Unter den Linden al civico 10. L'evento ospita un'area espositiva con 50 startup e PMI innovative in rappresentanza dell'innovazione \u201cmade in Italy\u201d, selezionate da Smau assieme alle Regioni italiane che partecipano al progetto. Le realt\u00e0 presenti (startup, spin-off, centri di ricerca e imprese innovative) presenteranno i propri prodotti, prototipi e servizi classificati secondo le tematiche dei Cluster Tecnologici Nazionali. L'edizione di Berlino rappresenta un'anteprima dell'edizione nazionale di Smau che si svolge a ottobre a Milano in contemporanea con Expo 2015 e che ospita oltre 500 aziende innovative e pi\u00f9 di 50.000 visitatori nazionali e internazionali. \nEdizione 2013.\nA partire dal Roadshow 2013 Smau ha affiancato alla tradizionale area dedicata alle novit\u00e0 tecnologiche per il business una nuova dimensione espositiva volta a presentare il mondo della Ricerca Industriale: laboratori, startup, spin off e acceleratori d'innovazione. Quest'area, ormai integrata completamente nel progetto Smau, ospita numerosi eventi volti a favorire l'incontro tra il mondo della Ricerca e quello dell'Industria. Lo Speed Pitching \u00e8 l'evento in cui le startup e gli acceleratori d'innovazione effettuano una breve presentazione della propria attivit\u00e0 agli imprenditori e manager in sala. A seguire, il Premio Lamarck \u00e8 il riconoscimento che viene conferito alle tre startup pi\u00f9 innovative.\nAlbo D'oro premio Lamarck\n2013\n2014\n2015\n2016\n2017\n2018\nEdizione 2008.\nNel 2008 Smau per il primo anno ha affiancato all'edizione nazionale che si svolge ogni anno ad ottobre un circuito di appuntamenti sul territorio volti a portare l'innovazione direttamente a casa delle imprese. La prima tappa del Roadshow si \u00e8 svolta a Padova a maggio e, negli anni successivi il Roadshow ha toccato le principali citt\u00e0 italiane per portare sul territorio nazionale le migliori aziende tecnologiche, startup e innovazioni.\nAltri progetti.\nApp4Expo.\nApp4Expo \u00e8 la gara che ha premiato le migliori startup lombarde che hanno sviluppato una app capace di promuovere e valorizzare l'offerta turistica-commerciale del proprio territorio in vista dell'atteso evento Expo 2015. App4Expo ha coinvolto le startup iscritte alla Camera di Commercio della Lombardia che sono riuscite a integrare nella propria applicazione mobile open data pubblici o privati, valorizzandoli e sfruttandone l'immesso potenziale. Originalit\u00e0 e innovazione, interesse nella logica del marketing territoriale, trasversalit\u00e0 e integrazione di tematiche, usabilit\u00e0 e stabilit\u00e0 dell'applicazione sono stati i parametri che hanno portato alla selezione dei migliori progetti mobile.\nAperinetwork.\nAperinetwork \u00e8 il nuovo format realizzato da Regione Lombardia e Smau dedicato alle imprese lombarde operanti in ambito digital. L'obiettivo di questi incontri \u00e8 di facilitare il networking tra le aziende consolidate e le migliori startup del settore ma, anche, promuovere e condividere gli strumenti per la digitalizzazione e lo sviluppo d'impresa che la Regione mette a disposizione.\nGli incontri prevedono delle sessioni di speed pitching di 90 secondi durante le quali selezionate startup presentano i loro progetti a imprenditori e manager alla ricerca di idee di business pronte da essere integrate nelle proprie imprese per accelerarne l'innovazione."}
{"id": "2836150", "revid": "1904508", "url": "https://it.wikipedia.org/wiki?curid=2836150", "title": "Th\u00e9ophile Wahis", "text": "Biografia.\nFu un governatore generale del Congo belga. Nato nello stato del Belgio intraprese con successo la carriera militare diventando dapprima sottotenente ed in seguito tenente generale. In quegli anni partecip\u00f2 alla spedizione militare nello stato del Messico.\nInoltre fu governatore generale anche dello Stato Libero del Congo dal 1892 al 1908.\nRiconoscimenti.\nUna strada nella citt\u00e0 di Brussels \u00e8 stata chiamata con il suo nome"}
{"id": "2836163", "revid": "30470260", "url": "https://it.wikipedia.org/wiki?curid=2836163", "title": "Trattato Nord Atlantico", "text": ""}
{"id": "2836165", "revid": "2091899", "url": "https://it.wikipedia.org/wiki?curid=2836165", "title": "Jean-Baptiste Botul", "text": "Jean-Baptiste Botul \u00e8 un personaggio immaginario, inventato da Fr\u00e9d\u00e9ric Pag\u00e8s, giornalista del settimanale satirico francese \"Le Canard encha\u00een\u00e9\".\nPseudo-biografia.\nIl personaggio \u00e8 immaginato come un filosofo francese, nato nel 1896 e morto nel 1947, a Lairi\u00e8re, nel dipartimento francese dell'Aude, della cui vita si saprebbe pochissimo, essendosi egli espresso soprattutto per via orale. Botul sarebbe stato uno specialista di Immanuel Kant e avrebbe tenuto, nel 1946, una conferenza in una comunit\u00e0 kantiana in Paraguay sulla vita sessuale di Kant.\nBotul avrebbe conosciuto personaggi famosi e sarebbe stato in relazione con Marthe Richard, Marie Bonaparte, Simone de Beauvoir e Lou Andreas-Salom\u00e9, mentre i suoi numerosi viaggi gli avrebbero permesso di incontrare Emiliano Zapata, Pancho Villa, Henri D\u00e9sir\u00e9 Landru, Stefan Zweig, Andr\u00e9 Malraux, Jean Cocteau e Jean Giraudoux. Avrebbe partecipato alla seconda guerra mondiale in Alsazia e si sarebbe rifugiato nel 1946 in Sud America.\nIl libro \"La vie sexuelle d'Emmanuel Kant\", scritto da Pag\u00e8s sotto il nome di Botul, fu pubblicato nel 1999 e venne presentato come una raccolta postuma di scritti di Botul. Pag\u00e8s pubblic\u00f2 altri tre libri sotto il nome dell'immaginario filosofo: su Landru come precursore del femminismo, su Friedrich Nietzsche e sulla metafisica del morbido.\nNel 2010 fu pubblicato per le edizioni Il Melangolo \"La filosofia o l'arte di chiudere il becco alle donne\", saggio semiserio di Fr\u00e9d\u00e9ric Pag\u00e8s.\nFraintendimenti.\nL'invenzione ha tratto in inganno il \"nouveau philosophe\" Bernard-Henri L\u00e9vy, che lo cita come studioso di Kant realmente esistito nel libro \"De la guerre en philosophie\" (\"Sulla guerra in filosofia\"), del febbraio 2010 Altri studi che fraintendono la vera natura di Botul e lo citano come personaggio reale sono elencati da Oscar Morbleau, in \"Apr\u00e8s (et surtout avant) BHL, d'autres victimes de Jean-Baptiste Botul\", pubblicato il 15 febbraio 2010 sul suo blog \"Morbleau!\".\nAssociazione e premio.\nFr\u00e9d\u00e9ric Pag\u00e8s \u00e8 presidente dell'\"associazione degli Amici di Jean-Baptiste Botul\" (\"Association des Amis de Jean-Baptiste Botul\", o \"A2JB2\"), presentata come ente che curerebbe la raccolta e la pubblicazione degli scritti di Botul.\nL'associazione conferisce ogni anno il \"Prix Botul\" a un autore che abbia citato Botul nel suo testo. Si tratta della parodia di un premio letterario e il premio viene spesso attribuito ai membri della medesima associazione. Vincitori del premio sono stati:"}
{"id": "2836178", "revid": "30297", "url": "https://it.wikipedia.org/wiki?curid=2836178", "title": "Palasport (Faenza)", "text": ""}
{"id": "2836180", "revid": "486946", "url": "https://it.wikipedia.org/wiki?curid=2836180", "title": "Nabiki Tend\u014d", "text": ""}
{"id": "2836181", "revid": "399", "url": "https://it.wikipedia.org/wiki?curid=2836181", "title": "Esposizione del Crocifisso nelle aule scolastiche italiane", "text": ""}
{"id": "2836183", "revid": "399", "url": "https://it.wikipedia.org/wiki?curid=2836183", "title": "Esposizione del Crocifisso nelle aule scolastiche", "text": ""}
{"id": "2836185", "revid": "1745361", "url": "https://it.wikipedia.org/wiki?curid=2836185", "title": "Ricetta magistrale fitoterapica", "text": "Una ricetta magistrale fitoterapica \u00e8 un tipo di prescrizione medica usato in fitoterapia.\nIl seguente esempio dimostra come in pratica si pu\u00f2 scrivere tale ricetta. Le parti \"commento\" non si scrivono normalmente, servono come illustrazione didattica. \nPer le abbreviazioni usate vedi Abbreviazioni galeniche\nInscriptio (luogo e data).\nNormalmente luogo e data. Nelle ricette a scopi didattici si lascia perdere.\nNomen aegroti (paziente).\nPer i bambini si aggiunge anche l'et\u00e0 per motivarne il dosaggio. Nelle ricette didattiche si lascia perdere (si aggiunge spesso qui anche l'indicazione), p.es. \"Sig. Pinco Pallino: ricostituente\".\nIndicazione (facoltativa).\nNella ricetta per il farmacista \u00e8 facoltativa. Se si vuol averla scritta sulla confezione preparata dal farmacista, si riporta nella \"subscriptio\" dopo la lettera \"S.\" (signe, indichi). Certi medici hanno l'abitudine di scrivere sempre un'indicazione sulla confezione per evitare confusioni di medicazione. Questo pu\u00f2 essere un compito delicato, perch\u00e9 pu\u00f2 disturbare il cliente, avere in giro un boccettino con l'insegna \"impotenza virile\" o \"demenza senescente\"; si usano quindi, per rispetto e riservatezza dell'intimit\u00e0, delle indicazioni generiche come \"ricostituente\" o \"disturbi vascolari\".\nPraepositio o invocatio (formula iniziale).\nI vecchi Romani scrissero \"In nomine Jovis\", nel medioevo cristiano si scrisse \"cum Deo\", abbreviato ancora oggi ogni tanto con \"#\" oppure \"\u2643\", ma oggigiorno si scrive quasi sempre \"Rp.\" (recipe, prendi: come istruzione al farmacista), paragonabile con \"Si prende: ...\" nelle ricette culinarie.\nOrdinatio (composizione).\nDescrive in forma di una lista gli ingredienti della ricetta e le loro quantit\u00e0. Se si tratta di diversi ingredienti, si rispetta il seguente ordine:\nSubscriptio (istruzione al farmacista e per il paziente).\nIndica al farmacista e al cliente:\nNomen medici (firma del medico).\nUna ricetta \u00e8 completa solo con nome e indirizzo del medico nonch\u00e9 la sua firma."}
{"id": "2836186", "revid": "1718925", "url": "https://it.wikipedia.org/wiki?curid=2836186", "title": "Povegliano Veronese", "text": "Povegliano Veronese (\"Pojan\" in veneto, IPA: ) \u00e8 un comune italiano di abitanti della provincia di Verona in Veneto.\nGeografia fisica.\nIl comune di Povegliano Veronese dista 14 chilometri, a sud ovest, da Verona. Sul suo territorio c'\u00e8 una forte presenza di fontanili, polle e risorgive che spesso sono aree protette o molto curate, di censite ce ne sono 44. Da una di queste polle nasce il fiume Tartaro.\nLe risorgive.\nPovegliano Veronese sin dalla preistoria visse sulle paludi, come testimoniano le tante palafitte ritrovate durante i vari scavi archeologici.\nLa complessa opera di bonifica fu iniziata non prima del 1400: se si eccettua un primo intervento operato dai padri benedettini nel 1200, l'escavazione su larga scala delle risorgive e la bonifica del suolo, anche con l'incanalamento delle acque stagnanti, furono iniziati nel XV secolo, quando i patrizi veronesi e veneziani intrapresero la coltivazione del riso nella media e bassa pianura e nel 1500 quando ci fu un notevole sviluppo della praticoltura. Cominci\u00f2 allora quella che a partire dai primi decenni del Cinquecento sarebbe diventata \"la corsa all'acqua\", che indusse i proprietari a scavare quanti pi\u00f9 fossi possibile.\nDalle famiglie nobili prendono nome alcune fosse: ad esempio, la Liona dai conti Lion, la Draga dai Draghi, la Giona (950 litri al secondo di portata massima, dei quali 700 dalla risorgiva vicina alla Pioppa) prese il nome dai conti Giona che la escavarono per irrigare la loro campagna di S.Bernardino di 1800 campi veronesi tra Vigasio e Trevenzuolo.\nLe rive dei gorghi e dei condotti di alcune fosse sono pi\u00f9 alte rispetto a quelle di altri corsi di risorgiva: il motivo \u00e8 da ricercarsi, oltre che nella conformazione idrogeologica del terreno, anche nel calo di oltre due metri della falda freatica che si verific\u00f2 verso la met\u00e0 dell'Ottocento: questo fatto costrinse i proprietari di alcuni fossi ad abbassare il fondo delle risorgive e il letto dei condotti.\nIn quello stesso periodo per ottenere pi\u00f9 acqua furono aperti alcuni pozzi artesiani nei gorghi con tubi di 10\u00a0cm di diametro infissi fino ad intercettare la seconda falda.\nL'acqua, da sempre presente nel territorio, sugger\u00ec l'adozione della libellula (volgarmente chiamata \"cavaoci\" o \"sbusaoci\") quale simbolo sullo stemma comunale attualmente in uso.\nI corsi d'acqua di risorgiva che nascono a Povegliano Veronese sono:\nLa \"Fossona\", l\"'Acqua Bassa\" ed un ramo della \"Bora\", al ponte dei Mulinei formano un'unica fossa chiamata \"Gambarella\" che, nella zona pi\u00f9 a sud del paese, riceve l'acqua di un'ultima risorgiva.\nI nomi dei corsi d'acqua minori non rientrano nella toponomastica ufficiale, ma si sono tramandati oralmente. Sono riportati solo i corsi di risorgiva e non i canali e condotti che, negli ultimi decenni con l'introduzione dei mezzi meccanici, sono stati a volte deviati o intubati.\nTra il fiume Tartaro e il fiume Tione dei Monti \u00e8 presente l'Oasi della Bora.\nStoria.\nPovegliano Veronese \u00e8 ritenuto un importante luogo di ritrovamenti preistorici ed i numerosi reperti archeologici, databili dall'eneolitico (2500 a.C.-1800 a.C.) all'et\u00e0 del bronzo (1800 a.C.-900 a.C.). Sin dalla preistoria erano presenti numerose paludi.\nUna complessa opera di bonifica fu iniziata solo nel XV secolo, quando i patrizi veronesi e veneziani intrapresero la coltivazione del riso nella bassa pianura e ci fu un notevole sviluppo della praticoltura.\nI ritrovamenti archeologici.\nPovegliano Veronese \u00e8 ritenuto dagli studiosi un importante luogo di ritrovamenti preistorici ed i numerosi reperti archeologici, databili dall'eneolitico (2500 a.C.-1800 a.C.), indicano con certezza una continuit\u00e0 di vita a partire dall'et\u00e0 del bronzo (1800 a.C.-900 a.C.).\nL'ascia di Gambarella.\nL'ascia di Gambarella fu ritrovata nel 1967 in localit\u00e0 Gambarella. Il manufatto, in rame e lungo cm. 27, \u00e8 ben conservato.\nA causa della mancanza di un preciso contesto \u00e8 difficile la sua attribuzione cronologica e problematica l'interpretazione archeologica.\nUna necropoli preromana della media et\u00e0 del bronzo venne scoperta tra il 1876 e 1877 in localit\u00e0 Gambaloni presso il condotto della fossa Gambisa durante l'escavazione della ghiaia.\nNel 1880 furono riportate alla luce sepolture della tarda Et\u00e0 del Ferro nei campi magri della Bora e dell'Ortaia.\nScavi pi\u00f9 recenti hanno fatto emergere importanti ritrovamenti della media et\u00e0 del Bronzo in localit\u00e0 Muraiola e un grande numero di tombe celtiche, romane e longobarde presso l'Ortaia.\nIl cavallo e i levrieri.\nIl cavallo con i due levrieri \u00e8 stato ritrovato nell'agosto del 1986 in una necropoli longobarda del VII secolo d.C.\n\u00c8 una sepoltura rituale: il cavallo, ritrovato acefalo, \u00e8 stato tumulato su un fianco con i due cani accucciati vicino.\nLe ossa dei tre animali sono state restaurate e consolidate in un istituto universitario e rimontate su appositi supporti nella posizione originaria. \nQuesto e molti altri reperti archeologici sono esposti al pubblico in una mostra permanente presso villa Balladoro.\nLe guerre mondiali.\nDurante le due guerre mondiali, la popolazione di Povegliano ha subito gravi perdite, con la morte di 50 giovani inviati al fronte. Durante la seconda guerra mondiale, su 670 famiglie presenti, partirono al fronte 245 soldati.\nEconomia.\nStoricamente Povegliano Veronese basa la propria economia su agricoltura ed edilizia.\nEdilizia.\nFino agli anni novanta erano queste due realt\u00e0 a sorreggere gran parte dell'occupazione. In particolare, Povegliano Veronese ha insediate sul proprio territorio oltre imprese edili (fra individuali e societ\u00e0), che ne fanno un piccolo record per la provincia di Verona.\nAgricoltura.\nPer quanto riguarda l'agricoltura, si coltivavano soprattutto frumento, granoturco e foraggio.\nStoricamente, nel 1700 la vite e il gelso divennero un caratteristico delle nostre campagne: le foglie dei gelsi alimentavano i \"caal\u00e9ri\" (bachi da seta) che venivano allevati in grande quantit\u00e0 distesi sulle \"ar\u00e9le\" sostenute dalle \"peagn\u00e9\" nelle case, nei fienili o sotto le barchesse.\nPer l'economia familiare il baco ha rappresentato una voce fondamentale ed insostituibile ed il disegno di due farfalle del baco (in dialetto chiamate \"po\u00e9ie\") venne usato come simbolo sullo stemma del Comune dalla seconda met\u00e0 dell'Ottocento fino agli anni settanta.\nDagli inizi del secolo fino agli anni cinquanta due filande hanno impiegato manodopera femminile nell'ordine di circa 200 unit\u00e0 annue.\nSi allevavano animali da stalla e da cortile. Dopo la seconda guerra mondiale l'attivit\u00e0 produttiva ha iniziato un sensibile processo evolutivo.\nFa parte dell'area di produzione del Riso Nano Vialone Veronese che viene coltivato su terreni della pianura veronese irrigati con acqua di risorgiva.\nSociet\u00e0.\nEvoluzione demografica.\nPovegliano ha conosciuto uno sviluppo demografico particolare. Dopo il 1000 il numero degli abitanti doveva essere scarsissimo, essendo il territorio paludoso e malsano: a ci\u00f2 si aggiunga che nel 1233 il conte di San Bonifacio, per vendetta contro Ezzelino da Romano, da cui era stato messo in fuga, incendi\u00f2 Povegliano insieme ad altri paesi tra cui Nogarole Rocca e Valeggio, fece uccidere una gran parte degli abitanti, mentre alcuni furono condotti prigionieri e altri fuggirono, sicch\u00e9 il paese rimase quasi spopolato.\nNel 1696 la Parrocchia contava 828 abitanti; nel 1713 c'erano 415 maschi e 410 femmine.\nNell'anno 1858 erano saliti a 1782 e nell'anno 1881 aveva raggiunto la cifra di 2110. In un mezzo secolo si assiste ad un quasi raddoppio: nel 1901 erano saliti a 2511. Nel 1942 (21 aprile) gli abitanti sono 3680.\nFrazioni e localit\u00e0.\nLa frazione principale di Povegliano \u00e8 Madonna dell'Uva Secca . Il luogo fu frequentato dall'Et\u00e0 del Bronzo a quella altomedioevale, come attestano i numerosi reperti rinvenuti in varie occasioni e la scoperta di una necropoli longobarda. La denominazione della localit\u00e0 risulta per\u00f2 problematica e sembra essere il risultato della storpiatura di \"della via secca\" con cui era indicata la localit\u00e0 fino a tempi non molto lontani. Questo perch\u00e9 il luogo era paludoso ed emergeva solamente una strada, da cui la denominazione.\nAltre localit\u00e0 sono i \"Casotti\", la \"Centrale Elettrica\", il \"Crosone\", i \"Casotti dei Ronchi\", le \"Bazene\", i \"Boschi\".\nCi sono poi nel paese alcuni luoghi che hanno nomi noti assegnati per la particolarit\u00e0 del posto o per la conformazione:\nLuoghi d'interesse.\nArchitetture religiose.\nAlla periferia orientale di Povegliano, in mezzo all'aperta campagna, \u00e8 situato il Santuario della Madonna dell'Uva Secca. La curiosa denominazione pu\u00f2 essere spiegata come storpiatura popolare di Via Secca, o con la tradizione orale secondo la quale la Madonna ha fatto disseccare l'uva perch\u00e9, apparsa sotto l'aspetto di una vecchietta vicino alla Chiesa, gliene fu rifiutato un grappolo.\nLa chiesa e il titolo dell'Uva Secca risalgono ancora al 1178 quando in uno dei pi\u00f9 antichi documenti riguardanti le estensioni territoriali appartenenti al Comune di Verona, ritroviamo indicazioni di un edificio religioso in una via denominata \u201c\"Via Sancte Marie ad Vithesiceum\"\u201d, La \u201cVia di Santa Maria della Vite Secca\u201d, da cui deriv\u00f2 \u201cUva Secca\u201d. Il luogo fu frequentato dall'\"Et\u00e0 del bronzo\". Notizie pi\u00f9 specifiche sulla Chiesa si incominciano ad avere dal XVI secolo, consultando le visite parrocchiali relative alla Parrocchia di Povegliano. Per esempio la visita del vicario del vescovo Giberti nel 1526 informa che la Chiesa era dipendente dalla parrocchia di San Martino e godeva di una rendita annuale.\nLa visita dello stesso vescovo del 1533 ci fornisce invece notizie sul precario stato di conservazione dell'edificio che aveva bisogno di urgenti restauri del tetto, del campanile e della pala dell'altare maggiore.\nLa chiesa fu riedificata e ampliata nel 1611 ad opera dell'arciprete Francesco Priori e nello stesso anno l'affresco della Dormizione della Vergine venne trasportato all'altare maggiore.\nTestimonianza dell'avvenimento \u00e8 rappresentata da una lapide in marmo a sinistra del presbiterio che ne spiega i motivi in lingua latina:\nTradotto in italiano:\nIn questa Chiesa fu istituita dal 1666 una societ\u00e0 laicale della Beata Vergine della Via Secca.\nIn seguito, con le disposizioni napoleoniche del 1806 la societ\u00e0 fu soppressa. \nLa Chiesa fu svaligiata pi\u00f9 volte nei primi anni del Settecento durante il passaggio dei soldati francesi e tedeschi e nel corso dei tempi napoleonici fu chiusa al culto. \nVenne riaperta grazie ad una lettera di supplica inviata dal parroco di Povegliano Veronese al Vicario.\nIl 1\u00ba luglio 1806 venne stilato un inventario che fornisce indicazioni sui beni mobili presenti nella Chiesa della Madonna dell'Uva Secca: \nNei primi anni 1990 la chiesa, trascurata per molto tempo, \u00e8 stata fatta oggetto della debita attenzione da parte degli abitanti del paese che hanno costituito un comitato per restituirla alle pristine condizioni. l lavori di restauro, condotti in stretta collaborazione con la Sovrintendenza e grazie al cospicuo contributo della Fondazione Cariverona (per intercessione dell'allora Sindaco ex Consigliere della Fondazione stessa) e di realt\u00e0 locali, hanno permesso, fra l'altro, di riscoprire le fondamenta originali della chiesetta medioevale.\nLe prime testimonianze riguardanti la chiesa parrocchiale del paese risalgono al 1300 in cui, nella stessa zona della chiesa attuale, esisteva una piccola pieve (almeno dal 1137) intitolata a San Martino. Non era la parrocchiale, in quanto sotto giurisdizione dei Benedettini: la prima chiesa del paese era, infatti, quella di San Ulderico situata dove oggi si incrociano le vie Cavour e San Ulderico.\nSuccessivamente nel XV secolo venne demolita e ricostruita una chiesa vera e propria che divenne la parrocchiale. La chiesa di San Ulderico infatti, essendo costruita su una palude coperta con terreno di riporto, era in grave stato di usura a causa delle infiltrazioni d'acqua e dei cedimenti. Nel 1533 in Vescovo di Verona Matteo Gilberti diede ordine di ampliare la chiesa a spese del comune, ordine che fu ripetuto anche dal cardinale Agostino Valerio nella visita del 1582.\nLa costruzione venne ultimata nel 1597 ma alcuni secoli successivi, l'Arciprete Don Bartolomeo Martini diede il via ai lavori di ricostruzione della chiesa parrocchiale, ultimati nel 1824 dall'Arciprete Don Fenzi.\nCos\u00ec come \u00e8 accaduto per le chiese pi\u00f9 antiche, la stessa sorte venne riservata anche alla parrocchiale di San Martino che, nel settembre del 1964 venne demolita per lasciare spazio all'attuale edificio. L'abbattimento venne giustificato dalla necessit\u00e0 di migliorare la viabilit\u00e0, dall'onerosit\u00e0 delle spese di ristrutturazione del tetto e dal bisogno di avere una piazza per il paese. La realt\u00e0 dei fatti fu che per abbattere la chiesa furono necessari macchinari potenti e funi in acciaio che si spezzavano in continuazione, a riprova che l'abbattimento non era necessario ma solo frutto della mania dell'epoca di buttare le cose vecchie (e preziose) per ripristinarle con le nuove (assai poco pregiate). La cittadinanza non fu d'accordo e ne \u00e8 riprova i verbali del consiglio comunale dell'epoca, che riportano accesi diverbi. Il patrimonio artistico fu in parte salvato ed in parte trafugato/svenduto, o addirittura sepolto con le macerie. Ne sono testimonianza le statue di San Luca e San Martino ritrovate lungo l'inizio di Via Nogarole (detta \"via Mora\"), ora restaurate e ricollocate. Anche l'organo fu praticamente svenduto e le canne bruciate.\nNel piano sotterraneo all'attuale edificio \u00e8 stata ricavata una cripta dedicata a San Ulderico.\nIl campanile della chiesa, staccato alcuni metri dall'attuale edificio, \u00e8 stato risparmiato dalle demolizioni del 1964 e recentemente restaurato e consolidato. Le campane vennero smontate durante la seconda guerra mondiale, per essere fuse e ricavare materiale per fare i cannoni. Fortunatamente vennero risparmiate e ricollocate dopo la guerra.\nVilla Balladoro.\nIl vasto complesso seicentesco della Villa Balladoro si trova all'interno del centro abitato di Povegliano Veronese; una grande corte precede la casa padronale centrale, oltre la quale si sviluppa il parco. L'impianto presenta, nel suo insieme, la forma di una U, dove il palazzo \u00e8 affiancato, secondo una disposizione simmetrica, da corpi di altezza inferiore con portici al pianoterra, in corrispondenza delle campate centrali e piccoli rustici, anch'essi porticati, che delimitano l'estensione del cortile in senso trasversale.\nLa facciata dell'antica residenza dei nobili Balladoro (ora Balladoro-Malfatti di Monte Tretto) si sviluppa su tre piani, per essere sormontata da un fastigio su cui \u00e8 riportato lo stemma gentilizio della famiglia, affiancato da due vasi ornamentali; ai lati del settore mediano, con il portale bugnato e la soprastante apertura con timpano arcuato, sono collocate due lapidi che ricordano, rispettivamente, i soggiorni del principe Carlo di Lorena Comercy, nel 1701, e quello di Giovanni Antonio Riqueti, marchese di Mirabeau, nel 1704. Al XVIII secolo risalgono anche le sculture marmoree realizzate da Francesco Filippini e poste a decorare la cinta del parco; le due piccole e finte torri merlate laterali del corpo centrale sono invece ascrivibili al gusto romantico di un intervento attuato probabilmente nel XIX secolo.\nGli ambienti interni mostrano ancora gli affreschi originali con la raffigurazione di scene di vita campestre.\nSul retro della Villa si apre l'immenso Parco Balladoro, meraviglioso giardino all'italiana che tra vialetti e piante secolari \u00e8 luogo di visite continue. \nAttuale sede del Museo Archeologico, dell'Archivio Storico Balladoro e della Biblioteca Comunale, la villa \u00e8 stata oggetto di un generale restauro.\nSport.\nLo sport principe di Povegliano Veronese \u00e8 il calcio. Il paese vanta una societ\u00e0 di origini remote e una scuola calcio molto attiva. Fino agli anni settanta le societ\u00e0 calcistiche erano due, l'U.S. Povegliano e la Giovane Povegliano. Le due squadre davano origine ad accesissimi derby, giocati presso il vecchio campo da calcio vicino al Comune.\nNegli anni ottanta part\u00ec una viva partecipazione al calcio a 5, che ha portato tra l'altro una societ\u00e0 in C/1, una in C/2 e varie minori. \nAd oggi gli impianti sportivi calcistici sono posti presso la parte sud del paese.\nMolto attiva anche la societ\u00e0 di pallavolo e la societ\u00e0 di basket, che coinvolgono molti bambini.\n\u00c8 presente la scuola di karate e la pallamano.\nCultura.\nNel comune di Povegliano Veronese sono presenti molte associazioni culturali fortemente radicate nel paese. Spicca tra tutte la \"Acropoli\", che ogni anno organizza l'Universit\u00e0 del Tempo libero. \u00c8 l'associazione del settore con pi\u00f9 iscritti nel Veneto.\nTeatro.\nIl Teatro San Martino di Povegliano Veronese si trova in centro a Povegliano (Piazza IV Novembre), collegato all'oratorio della parrocchia ed in fianco al campanile. \u00c8 stato oggetto di un restauro generale negli anni ottanta, in quanto era in completo stato di abbandono. Un tempo anche cineforum, era dotato di posti a sedere al piano e di un loggione con colonne in ghisa lavorate e ringhiera in ferro battuto. Le opere di restauro hanno tolto questi ornamenti (poi restaurati e recuperati) e tolto il loggione per formare la sala regia. Il teatro \u00e8 ora dotato di 275 posti ed \u00e8 completamente privo di barriere architettoniche.\nMuseo civico.\nIl museo civico ha la sua sede all'interno di Villa Balladoro. Contiene ritrovamenti preistorici rinvenuti nella zona dell'et\u00e0 del bronzo e del ferro. \u00c8 allestita in una sala una sepoltura rituale Longobarda trovata sempre a Povegliano.\nIl corpo Bandistico.\nPovegliano Veronese vanta la presenza di un importante corpo bandistico e gruppo di majorette intitolato a Santa Cecilia.\nNata nei primi anni dell'Ottocento, \u00e8 una delle realt\u00e0 musicali attualmente attive pi\u00f9 datate nell'intera provincia veronese.\nUn documento del 1831 attesta la registrazione del corpo bandistico presso il Distretto di Polizia di Villafranca di Verona. Per quanto riguarda la data di fondazione del corpo, attualmente, \u00e8 possibile indicare l'anno 1812, data deducibile indirettamente in seguito al ritrovamento di un manifesto commemorativo per il centenario della nascita del gruppo musicale, datato il 30 novembre 1912.\nSquadra Suonatori di Campane.\nAlmeno dal 1844 esiste a Povegliano Veronese la Squadra di Suonatori di Campane (\"i canpanari\", in dialetto veronese), che negli anni hanno mantenuto la loro rilevanza nella quotidianit\u00e0 e nelle feste sacre. La tipologia di suonata \u00e8 ovviamente quella a Sistema Veronese (vd. Campane alla veronese), famosa e celebrata in tutto il mondo. Mentre un tempo l'attivit\u00e0 del campanaro era pressoch\u00e9 quotidiana, negli ultimi anni si \u00e8 diradata per lasciare posto solamente a due appuntamenti. Il mercoledi sera per la scuola di suonatori e la domenica mattina per la suonata sacra prima della celebrazione dell'ultima messa. Oltre a questi appuntamenti i suonatori di campane si esibiscono in occasione di tutte le feste sacre. Dal 2009, oltre all'iscrizione all'Associazione Suonatori di Campane a Sistema Veronese, i campanari si sono costituiti in un'associazione denominata \"Associazione Campanari Povegliano \"El Bat\u00f2colo\"\". La torre ospita sei campane in tono di Reb3, la maggiore delle quali pesa circa 12,8 q.li. Smontate durante la seconda guerra mondiale per realizzare col bronzo nuovi cannoni, non furono fuse a scopi bellici ma comunque tornarono rotte e inutilizzabili. Gli stessi bronzi vennero fusi dalla ditta Cavadini di Verona nel 1946 e costituiscono, per le caratteristiche armoniche, uno dei complessi migliori della provincia."}
{"id": "2836192", "revid": "580", "url": "https://it.wikipedia.org/wiki?curid=2836192", "title": "Rubes Triva", "text": "Sindaco di Modena dal 17 marzo 1962 al 16 aprile 1972 e parlamentare della Repubblica dal 1972 al 1987, \u00e8 stato inoltre amministratore locale, presidente dell'ANCI nel medesimo periodo in cui \u00e8 stato sindaco di Modena, e presidente di Federambiente tra la fine degli anni ottanta e gli anni novanta.\nGli inizi della sua carriera politica.\nDiplomatosi maestro elementare, aveva partecipato alla lotta di Liberazione facendo parte del CLN di Modena in rappresentanza del PCI al quale aveva aderito nel 1944. Dopo la vittoria contro il nazifascismo era stato nominato dal CLN assessore al Comune di Modena e fu poi vice presidente della Provincia, dal 1951 al 1960. Era quindi succeduto ad Alfeo Corassori, il primo storico sindaco di Modena del dopoguerra.\nGli incarichi ed i ruoli che ha ricoperto.\nDeputato alla Camera per il PCI dal 1972 e presidente dell'Associazione Nazionale Comuni Italiani, Rubes Triva ha guidato la citt\u00e0 di Modena per undici anni, stimolandone la crescita con le scelte di sviluppo dei servizi sociali e culturali dell'amministrazione pubblica. Fu promotore del \u201cFestival nazionale del libro economico\u201d; avvi\u00f2 la politica degli asili nido, delle scuole dell'infanzia e del tempo pieno nelle scuole elementari; fu motore di iniziative per lo sviluppo economico della citt\u00e0 emiliana. Dotato di grande intuito, seppe sempre coglierne in anticipo le necessit\u00e0, aprendo la strada verso la conquista dei primi posti nella graduatoria nazionale del benessere civile ed economico. La ricchezza della sua esperienza di vita \u00e8 testimoniata dai tanti incarichi che ha ricoperto: in Parlamento, dove fu riconfermato fino al 1987; nella presidenza dell'ANCI; nella direzione della politica degli enti locali del PCI, interpretando sempre al meglio la sua funzione di uomo pubblico e di dirigente politico.\nNell'ultimo decennio della sua vita, Triva era entrato negli organi dirigenti dell'ANPI, in qualit\u00e0 di membro dell'esecutivo provinciale e della redazione di Resistenza Oggi. Aveva aderito ai DS ed era stato delegato all'ultimo congresso di Modena, a cui non aveva potuto partecipare per ragioni di salute.\nLa cultura per la formazione dei cittadini.\nDal secondo dopoguerra agli anni Settanta del Novecento, a Modena l'ente pubblico si qualifica come il maggiore protagonista della produzione culturale rivolta ai cittadini, da leggersi sullo sfondo di un pi\u00f9 ampio progetto di riforme e di rinnovamento sociale.\nAssieme ai suoi pi\u00f9 stretti collaboratori, Rubes Triva ne rappresenta una delle figure pi\u00f9 significative.\nFin dal 1946, il Comune di Modena rivendica il diritto-dovere di occuparsi di cultura individuando in essa i valori della democrazia e della libert\u00e0 sui quali \u00e8 cresciuta la Resistenza italiana. Di quegli anni lo stesso Triva ricorda: \u00abC\u2019era questa coraggiosa volont\u00e0 di portare anche sul fronte della cultura il concetto della liberazione, che avrebbe significato sprovincializzare la nostra citt\u00e0, inserirla di nuovo nel circuito delle idee, delle correnti, delle tendenze\u00bb\nTestimone di questo \u00e8 il \"Premio Modena \u2013 I mostra nazionale di pittura\" del 1947. Nel 1960 Triva \u00e8 assessore all'Istruzione (assessorato creato nell\u2019aprile 1945 dalla prima giunta municipale dopo la Guerra di liberazione italiana); divento sindaco due anni dopo, l'incarico agli \u201cAffari dell\u2019Istruzione e della Cultura\u201d \u00e8 affidato a Germano Bulgarelli fino al 1964, e quindi a Liliano Famigli.\nLa profonda trasformazione economica, sociale e demografica vissuta dalla citt\u00e0 nel quindicennio postbellico, il progressivo miglioramento delle generali condizioni di vita dei cittadini assieme al pi\u00f9 generale cambiamento storico nazionale e internazionale, spingono gli amministratori comunali a definire l\u2019idea del \u201cservizio culturale\u201d inteso come servizio pubblico per la diffusione della cultura su larga scala sociale. All'interno della costituenda \u201csociet\u00e0 dei servizi\u201d, Famigli sostiene una concezione di cultura intesa come aspetto fondamentale per la formazione i cittadini alla pari ad esempio delle infrastrutture urbane o dei servizi sanitari, in quanto da essa dipende il progresso e il miglioramento della societ\u00e0 attraverso la loro partecipazione nella gestione della cosa pubblica: una consapevolezza che deriva dalla conoscenza dei fatti del passato e del presente, dalla cui \u201cdemocratica\u201d pluralit\u00e0 di voci si individua la formazione del senso critico individuale. Pi\u00f9 a monte per\u00f2 vi \u00e8 una visione politica che nasce dalla condivisione di un patrimonio comune di valori e idee. Tra le i risultati pi\u00f9 significativi raggiunti in ambito culturale da parte dell'amministrazione modenese si segnala ad esempio il rilancio del Teatro comunale e la costituzione nel 1964 dell\u2019ATER (Associazione dei teatri emiliano romagnoli), l\u2019apertura della Sala di Cultura nel settembre 1958 (che nel 1974 diverr\u00e0 Galleria civica di Modena), la realizzazione del Festival del Libro Economico (appuntamento annuale dal 1962 al 1969, a cui partecipano i maggiori editori nazionali e vi si tengono incontri con ospiti di punta del dibattito contemporaneo), la creazione della \u201crete\u201d delle biblioteche di quartiere a partire dal 1966 e nel 1972 quella dell\u2019Assessorato alla cultura, istituito dal nuovo sindaco Bulgarelli, succeduto a Rubes Triva, e affidato ad Alessandro Magni. Ampliando lo sguardo, quegli anni possono sono stati definiti come quelli dell'utopia \u00abnel corso dei quali le politiche sociali del comune modenese si dispiegano ora a tutto campo in nuovi settori (cultura, spettacolo, sport, socialit\u00e0) e si intensificano nei settori tradizionali, come la sanit\u00e0 e l\u2019assistenza all\u2019infanzia con l\u2019istituzione di decine di nuove sezioni di scuole per l\u2019infanzia), gli anziani e la casa, fino all\u2019impegno per la realizzazione della Facolt\u00e0 di economia e Commercio nel 1968 grazie all\u2019azione di Provincia, Comune e Camera di Commercio\u00bb\nRiguardo al pi\u00f9 stretto collegamento tra scuola e cultura, \u00able idee di Triva sono molto precise: non si deve pensare alla scuola solo come a un mezzo che poi d\u00e0 uno sbocco occupazionale: \u201cla cultura \u00e8 un valore in s\u00e9, un\u2019arma di difesa, lo strumento per creare risposte critiche\u201d. Per questo Modena, quando ancora non si era risolto appieno il problema dell\u2019occupazione, invest\u00ec ugualmente molto per la Sala di Cultura e per il Teatro, non solo per riempire il tempo libero dei cittadini, bens\u00ec perch\u00e9 aveva intuito \u201cl\u2019importanza della cultura come fatto di libert\u00e0\u201d\u00bb.\nIl rinnovamento degli istituti culturali modenesi e il Museo Civico.\nIl pi\u00f9 ampio rinnovamento culturale che interessa la citt\u00e0, investe dunque anche il Museo Civico di Modena. Gli amministratori per\u00f2 intendono procedere nella non semplice opera di \u00absvecchiamento delle strutture e del personale\u00bb, ampliando la sua attivit\u00e0 di \u00abdi tutela e conservazione in servizi promotori di iniziative culturali\u00bb cos\u00ec da rispondere sia agli studiosi che alle esigenze del pubblico contemporaneo e di tutte le et\u00e0. Significative sono le parole di Famigli in proposito: \u00abSe i vecchi, antichi istituti culturali tradizionali, creati per una cultura di \u00e9lite, creati per una cultura di privilegiati, siano ancora validi in una situazione nuova dove l\u2019area dei consumatori di cultura si sta sempre pi\u00f9 allargando [\u2026]. Se noi li trasformiamo in modo adeguato, se li gestiamo democraticamente, se togliamo il polverume, il vecchiume di secoli, questi istituti possono diventare efficaci strumenti di dibattito, di scontro, di idee, di divulgazione scientifica\u00bb.\nRisponde a questo, il nuovo \"Regolamento degli istituti culturali del Comune di Modena\", definito nel 1963 e rimasto in vigore per dieci anni, in cui si ridefinisce l\u2019organizzazione degli istituti del Palazzo dei Musei di Modena affidando ad ognuno un direttore. Tra questi, assieme alla Biblioteca Civica d\u2019Arte Luigi Poletti, il Museo civico del Risorgimento, l\u2019Archivio Storico e la Sala di Cultura (direttore \u00e8 Oscar Goldoni), vi \u00e8 il Museo Civico che suddiviso nelle due sezioni di Museo Civico Archeologico-Etnologico e Museo Civico d\u2019Arte vede le rispettiva direzione in Benedetto Benedetti e il Gabriella Guandalini. Al fine di perseguire le nuove finalit\u00e0 culturali, la giunta municipale delibera la nomina di un Comitato Esecutivo da affiancare ai direttori dei vari istituti. Presidente \u00e8 Liliano Famigli e tra i componenti vi \u00e8 l\u2019artista Franco Vaccari.Oltre alle mostre e al riordino delle collezioni, il Museo Civico potenzia l\u2019attivit\u00e0 didattica e il rapporto con le scuole, attraverso visite rivolte agli studenti e incontri di formazione per gli insegnanti della scuola dell\u2019obbligo dedicati alla conoscenza della storia della citt\u00e0 e del territorio.\nGli ultimi giorni e la malattia.\nNel dicembre 1998 Rubes Triva subisce un primo intervento chirurgico per l'asportazione di un tumore al polmone. Inizia per lui un periodo di convalescenza forzata e di riposo che lo allontana parzialmente dalla vita politica attiva. Nell'aprile del 2001 subisce un secondo intervento a causa della ricomparsa della malattia. Nonostante la sua salute sia ormai minata dal progredire della malattia e nonostante le cure non gli permettano pi\u00f9 una vita completamente normale, con grande dignit\u00e0 e forza d'animo, Rubes Triva partecipa, per quanto gli \u00e8 possibile, ai lavori dell'ultimo Congresso DS cittadino.\nMuore il 29 dicembre 2001 all'et\u00e0 di 80 anni all'ospedale civile di Modena, assistito dal Prof. Enrico de Micheli e dai suoi collaboratori. Al suo fianco al momento della morte, la moglie Luciana, Riccardo Regoti (che per Triva e sua moglie \u00e8 stato come un figlio) ed i parenti pi\u00f9 stretti. Rubes Triva ha desiderato i suoi funerali in forma strettamente privata. La sua salma riposa nel cimitero di San Cataldo, accanto alle tombe di altri due sindaci di Modena, Mario Del Monte e Pier Camillo Beccaria.\nNel 2011 il Comune di Modena ha intitolato a Rubes Triva una via nella zona dell'ex mercato bestiame.\nIn occasione del centenario della nascita il Comune di Modena gli ha intitolato l'area verde di Modena Est tra via Beethoven e via 9 gennaio."}
{"id": "2836193", "revid": "61051", "url": "https://it.wikipedia.org/wiki?curid=2836193", "title": "Horten Ho 251", "text": ""}
{"id": "2836194", "revid": "709565", "url": "https://it.wikipedia.org/wiki?curid=2836194", "title": "Lori Morning", "text": "Lori Morning \u00e8 un personaggio immaginario dei fumetti della DC Comics, legato alla Legione dei Supereroi.\nPrime apparizioni.\nComparve per la prima volta come parte del \"crossover\", \"Underworld Unleashed\", come la figlia di dieci anni di uno criminale di nome Chronos. Suo padre, Ron, comparve per la prima volta in un numero del 1989 di \"The Atom\", sempre scritto da Tom Peyer. Chronos ottenne il potere di poter viaggiare nel tempo da Neron, ma con l'effetto collaterale di un invecchiamento accelerato. Trov\u00f2 il modo di trasferire tale condizione negli altri, e cap\u00ec che un bambino avrebbe potuto assorbire molta pi\u00f9 energia temporale di un adulto prima di morire di vecchiaia. Dopo la sua sconfitta da parte della Legione, Lori rimase nel XXX secolo.\nBloccata nella sua et\u00e0 di diciassette anni, ma ancora mentalmente a dieci, e senza modo di ritornare al XX secolo, fu \"adottata\" dalla Legione. Ebbe istantaneamente una cotta per il ricercatore del viaggio nel tempo, Rond Vidar.\nPer un breve periodo difese il quartier generale della Legione contro i mutaforma \"Proteani\" come \"Future Girl\", successivamente diventando amica di un essere, da lei chiamato Proty.\nLa vita con la Legione dei Supereroi.\nInfine, con grande delusione di Lori, Rond Vidar trov\u00f2 un modo per rimuovere l'eccessiva energia temporale dal suo corpo, cosa che la riport\u00f2 alla sua et\u00e0 iniziale. Successivamente ottenne l'accesso a \"Dial H for Hero\", iniziando cos\u00ec, grazie a tale quadrante magico, ad assumere numerose identit\u00e0 da supereroina, aiutando segretamente la Legione. Il numero di telefono le fu dato in realt\u00e0 da Time Trapper, ma, quando questi tent\u00f2 di reclutarla, lei utilizz\u00f2 il potere del numero telefonico per sconfiggerlo sotto lo pseudonimo di \"Galaxy Girl\".\nPoco dopo, quando un tentativo da parte di Leland McCauley di utilizzare il potere di una misteriosa anomalia spaziale caus\u00f2 l'arresto del tempo, Lori si ritrov\u00f2 uno dei pochissimi esseri umani a non essere condizionati dalla distorsione temporale. Tent\u00f2 di utilizzare il potere del numero telefonico per fermare Leland, ma fu a sua volta fermata da Time Trapper: sentiva che la ragazza era troppo imprevedibile. Sebbene lei non vide il suo assalitore, i volti di entrambi erano ben visibili.\nLa Legione infine scopr\u00ec che Lori utilizzava il numero telefonico. Il loro dissenso sul fatto se lei fosse o no pronta a vestire i panni di un'eroina, fece s\u00ec che Lori lasciasse la Legione e si unisse alla Workforce di McCauley. Si scopr\u00ec che la Legione non ebbe mai la sua custodia legale, cos\u00ec l'assistente khundiana Amilia Crugg se ne occup\u00f2 all'istante.\nDopo il Blight, McCauley annunci\u00f2 che il rischiare le vite degli adolescenti era una cosa impensabile, e che la Workforce arruolava solo persone adulte. Questa fu una mossa anti-Legione che si rivolt\u00f2 contro di lui, quando si scopr\u00ec, quando la nuova Workforce sconfisse Rift, che uno dei membri era Lori con il potere del numero telefonico \"H for Hero\". Lori diede il numero a Brainiac 5.1 cos\u00ec che potesse utilizzarlo per sconfiggere Rift, che fu distrutto.\nA causa del suo nome, e al fatto che era una ragazza bionda di un'et\u00e0 incostante, con la possibilit\u00e0 di divenire il successore di Time Trapper, si specul\u00f2 sul fatto che Lori fosse la versione post-rinnovamento di Glorith, una teoria confermata dalla squadra creativa della Legione, durante un pannello di discussione all'Heroes Convention di Charlotte nel 1999."}
{"id": "2836211", "revid": "110157", "url": "https://it.wikipedia.org/wiki?curid=2836211", "title": "Paquet\u00e1 (Rio de Janeiro)", "text": "Paquet\u00e1 \u00e8 un quartiere (\"bairro\") della citt\u00e0 di Rio de Janeiro in Brasile che comprende l'omonima isola di Paquet\u00e1 e alcuni isolotti minori situati nella parte settentrionale della Baia di Guanabara.\nAmministrazione.\nPaquet\u00e1 fu istituito come \"bairro\" a s\u00e9 stante il 23 luglio 1981 come parte della Regione Amministrativa XXI - Ilha de Paquet\u00e1 del municipio di Rio de Janeiro."}
{"id": "2836213", "revid": "458754", "url": "https://it.wikipedia.org/wiki?curid=2836213", "title": "Greppina", "text": ""}
{"id": "2836214", "revid": "458754", "url": "https://it.wikipedia.org/wiki?curid=2836214", "title": "Cislonga", "text": ""}
{"id": "2836215", "revid": "73843", "url": "https://it.wikipedia.org/wiki?curid=2836215", "title": "The Knife (Genesis)", "text": "The Knife \u00e8 un brano musicale del gruppo inglese rock progressivo dei Genesis incluso nel loro secondo album \"Trespass\" del 1970. Traccia conclusiva dell'album, per certi aspetti \u00e8 la prima canzone \"classica\" dei Genesis poich\u00e9 venne eseguita spesso dal vivo durante i primi anni della band (una versione live appare nell'album del 1973 \"Genesis Live\") e sporadicamente \u00e8 apparsa nel loro repertorio dal vivo fino al 1982 (dopo il 1975, tuttavia, il brano venne eseguito in versione rimaneggiata e ridotta della durata di quattro minuti). Nel maggio del 1971 venne distribuita la versione inclusa in un singolo diviso in due parti, ma non venne commercializzata.\nLa canzone era allora insolitamente aggressiva per i Genesis, dato che la maggior parte dei loro lavori era costituita da intrecci acustici pastorali e con testi poetici. Essa mette in evidenza un riff di organo simile a una marcia, chitarre e basso fortemente distorte, e una linea ritmica caotica (Peter Gabriel diceva di voler scrivere qualcosa che avesse l'esaltazione di \"Rondo\" dei Nice). Il titolo del brano doveva essere appunto \"The Nice\", come omaggio al gruppo di Keith Emerson, ma venne successivamente modificato in \"The Knife\" in riferimento alla pratica di Emerson di conficcare coltelli nell'organo Hammond durante i concerti. Il testo della canzone riguarda le riflessioni di Gabriel sulle rivoluzioni violente, mostrando come coloro che usano violenza nel nome della libert\u00e0 sono spesso solo interessati a stabilire la loro dittatura.\n\"The Knife\" fu il brano pi\u00f9 rappresentativo dell'album \"Trespass\", essendo di solito eseguito nei concerti come bis. Nel giugno del 1971, durante una performance, Peter Gabriel alla fine del brano, trascinato dall'entusiasmo, salt\u00f2 dal palco in mezzo al pubblico atterrando malamente con il piede e rompendosi la caviglia.\nL'illustrazione della copertina per il singolo mostra (in senso orario dall'alto a sinistra) Peter Gabriel, Phil Collins, Mike Rutherford, Tony Banks e Steve Hackett. Phil Collins e Steve Hackett non eseguirono il brano in fase di registrazione ma si unirono al gruppo subito dopo, sostituendo rispettivamente John Mayhew e Anthony Phillips."}
{"id": "2836218", "revid": "212348", "url": "https://it.wikipedia.org/wiki?curid=2836218", "title": "Ardakan (Fars)", "text": "Ardak\u0101n (farsi \u0627\u0631\u062f\u0643\u0627\u0646) \u00e8 il capoluogo dello shahrest\u0101n di Sepidan, circoscrizione Centrale, nella provincia di Fars. Aveva, nel 2006, una popolazione di 16.212 abitanti. "}
{"id": "2836222", "revid": "1573940", "url": "https://it.wikipedia.org/wiki?curid=2836222", "title": "Homer Stille Cummings", "text": "Biografia.\nFu il 56\u00ba procuratore generale degli Stati Uniti sotto il presidente degli Stati Uniti d'America Franklin Delano Roosevelt (32\u00ba presidente).\nGuadagn\u00f2 una bachelor in filosofia dall'universit\u00e0 di Yale, specializzandosi poi nella Yale Law School.\nNel 1924 divenne famoso per la vicenda, poi narrata nel film di Elia Kazan Boomerang - L'arma che uccide, in cui dimostr\u00f2 l'innocenza di un imputato di omicidio nonostante la confessione estorta dalla polizia.\nRoosevelt al momento in cui divenne presidente volle Cummings come governatore generale delle Filippine, ma l'improvvisa morte di Thomas James Walsh, persona scelta come futuro procuratore generale fece cambiare idea a Roosevelt e nomin\u00f2 per tale carica Cummings."}
{"id": "2836226", "revid": "1935652", "url": "https://it.wikipedia.org/wiki?curid=2836226", "title": "Giuseppe Versaldi", "text": "Biografia.\nNasce a Villarboit, in provincia ed arcidiocesi di Vercelli, il 30 luglio 1943.\nFormazione e ministero sacerdotale.\nStudia nei seminari dell'arcidiocesi.\nIl 29 giugno 1967 \u00e8 ordinato presbitero, nella cattedrale di Vercelli, dall'arcivescovo Albino Mensa.\nDopo l'ordinazione \u00e8 coadiutore nella parrocchia del Santissimo Salvatore a Vercelli e, dal 1970, guida spirituale di un gruppo di seminaristi liceali.\nNel 1972 \u00e8 inviato a Roma a studiare psicologia e diritto canonico alla Pontificia Universit\u00e0 Gregoriana.\nNel 1976 viene incaricato di fondare il consultorio familiare diocesano a Vercelli, di cui \u00e8 direttore; successivamente \u00e8 presidente della Federazione regionale piemontese dei Consultori di ispirazione cristiana; nel 1977 diventa parroco di Larizzate.\nNel 1980 consegue il titolo di avvocato rotale ed inizia ad insegnare diritto canonico e psicologia presso la Pontificia Universit\u00e0 Gregoriana, mentre nel 1985 \u00e8 nominato dalla Santa Sede referendario e nel 1990 votante presso il Supremo tribunale della Segnatura apostolica.\nNel 1994 l'allora arcivescovo Tarcisio Bertone lo nomina vicario generale dell'arcidiocesi di Vercelli.\nMinistero episcopale e cardinalato.\nIl 4 aprile 2007 papa Benedetto XVI lo nomina vescovo di Alessandria; succede a Fernando Charrier, dimessosi per raggiunti limiti di et\u00e0. Il 26 maggio successivo riceve l'ordinazione episcopale, nella cattedrale di Vercelli, per l'imposizione delle mani dell'arcivescovo Enrico Masseroni, coconsacranti i vescovi Fernando Charrier e Natalino Pescarolo. Il 10 giugno 2007 prende possesso della diocesi.\nNel marzo 2009 \u00e8 nominato dal papa visitatore apostolico per i Legionari di Cristo in Italia, Israele, Filippine e Corea; termina questo incarico nel maggio 2010.\nIl 21 settembre 2011 papa Benedetto XVI lo nomina presidente della Prefettura degli affari economici della Santa Sede e lo eleva in pari tempo alla dignit\u00e0 di arcivescovo; succede al cardinale Velasio De Paolis, dimessosi per raggiunti limiti di et\u00e0. Rimane amministratore apostolico della diocesi di Alessandria fino all'ingresso successore Guido Gallese, avvenuto il 25 novembre 2012.\nNel concistoro del 18 febbraio 2012 lo stesso papa lo crea cardinale diacono del Sacro Cuore di Ges\u00f9 a Castro Pretorio; il 15 giugno prende possesso della diaconia.\nIl 15 febbraio 2013 papa Benedetto XVI lo nomina delegato pontificio per la Congregazione dei Figli dell'Immacolata Concezione con l'incarico di guidarla verso un possibile risanamento economico; tale nomina arriva in seguito alla visita apostolica effettuata alla stessa congregazione dall'arcivescovo Filippo Iannone, vicegerente della diocesi di Roma. Il 15 giugno 2016 termina l'incarico.\nIl 12 e il 13 marzo 2013 partecipa come cardinale elettore al conclave che porta all'elezione di papa Francesco.\nIl 31 marzo 2015 papa Francesco lo nomina prefetto della Congregazione per l'educazione cattolica; succede al cardinale Zenon Grocholewski, dimessosi per raggiunti limiti di et\u00e0. Ricoprendo questo incarico \u00e8 inoltre gran cancelliere della Pontificia Universit\u00e0 Gregoriana, del Pontificio Istituto Biblico, del Pontificio Istituto di Musica Sacra, del Pontificio Istituto di Studi Arabi e d'Islamistica e del Pontificio Istituto di Archeologia Cristiana; presidente della Commissione interdicasteriale per la formazione dei candidati agli Ordini Sacri, della Pontificia Opera per le vocazioni e patrono del Pontificio Istituto Superiore di Latinit\u00e0. Il 3 novembre 2016 \u00e8 nominato, per un quinquennio, gran cancelliere della Pontificia Universit\u00e0 Cattolica del Per\u00f9.\n\u00c8 membro del Supremo tribunale della Segnatura apostolica, della Congregazione per i vescovi, della Congregazione per gli istituti di vita consacrata e per le societ\u00e0 di vita apostolica e della Congregazione per la dottrina della fede. Il 4 ottobre 2017 papa Francesco lo nomina membro della Congregazione per l'evangelizzazione dei popoli e il 14 aprile 2018 della Congregazione delle cause dei santi.\nGenealogia episcopale.\nLa genealogia episcopale \u00e8:"}
{"id": "2836230", "revid": "1573940", "url": "https://it.wikipedia.org/wiki?curid=2836230", "title": "Daryan", "text": "D\u0101ry\u0101n (farsi \u062f\u0627\u0631\u06cc\u0627\u0646) \u00e8 una citt\u00e0 dello shahrest\u0101n di Shiraz, circoscrizione Centrale, nella provincia di Fars. Aveva, nel 2006, una popolazione di 9.926 abitanti. "}
{"id": "2836238", "revid": "1573940", "url": "https://it.wikipedia.org/wiki?curid=2836238", "title": "Kavar (Fars)", "text": "Kav\u0101r (farsi \u06a9\u0648\u0627\u0631) \u00e8 una citt\u00e0 dello shahrest\u0101n di Kavar, circoscrizione Centrale, nella provincia di Fars. Aveva, nel 2006, una popolazione di 22.158 abitanti. "}
{"id": "2836244", "revid": "339392", "url": "https://it.wikipedia.org/wiki?curid=2836244", "title": "Armata Popolare di liberazione della Jugoslavia", "text": ""}
{"id": "2836246", "revid": "106908", "url": "https://it.wikipedia.org/wiki?curid=2836246", "title": "Sah\u0101", "text": "Con il termine sanscrito Sah\u0101 nel buddhismo Mah\u0101y\u0101na si indica il 'nostro' mondo, la Terra (sanscrito \"p\u1e5bthiv\u012b\"), luogo dove tutti sono soggetti al ciclo di nascita-morte (sanscrito \"sa\u1e43s\u0101ra\"), un mondo corrotto, ma anche puro, dove gli esseri si debbono esercitare nella pazienza e nella sopportazione (sanscrito \"k\u1e63\u0101nti\"). Il luogo dove il Buddha \u015a\u0101kyamuni predica il Dharma.\nSignore del mondo di \"Sah\u0101\" \u00e8 il deva Brahm\u0101 indicato come Mah\u0101brahm\u0101 Sah\u0101mpati.\nVi sono diverse tradizioni buddhiste che descrivono in modo differente il mondo di \"Sah\u0101\" quella che segue \u00e8 afferente alla tradizione del Canone buddhista cinese.\nIl mondo di \"Sah\u0101\" (sanscrito: \"sah\u0101-loka-dh\u0101tu\") \u00e8 suddiviso in tre 'luoghi' o 'regni' distinti (sanscrito \"traidh\u0101tuka\" o \"trailokya\", anche Triplice mondo).\nIl regno del 'desiderio' (\"k\u0101ma-dh\u0101tu\").\nIl regno del 'desiderio' (\"k\u0101ma-dh\u0101tu\") \u00e8 il luogo dove gli esseri che ci vivono sono dotati di corpo e orientati alla soddisfazione dei desideri fisici. Esso \u00e8 a sua volta suddiviso in 18 luoghi:\nIn questi quattro continenti vivono gli uomini e gli animali. Sotto il continente Jambudv\u012bpa sono collocati gli otto inferni.\nIl mondo di \"Sah\u0101\" nelle altre lingue orientali.\nNelle altre lingue orientali il mondo di \"Sah\u0101\" viene reso come:"}
{"id": "2836247", "revid": "126257", "url": "https://it.wikipedia.org/wiki?curid=2836247", "title": "Corsa dell'oro", "text": ""}
{"id": "2836249", "revid": "92723", "url": "https://it.wikipedia.org/wiki?curid=2836249", "title": "Vincentiu Grigorescu", "text": "Biografia.\nLa sua attivit\u00e0 di artista inizi\u00f2 gi\u00e0 nel 1938 con la realizzazione dei alcuni pastelli raffiguranti nature morte. Nel 1944 si iscrisse alla Facolt\u00e0 di Architettura dell'Universit\u00e0 di Bucarest.\nIn quegli anni partecip\u00f2 come volontario alla Resistenza contro il nazismo. Paracadutista, venne ferito e decorato.\nI suoi interessi di studio erano rivolti alle opere di Van Gogh, C\u00e9zanne e all'arte moderna di Duchamp, mentre la sua produzione spaziava dalle nature morte ad alcune opere astratte, che non ricevettero per\u00f2 le attenzioni che la critica rivolse ai suoi lavori caricaturali e di grafica pubblicitaria, insigniti di alcuni riconoscimenti.\nNel 1954 vinse a Mosca il premio per il Manifesto del Festival Mondiale della Giovent\u00f9 e nel 1957 venne premiato anche alla triennale di Milano. Dalle grandi nature morte e dall'esperienza nella grafica pubblicitaria approda progressivamente ad una sorta di astrattismo concreto che coinvolge superficie, supporto e colore.\nNegli anni 1964-1965 inizi\u00f2 a realizzare la prima serie dei \"Neri\", esponendo in Romania nel 1967 i \"Quadrati neri\". Nel 1967-1968 si dedic\u00f2 alla serie dei \"Manoscritti\" e venne eletto Segretario dell'Unione Artistica Rumena per la grafica, carica dalla quale si dimise polemicamente nel 1971.\nSono degli anni 1969-1970 i primi \"Tagli monocromatici\".\nNell'ottobre del 1972 si trasfer\u00ec in Italia, alla quale nel 1976 chieder\u00e0 asilo politico, stabilendosi a Milano, dove esegu\u00ec la serie delle \"Farfalle\", dal buon successo.\nGrigorescu espose in questi anni a Bruxelles (1974) e alle gallerie milanesi \"Studio A\" (con la serie dei \"Bianchi\"), e \"Vismara\" (1976).\nNegli anni Ottanta e Novanta complet\u00f2 una serie di \"Tagli colorati\" e di \"Neri\" (1982); espose inoltre una collezione di \"Nature morte\" alla Galleria \"San Marco\" di Seregno.\nNel 1999 lasci\u00f2 Milano per stabilirsi a Castelnuovo Magra, dove si dedic\u00f2 a \"Nature morte\" dall'accentuato cromatismo, senza tralasciare la sua ricerca sull'arte astratta.\nEsposizioni.\nFra le personali di Grigorescu si ricordano quelle tenute a Bucarest, D\u00fcsseldorf, L'Aia, Uppsala, New York, Milano, Copenaghen, Bruxelles, Ostenda, Anversa, Charleroi, Torino, Budapest. Tra le collettive, quelle a Roma, Milano, Torino, Londra, Ginevra, Mosca, Pechino, Varsavia, Praga, Parigi, Nuova Delhi, Montr\u00e9al, Qu\u00e9bec, Baghdad, Sofia, L'Avana.\nProduzione pittorica e contributi critici.\nPartendo dalle nature morte, Grigorescu giunse gradualmente ad esprimersi solamente con il nero ed il bianco, affrontando cos\u00ec le problematiche tipiche dell'astrazione russa, olandese e francese. Allo stesso tempo, con logica riduttiva, limitava al massimo ogni dettaglio, privando i fenomeni rappresentati di ogni contesto riconoscibile.\nLe sue opere astratte vennero spesso criticate in patria, ma con l'avvento al potere di Nicolae Ceau\u0219escu, l'arte di Grigorescu sub\u00ec una svolta: il suo astrattismo si inser\u00ec all'interno di un percorso europeo comune e venne maggiormente apprezzato.\nNella prima met\u00e0 degli anni Settanta si accesero i contrasti con il regime rumeno che lo portaroni ad emigrare in Italia, dove progett\u00f2 l'ultima stagione pittorica della sua vita: \u00abdisegni immaginari, sogni, dettagli cromatici che contengono il divenire, l'idea che l'esistenza sia un grande movimento\u00bb.\nOpere in musei e collezioni di rilievo.\nLe opere di Grigorescu sono presenti in alcuni Musei di Stato rumeni e nelle importanti collezioni di E. G. Robinson, W. Rogers, Frank Shakespeare, F. von Thyssen, M. Pierborg, S. Brody e L. Pomini."}
{"id": "2836259", "revid": "486946", "url": "https://it.wikipedia.org/wiki?curid=2836259", "title": "Legge-truffa", "text": ""}
{"id": "2836261", "revid": "125464608", "url": "https://it.wikipedia.org/wiki?curid=2836261", "title": "Tecnam", "text": "Costruzioni Aeronautiche Tecnam \u00e8 un'azienda aeronautica italiana campana. \u00c8 stata fondata nel 1986. La societ\u00e0 ha due attivit\u00e0 principali: produce parti di aeromobili per altri produttori e ha una propria gamma di velivoli.\nI fondatori, i fratelli Luigi e Giovanni Pascale, crearono l'azienda con l'intento di produrre parti per altri costruttori come Boeing e ATR. Quando il mercato dell'aviazione generale cominci\u00f2 a crescere, i fratelli decisero di entrare nel campo realizzando il Tecnam P92.\nAd oggi, Tecnam, ha consegnato oltre 5.500 aerei in tutto il mondo, in pi\u00f9 di 33 varianti. L'azienda conta pi\u00f9 di 300 dipendenti. I fratelli fondatori sono entrambi morti, tuttavia il nipote di Luigi, Paolo Pascale \u00e8 ora amministratore delegato dell'azienda."}
{"id": "2836269", "revid": "30472951", "url": "https://it.wikipedia.org/wiki?curid=2836269", "title": "Trappola fotografica", "text": ""}
{"id": "2836270", "revid": "124360739", "url": "https://it.wikipedia.org/wiki?curid=2836270", "title": "Frank Murphy (politico)", "text": "Biografia.\nFu il 57\u00ba procuratore generale degli Stati Uniti sotto il presidente degli Stati Uniti d'America Franklin Delano Roosevelt (32\u00ba presidente).\nIl suo nome veniva sovente abbreviato in Frank. Fu il 72\u00ba e ultimo Governatore generale delle Filippine e il primo della carica successiva, alto commissario delle Filippine.\nNato nello Stato del Michigan in quella che all'epoca era chiamata \"Sand Beach\" (spiaggia di sabbia), i suoi genitori erano irlandesi: John T. Murphy e Mary Brennan, crebbe ricevendo un'educazione cattolica.\nStudi\u00f2 all'universit\u00e0 del Michigan, durante la prima guerra mondiale combatt\u00e9 servendo gli United States Army giungendo al grado di capitano.\nFra le altre cariche ricoperte quella del 35\u00ba Governatore dello stato del Michigan dal 1\u00ba gennaio 1937 al 1\u00ba gennaio 1939. Dal 1930 al 1933 era stato anche sindaco democratico di Detroit, negli anni della Grande Depressione. Il suo mandato fu caratterizzato da un'epidemia di disoccupazione urbana, una crisi che raggiunse i 100.000 disoccupati nell'estate del 1931. Nomin\u00f2 un comitato per la disoccupazione, con membri dei privati cittadini da imprese, chiese e organizzazioni sociali e sindacali per identificare tutti i residenti che erano disoccupati ma non ricevevano alcun sussidio. Il Comitato raccolse dei fondi per lo sforzo di soccorso e lavor\u00f2 per distribuire cibo e abiti ai bisognosi, oltre che assistere i loro problemi legali. Nel 1933, Murphy convoc\u00f2 a Detroit la prima conferenza dei sindaci Americani, di cui fu eletto Presidente, alla presenza anche del Presidente Franklin Roosevelt, di cui Murphy era fiero sostenitore.\nDal 1940 al 1949 \u00e8 stato giudice della Corte suprema degli Stati Uniti d'America.\nRiconoscimenti.\nLa scuola pubblica di Detroit venne poi chiamata scuola elementare Frank Murphy in suo onore. blog"}
{"id": "2836272", "revid": "1310927", "url": "https://it.wikipedia.org/wiki?curid=2836272", "title": "Geoffrey Mujangi Bia", "text": "Carriera.\nEsordisce nella Nazionale belga il 29 maggio 2009 contro il Cile."}
{"id": "2836278", "revid": "729019", "url": "https://it.wikipedia.org/wiki?curid=2836278", "title": "Battaglia di Shaho", "text": "La battaglia di Shaho fu uno scontro militare terrestre nell'ambito della guerra russo-giapponese. Fu combattuto nelle vicinanze del fiume Sha in Manciuria.\nAntefatti.\nLa situazione per l'esercito imperiale russo era estremamente compromessa al termine della sconfitta di Liaoyang. A Mosca il governo e Nicola II diventavano sempre pi\u00f9 impopolari a causa del grande dispendio di uomini e mezzi portato avanti in una guerra dagli esiti disastrosi.\nNicola II voleva a tutti i costi evitare un fallimento di proporzioni che avrebbe minato la reputazione e le stesse basi dell'Impero Russo e per fare ci\u00f2 riteneva necessario salvare Port Arthur (sotto assedio da mesi) e invertire l'inerzia del conflitto. Per raggiungere questi obbiettivi lo Zar utilizz\u00f2 la nuova ferrovia transiberiana per far arrivare in breve tempo mezzi e uomini freschi al generale Kuropatkin.\nLa battaglia.\nIl 5 ottobre 1904 l'esercito russo diede inizio a un'offensiva generale a nord di Liaoyang. L'attacco sul fianco sinistro giapponese riusc\u00ec lentamente a far guadagnare terreno ai russi e consentire a Kuropatkin di prendere l'iniziativa.\nLe forze giapponesi consistevano nella I armata comandata da Kuroki Tametomo, la II armata guidata da Yasukata Oku e la terza armata guidata da Nozu Michitsura. Il 10 ottobre 1904 il generale Oyama ordin\u00f2 una controffensiva sul fianco destro dei russi, lasciato sguarnito, e il 13 ottobre i russi Kuropatkin fu costretto a bloccare l'avanzata.\nLa battaglia dur\u00f2 ancora quattro giorni senza conquiste significative da parte dei russi, il 17 ottobre Kuropatkin ordin\u00f2 di fermare l'attacco.\nEpilogo.\nAlla fine di due settimane di intensi combattimenti l'esito della battaglia si pu\u00f2 sostanzialmente dire inconclusivo, i russi non riuscirono a raggiungere i grandi obbiettivi che si erano prefissati e i giapponesi ebbero gravi perdite e non furono in grado di conquistare nulla con la loro contro-offensiva.\nAltri storici invece affermano che la vittoria andrebbe attribuita ai giapponesi visto che riuscirono a tenere la posizione pur essendo in marcata inferiorit\u00e0 numerica e non avendo un mezzo di supporto importante come la nuova ferrovia transiberiana appena inaugurata dai russi. Secondo questa interpretazione il contrattacco di \u014cyama Iwao non era finalizzato a conquistare terreno ma solo a costringere i russi ad alleggerire la pressione e poter difendere la postazione."}
{"id": "2836283", "revid": "125981777", "url": "https://it.wikipedia.org/wiki?curid=2836283", "title": "Tesina", "text": "Il T\u00e8sina \u00e8 un fiume del Veneto, il cui corso \u00e8 completamente compreso nella provincia di Vicenza.\nNasce da risorgive in localit\u00e0 Cibalde, nei pressi di Sandrigo. Lambisce l'abitato a est e subito dopo accoglie da sinistra le acque del Laverda; poco oltre, a Poianella di Bressanvido, gli confluisce il torrente Astico.\nProcede sostanzialmente in direzione sud sfiorando gli abitati di Crosara, Bolzano Vicentino, Lisiera, Quinto Vicentino, Marola e Torri di Quartesolo. Confluisce infine nel Bacchiglione nei pressi Vicenza (localit\u00e0 San Pietro Intrigogna).\nIl notevole ponte di pietra che attraversa il fiume Tesina in corrispondenza dell'abitato di Torri di Quartesolo \u00e8 molto probabilmente frutto di un'idea palladiana risalente al 1569, ma messa in esecuzione undici anni pi\u00f9 tardi, nel 1580."}
{"id": "2836296", "revid": "13102", "url": "https://it.wikipedia.org/wiki?curid=2836296", "title": "Matteo da Gualdo", "text": "Biografia.\nFu uno dei pi\u00f9 illustri esponenti di una singolare famiglia di notai-pittori che lasci\u00f2 importanti testimonianze nel territorio gualdese e nelle vicine citt\u00e0 di Nocera Umbra e Assisi. Formatosi sull'esempio del folignate Bartolomeo di Tommaso.\nLa sua prima opera documentata \u00e8 la \"Madonna in trono e santi\" (1462), conservata nella Pinacoteca di Gualdo Tadino.\nNel 1468 porta a termine la decorazione ad affresco dell'oratorio dei pellegrini in Assisi. \nTra le opere pi\u00f9 importanti si ricordano: \"Storia di San Giuliano\" nella Chiesa di San Francesco a Gualdo Tadino; \"Madonna e santi\" nella Chiesa di San Paolo ad Assisi; Trittico con \"Madonna con Ges\u00f9 Bambino, san Francesco e san Sebastiano\" (1475 ca.) ed affresco con \"Madonna con Ges\u00f9 Bambino, san Francesco e sant'Antonio abate\" (1475 ca) entrambe queste due opere sono conservate nel Museo diocesano e cripta di San Rufino in Assisi. \nAltre sue opere si possono ammirare nella Pinacoteca comunale situata all'interno della Rocca Flea di Gualdo Tadino nella ex chiesa di San Francesco (Nocera Umbra).\nNel 1484, per i servizi resi, i rettori delle arti di Gualdo gli donarono un'ingente quantit\u00e0 di denaro e di terreni sparsi per tutto il territorio tadinate. \nLo stile.\nFondamentali per la sua formazione furono Girolamo di Giovanni e, in genere, la cultura pittorica marchigiana. La lunga permanenza ad Assisi, dove svolse l'attivit\u00e0 di notaio, lo port\u00f2 in contatto con la scuola folignate ed in particolare con Nicol\u00f2 Alunno, dal quale fu fortemente influenzato. Il risultato di questa combinazione fu che il suo stile divenne fortemente personale ricco di spunti fantastici ed a tratti irrealistici, come le pose espressive dei volti o certi gesti bruschi e quasi innaturali. \nNell'ultimo periodo risent\u00ec dell'arte di Carlo Crivelli."}
{"id": "2836297", "revid": "69794", "url": "https://it.wikipedia.org/wiki?curid=2836297", "title": "Paolo Graziosi (archeologo)", "text": "Accademico dei Lincei, \u00e8 ritenuto fra i massimi studiosi ed esperti mondiali di arte preistorica europea ed africana. Ha insegnato paletnologia e antropologia presso l'Universit\u00e0 di Firenze dal 1936 al 1977, e presso l'Universit\u00e0 di Pisa fra il 1939 e il 1953. Esploratore in viaggi particolarmente importanti con scavi e scoperte in Africa tra il 1933 e il 1972, ha partecipato alla spedizione al K2 del 1954.\nBiografia.\nFiglio del pittore Giuseppe Graziosi, nel 1925, giovane matricola universitaria al seguito di Gian Alberto Blanc del cui figlio Alberto Carlo Blanc era coetaneo, partecip\u00f2 agli scavi di Grotta Romanelli, scoperta, nei primi del secolo da Paolo Emilio Stasi. In quegli anni, e proprio nella Grotta Romanelli, si accost\u00f2 all'arte preistorica.\nGraziosi, ancora studente, si trov\u00f2 poi a lavorare al fianco di Aldobrandino Mochi, di Nello Puccioni, dello stesso Blanc e di altri \"naturalisti\" che pochi anni prima, nel 1912,avevano fondato la prima istituzione italiana per lo studio della pi\u00f9 antica umanit\u00e0: il Comitato per le Ricerche di Paleontologia Umana in Italia, con la precisa finalit\u00e0 di conferire un carattere eminentemente naturalistico agli studi della preistoria italiana e con essi allinearsi alle metodologie crono-stratigrafiche dell'Europa occidentale, ci\u00f2 in aperta polemica con la scuola paletnologica di Luigi Pigorini, di impostazione umanistica ed etnologica.\nDa questo Comitato prender\u00e0 poi vita l'Istituto Italiano di Paleontologia Umana che ebbe la sua prima sede a Firenze.\nProprio con questo spirito naturalistico Graziosi pubblic\u00f2 le industrie litiche del Paleolitico Superiore della Grotta di Talamone e, insieme a Nello Puccioni ed a Luigi Cardini, quelle del deposito musteriano della Grotta dell'Onda.\nInizi\u00f2 la sua carriera universitaria a Pisa nel 1939 dove, presso la Facolt\u00e0 di Scienze, ottenne un primo incarico per l'insegnamento dell'Antropologia. Nel 1944 vinse quindi la cattedra di professore ordinario presso l'Universit\u00e0 di Firenze, dove insegn\u00f2 fino agli inizi degli anni ottanta.\nNel 1946 progett\u00f2 e organizz\u00f2, insieme a Gaetano Pieraccini, il Museo e istituto fiorentino di Preistoria, che dal 1976 fu aperto anche al pubblico.\nNel 1953 fond\u00f2 la prestigiosa \"Rivista di Scienze preistoriche\" e nel 1954, a seguito dell'accentramento nella sede romana dell'Istituto Italiano di Paleontologia Umana, fond\u00f2 a Firenze, insieme ad altri studiosi, tra cui Giacomo Devoto, Massimo Pallottino e Ferrante Rittatore Vonwiller, l'Istituto italiano di preistoria e protostoria, la pi\u00f9 autorevole Associazione nazionale di studiosi e ricercatori nelle discipline paletnologiche e che ha sede nei locali dello storico Convento delle Oblate concessi dal Comune di Firenze al Museo e istituto fiorentino di Preistoria.\nNel 1979 fu accolto, quale membro, nell'Accademia Nazionale dei Lincei.\nL'attivit\u00e0 scientifica.\nTra il 1932 ed il 1935, all'interesse per l'arte preistorica e per il paleolitico italiano, si aggiunse quello per l'etnologia.\nIn campo etnografico, dopo alcuni lavori giovanili sulle pitture etiopiche (1932) e diverse voci dell'Enciclopedia Italiana, vanno ricordati lo studio sugli indumenti degli Antichi Messicani, del 1942 e soprattutto la pubblicazione sulla mostra dei Kafiri del 1955, frutto della sua partecipazione alla spedizione italiana sul Karakorum, seguita, nel 1964, dal volume che riunir\u00e0 tutti i risultati della spedizione italiana nel Chitral.\nPaolo Graziosi si interess\u00f2 anche di paleontologia dei vertebrati e nel 1933 pubblic\u00f2 una nota preliminare sull'Equus (asinus) hydruntinus Regalia.\nLo studio per la preistoria africana ha un grande rilievo nell'opera di Paolo Graziosi: particolarmente importanti sono le sue relazioni sulle esplorazioni paletnologiche nella Tripolitania settentrionale e nel Fezzan, nell'ambito della missione della Societ\u00e0 Geografica Italiana.\nIl filone dedicato all'arte preistorica fu per\u00f2 quello a cui Graziosi dedic\u00f2 i suoi maggiori sforzi. Gi\u00e0 in giovent\u00f9, nel 1924, aveva pubblicato il suo primo studio sulla Venere di Savignano, e successivamente i graffiti di Grotta Romanelli e quelli della Val Camonica.\nNegli anni successivi, poi, verranno le monumentali opere sull'arte rupestre in Libia e nel Sahara libico, i volumi sull'arte preistorica in Italia, sulle pitture e incisioni di Levanzo, fino alla sua ultima e pi\u00f9 grande opera dedicata alle pitture della Grotta dei Cervi di Porto Badisco.\nEd \u00e8 proprio a Porto Badisco, nel 1983, che Graziosi diresse la sua ultima campagna di scavo, affiancato dai suoi collaboratori di sempre e dai suoi ultimi laureandi di paletnologia dell'Universit\u00e0 di Firenze.\n\u00c8 sepolto nel cimitero di Savignano sul Panaro -MO- nella tomba di famiglia accanto al padre Giuseppe"}
{"id": "2836303", "revid": "767487", "url": "https://it.wikipedia.org/wiki?curid=2836303", "title": "Blank &amp; Jones", "text": "Blank &amp; Jones \u00e8 un duo tedesco di produttori di musica elettronica, costituito dai DJ Jan Pieter Blank (Piet Blank) e Ren\u00e9 Runge (Jaspa Jones)."}
{"id": "2836305", "revid": "6923", "url": "https://it.wikipedia.org/wiki?curid=2836305", "title": "Unieuro", "text": "Unieuro S.p.A. \u00e8 un'azienda italiana, che opera in Italia come catena di elettronica di consumo ed elettrodomestici. \u00c8 la prima per numero di negozi (oltre 500 in tutta Italia) e volume d'affari e con una quota di mercato del 20%.\nDal 4 aprile 2017 Unieuro \u00e8 quotata in Borsa, a seguito del collocamento sul mercato del 35% del capitale sociale; Unieuro \u00e8 l'unico marchio di negozi al dettaglio di elettronica di consumo quotato in Italia, e fa parte degli indici FTSE Italia STAR e FTSE Italia Small Cap.\nStoria.\nLa storia dell'attuale Unieuro S.p.A. (che, fino al marzo 2016, era denominata SGM Distribuzione S.r.l.) risale al 1937, quando il fondatore Vittorio Silvestrini apre a Brisighella, un primo negozio per la vendita al dettaglio di apparecchiature per la casa al quale fa seguire, nel 1958, un punto vendita per il commercio all'ingrosso e al dettaglio.\nTrenta anni dopo, nel 1967, nasce ad Alba, in provincia di Cuneo - con l'apertura di un magazzino nel quale si vendevano capi d'abbigliamento e biancheria \u2013 la precedente Unieuro, il cui fondatore Paolo Farinetti (padre di Oscar Farinetti, a sua volta fondatore di Eataly), d\u00e0 al magazzino questo nome in onore di Altiero Spinelli, pensando che l'Europa si sarebbe presto unita diventando un unico grande mercato. L'introduzione degli elettrodomestici avviene inizialmente tramite catalogo nei primi anni settanta, mentre i primi quattro magazzini dedicati esclusivamente a casalinghi ed elettrodomestici risalgono al 1986.\nPi\u00f9 tardi, nel 1973, a Forl\u00ec, Giuseppe e Maria Grazia Silvestrini \u2013 figli di Vittorio Silvestrini \u2013 succedono al padre nella conduzione dell'attivit\u00e0 di famiglia, avviandone un primo percorso di crescita che culmina con la fondazione di \"SGM Distribuzione\" s.r.l. nel 1980. In questa veste tale azienda nel 2000 entra a far parte del consorzio Expert Italy S.p.A. Consortile, consolidando la sua presenza sul territorio fino alla creazione di una catena di negozi contraddistinta dal marchio Marco Polo-Expert.\nNegli stessi anni, la Unieuro della famiglia Farinetti continua a espandersi e, negli anni novanta, sbarca anche in Liguria. L'espansione avviene, poi, anche tramite il franchising e, nel 1995, viene acquisita l'insegna \"Trony\", poi venduta al gruppo d'acquisto Gre. Nella seconda parte degli anni novanta vengono aperti numerosi punti vendita, compresa Roma nel 1999, e viene acquisita la Triveneta. L'espansione prosegue e Unieuro arriva a essere presente in gran parte del territorio nazionale.\nNel 2002, la famiglia Farinetti cede Unieuro al gruppo britannico Dixons Group P.l.c., che da allora la controller\u00e0 al 100% per circa 11 anni, fino al 2013.\nNel 2005, il fondo internazionale di \"private equity\" Rh\u00f4ne Capital II L.p. acquisisce il 100% di SGM Distribuzione s.r.l., supportandone, tra il 2007 e il 2012, l'espansione continua della rete commerciale con l'acquisizione di nuovi punti vendita da attori rilevanti del settore, quali Consumer Electronics S.p.a., Venex ed Eldo Italia SpA.\nNell'autunno del 2013, nell'ambito di un processo di consolidamento del mercato dell'elettronica di consumo in quel momento in corso in Italia, la Dixons Group p.l.c. sottoscrive un accordo con la SGM Distribuzione s.r.l. di Forl\u00ec per la cessione a quest'ultima della catena Unieuro.\nA seguito della fusione fra le due realt\u00e0 nasce cos\u00ec l'attuale Unieuro e - in parallelo - viene avviata una campagna di rivitalizzazione del marchio che, a partire dal 25 giugno 2014, porta all'adozione del nuovo marchio Unieuro in tutti i punti vendita dell'insegna. Il marchio Marco Polo-Expert viene abbandonato e la societ\u00e0 fuoriesce dal consorzio Expert.\nContemporaneamente, la sede si sposta a Forl\u00ec, dove gi\u00e0 era presente la SGM Distribuzione.\nNel 2015, la nuova Unieuro continua la sua espansione territoriale con l'acquisizione, da parte di Dixons Travel S.r.l., di otto negozi situati negli aeroporti di Milano-Linate, Milano-Malpensa e Roma-Fiumicino.\nNel 2016, il processo di creazione dell'attuale Unieuro viene portato a termine e l'insegna si trasforma in S.p.a..\nIl 4 aprile 2017 la societ\u00e0 viene quotata in borsa, e avvia una campagna di acquisizioni di catene e negozi in tutta Italia.\nIl 6 aprile 2021 Iliad diviene il primo azionista di Unieuro a seguito dell'acquisizione, mediante Iliad Holding S.p.A. e Iliad S.A., di una quota societaria prossima al 12%.\nPunti vendita.\nCon sede a Forl\u00ec, presso Palazzo Hercolani e polo logistico centrale a Piacenza, Unieuro \u00e8 guidata dall'amministratore delegato Giancarlo Nicosanti Monterastelli e ha registrato, al 28 febbraio 2021, ricavi pari a 2,7 miliardi di euro. I dipendenti sono circa .\nOltre alla presenza fisica sul territorio nazionale, dove Unieuro conta circa 250 negozi diretti, 12 punti vendita Travel all'interno dei principali scali aeroportuali italiani e circa 270 punti vendita affiliati, la societ\u00e0 \u00e8 attiva anche nel canale business-to-business, focalizzato sulla vendita all'ingrosso a clienti professionali, e nel canale online tramite la piattaforma unieuro.it e con Monclick, uno dei maggiori operatori italiani dell'e-commerce di elettronica di consumo, acquisito nel 2017.\nIl 18 aprile 2017 Unieuro, inoltre, annuncia l'acquisto di 21 ulteriori punti vendita diretti, situati tra Lazio, Abruzzo e Molise, dal Gruppo Andreoli S.p.A. (affiliato Euronics che a sua volta aveva rilevato molti di essi dal gruppo abruzzese Ferri), che contribuiscono a espandere la sua rete del 12%.\nNel giugno 2017, inoltre, Unieuro subentra a Trony nel centro commerciale Euroma2.\nSuccessivamente, il 4 ottobre 2017, la catena acquisisce ulteriori 19 punti vendita diretti, situati tra Marche ed Emilia Romagna, dal Gruppo Cerioni SpA fondato nel 1980 e membro di Euronics Italia dal 1996.\nIl 24 luglio 2018, la catena acquisisce 8 degli ex punti vendita Trony appartenuti al gruppo DPS Group..\nNel mese di ottobre 2018 l'insegna amplia ulteriormente la sua rete di punti vendita tramite l'acquisizione \u2013 da Galimberti S.p.A. - di cinque negozi tra Veneto, Trentino-Alto Adige e Trieste all'interno del centro commerciale Il Giulia, al momento dell'acquisizione operanti a marchio Euronics..\nSempre nello stesso mese, il 12 ottobre, viene inaugurato il nuovo hub logistico di Piacenza, di propriet\u00e0 di Generali Real Estate S.p.A., che vanta una superficie di 104.000 m\u00b2.\nTra la fine del 2018 e l'inizio del 2019, Unieuro stringe un accordo con il gruppo Finiper (proprietario dei punti vendita GDO Iper la grande I) per l'apertura di 20 shop-in-shop all'interno dei punti vendita della catena, chiamati Unieuro by Iper.\nIl 15 gennaio 2019, Unieuro annuncia l'acquisizione di 12 punti vendita in Sicilia appartenenti a Pistone S.p.A., uno dei principali soci del gruppo d'acquisto Expert in Italia. L'acquisizione, la seconda maggiore operazione nella storia del Gruppo, segna lo sbarco in forze nella regione; i negozi occupano una superficie complessiva di oltre 25.000 m\u00b2, sviluppando un fatturato di circa 140 milioni di euro.\nRiconoscimenti, premi e partenariati.\nNel 2015, Unieuro riceve il premio \"Insegna dell'anno\" per la categoria \"Elettronica e Informatica\" e il riconoscimento \"Premio Negozio Web\" per la telefonia nell'ambito della manifestazione internazionale \"Retailer of the Year\".\nNel 2016, il Gruppo viene insignito del \"Superbrands Retailer of the year 2016\", nel contesto del premio \"Superbrands Awards 2016\".\nSempre nel 2016, inoltre, Unieuro, in collaborazione con la Polizia di Stato, promuove il progetto NoCyberbullismo. All'interno del progetto, sono stati ideati il docufilm \"#cuoriconnessi\", presentato alla Camera dei deputati e un omonimo tour tra le scuole e i teatri di 12 citt\u00e0 italiane, informando e sensibilizzando oltre studenti a un uso pi\u00f9 responsabile e consapevole dei dispositivi mobili. Il progetto \u00e8 poi ripartito nel 2018, con una presentazione ufficiale presso l'Auditorium Parco della Musica a Roma.\nNel 2017, all'insegna vanno il \"Netcomm e-Commerce Award 2017\" nella categoria Elettronica di consumo per il sito unieuro.it - riconfermato nel 2018, per la app - un secondo \"Superbrands Award\", il \"Press, Outdoor&amp;Promotion KeyAward\" per la campagna #cuoriconnessi-NoCyberbullismo, l'Interactive Key Award per la campagna digital sul Black Friday e il Mediastars Award.\nNel 2018, Unieuro viene insignita del Premio Speciale \"Comunicazione e Linguaggi Innovativi\" per la trasmissione televisiva \"Upgrade\" in occasione della serata di Gala del Grand Prix Advertising Strategies e del Primo Premio nella Categoria Elettronica di Consumo per la sua applicazione, nell'ambito del NetComm E-Commerce Award 2018.\nSponsorizzazioni.\nDal 21 settembre 2017, Unieuro S.p.A. sponsorizza il PalaGalassi di Forl\u00ec, struttura polifunzionale della citt\u00e0. Nell'ambito della sponsorizzazione, la struttura ha cambiato la sua denominazione in \"Unieuro Arena-Pala Achille Galassi\" presentando, nella facciata esterna, colori e simboli identificativi del brand Unieuro.\nDal 2015, inoltre, Unieuro \u00e8 sponsor della squadra di basket forlivese Pallacanestro Forl\u00ec 2.015.\nNel marzo del 2019, per due partite del campionato di calcio di Serie B 2018-2019, Unieuro \u00e8 stata anche sponsor di maglia del Palermo, squadra del capoluogo di regione."}
{"id": "2836306", "revid": "1543377", "url": "https://it.wikipedia.org/wiki?curid=2836306", "title": "Il principe e la fanciulla", "text": "Il principe e la fanciulla (\"Der F\u00fcrst und das M\u00e4dchen\") \u00e8 una serie televisiva tedesca trasmessa dal 2003 al 2007 dal canale televisivo ZDF che vede protagonisti l'attore austriaco Maximilian Schell e l'attrice tedesca Rike Schmid. Dal 25 gennaio al 9 giugno 2010 viene trasmessa (dal luned\u00ec al venerd\u00ec alle 20.15) da Rai 3.\nTrama.\nLa serie racconta le vicende dell'anziano principe \"Friedrich von Thorwald\" (Maximilian Schell) che gravemente malato, non vuole lasciare il suo impero ai parenti, e per questo motivo incarica l'avvocato \"Ulrich Gesswein\" (Roland Koch) di trovargli una donna che accetti di sposarlo e che gli dia un erede maschio. Viene scelta \"Ursula Kaminski\" (Rike Schmid), una giovane cresciuta in orfanotrofio che si trova in carcere.\nLuoghi delle riprese.\nLa principale location della serie \u00e8 rappresentata dal Castello di Gl\u00fccksburg (che compare anche nella sigla), nello Schleswig-Holstein"}
{"id": "2836308", "revid": "484367", "url": "https://it.wikipedia.org/wiki?curid=2836308", "title": "Silvana editoriale", "text": ""}
{"id": "2836312", "revid": "111325", "url": "https://it.wikipedia.org/wiki?curid=2836312", "title": "Soul of Chogokin", "text": " o \"Anima di Superlega\", \u00e8 una linea di giocattoli da collezione prodotta dalla ditta giapponese Bandai. Il termine \"Chogokin\" fu inizialmente usato nel 1972 da G\u014d Nagai nelle sue opere, per indicare il metallo immaginario con cui sarebbe stato costruito il robot Mazinga Z, per poi venire utilizzato pochi mesi dopo dalla Popy (azienda di propriet\u00e0 della Bandai) per indicare una linea di giocattoli contenenti parti in metallo, il cui primo prodotto fu proprio una riproduzione di Mazinga Z.\nNel dicembre 1997 Bandai impieg\u00f2 il nome \"Soul of Chogokin\" per una nuova linea di giocattoli, pensati principalmente per il mercato collezionistico (visto anche il prezzo elevato di molti modelli e la produzione in numero relativamente limitato degli stessi) che inizialmente ebbe come soggetti quasi esclusivamente mecha (robot) tratti da diversi anime degli anni settanta e anni ottanta, inaugurandola proprio con il modello \"GX-01\" di Mazinga Z. In seguito la linea si diversific\u00f2 da questa tendenza in varie occasioni, come, ad esempio, nella realizzazione di una serie di mecha tratti da Neon Genesis Evangelion, un famoso anime di met\u00e0 anni novanta. Inoltre recentemente la linea si \u00e8 ulteriormente diversificata per accogliere mecha provenienti dalle serie Super Sentai e Tokusatsu degli anni settanta, come robot Battle Fever tratto da Battle Fever J e il Leopardon, dalla serie \"Spider-Man\".\nLinee.\nAccessori &amp; Soul of Popynica.\nAlcuni accessori, oggetti speciali o veicoli aggiuntivi.\nVersioni alternative.\nBandai ha commercializzato molte varianti delle realizzazioni originali. Alcune sono solo delle colorazioni differenti, altre hanno inoltre comportato la riprogettazione del modello e l'inclusione di nuovi accessori.\n\"Limited\".\nLe seguenti versioni non sono state distribuite sul mercato. Alcune venivano fornite dietro spedizione di un coupon presente su manga o libri altre venivano distribuite solo in occasione di fiere o mostre.\nEdizioni Speciali.\nLe seguenti edizioni speciali sono state commercializzate in quantit\u00e0 limitate.\nSoul of Chogokin SPEC.\nLa serie SPEC \u00e8 iniziata nel 2007 come una espansione della serie originale. Si propone di presentare mecha relative alle serie dal 1980 in poi."}
{"id": "2836314", "revid": "2039709", "url": "https://it.wikipedia.org/wiki?curid=2836314", "title": "Robert Houghwout Jackson", "text": "Biografia.\nNato nello stato di Pennsylvania, crebbe in Frewsburg, New York, per poi studiare alla Frewsburg High School, che termin\u00f2 con successo nel 1909. Inoltre studi\u00f2 al Jamestown High School a Jamestown e alla Albany Law School ad Albany. Fra le cause importanti a cui ha collaborato la causa Dennis contro Stati Uniti e il caso Brown contro Board of Education di Topeka.\nAvvocato generale degli Stati Uniti d'America dal 1938 al 1940, divenne il 58\u00ba procuratore generale degli Stati Uniti sotto il presidente degli Stati Uniti d'America Franklin Delano Roosevelt. Durante il Processo di Norimberga fu il Procuratore Capo, insieme al britannico Hartley Shawcross. Le quattro nazioni vincitrici della guerra (Stati Uniti, Inghilterra, Francia e Unione Sovietica) indicarono i seguenti magistrati giudicanti:\nFu membro della Massoneria.\nNel 1941 fu nominato giudice della Corte Suprema, carica da cui fu sospeso dal 1945 al 1946 per il processo di Norimberga, e che poi riprese fino alla morte nel 1954."}
{"id": "2836321", "revid": "204012", "url": "https://it.wikipedia.org/wiki?curid=2836321", "title": "Homer Cummings", "text": ""}
{"id": "2836323", "revid": "422729", "url": "https://it.wikipedia.org/wiki?curid=2836323", "title": "Il Principe e la fanciulla", "text": ""}
{"id": "2836324", "revid": "124123", "url": "https://it.wikipedia.org/wiki?curid=2836324", "title": "Casimiro VI di Pomerania", "text": "Era figlio di Filippo I, duca di Pomerania-Wolgast e della di lui consorte Maria di Sassonia (1515 \u2013 1583).\nBiografia.\nAlla morte del padre, avvenuta nel 1560, gli erano sopravvissuti cinque dei sei figli avuti da Maria di Sassonia, ma erano tutti minorenni per cui necessitavano di una tutela. Essa fu affidata al maresciallo di corte Ulrico di Schwerin, come reggente, ed a un Consiglio di Reggenza di undici membri.\nNel 1569 si ebbe una suddivisione del governo della Pomerania che fu sottoscritta con il Trattato di Jasenitz, a partire dal 25 luglio del medesimo anno.\nPer Casimiro fu prevista una successiva assunzione del titolo di vescovo evangelico di Cammin e dopo che il fratello Giovanni Federico rinunci\u00f2 al vescovato, questo fu assunto da Casimiro, che aveva allora solo 17 anni. Nel 1578 egli intraprese un lungo viaggio (\"Grand Tour\") che lo port\u00f2 a visitare l'Italia ed i Paesi Bassi.\nCome vescovo di Cammin Casimiro entr\u00f2 spesso in conflitto con la citt\u00e0 di Kolberg.\nEssendo pi\u00f9 interessato alla pesca, ai bagordi ed ai viaggi, egli lasci\u00f2 la cura del vescovado ai suoi consiglieri, principalmente a Joachim Damnitz.\nNel 1602 Casimiro rinunci\u00f2 al vescovato di Cammin e subentr\u00f2 al fratello maggiore Barnim X di Pomerania, che aveva assunto il governo del ducato di Pomerania-Stettino, nella carica di amministratore della circoscrizione (\"Amt\") di R\u00fcgenwalde. Successivamente si aggiunse quella di B\u00fctow. Dopo la morte del fratello Barnim X, avvenuta nel mese di settembre del 1603, egli avrebbe potuto subentrargli nel governo del ducato di Pomerania-Stettino, ma essendo gravemente ammalato, vi rinunci\u00f2.\nMor\u00ec scapolo e la sua salma fu inumata nella chiesa del Castello di Stettino.\nConteggio.\nLa conta dei signori della casa dei Greifen \u00e8 stata da sempre piuttosto ingarbugliata. Dai tempi antichi sono presenti alcune difformit\u00e0. Il conteggio moderno che assegna a questo Casimiro il numero VI emerge se si contano solo gli appartenenti al casato dei Greifen che hanno raggiunto la maggiore et\u00e0. Se invece si contano anche i Greifen che sono morti bambini, il conteggio passa a IX e Casimiro VI diverrebbe Casimiro IX, denominazione che era frequente nella bibliografia antica.\nBibliografia.\nin lingua tedesca:"}
{"id": "2836326", "revid": "62244", "url": "https://it.wikipedia.org/wiki?curid=2836326", "title": "Ping of Death", "text": "Il Ping of Death (abbreviato PoD) \u00e8 un tipo di attacco Denial of Service che consiste nell'invio di un pacchetto IP malformato ad un computer bersaglio per causare buffer overflow con conseguente blocco del servizio o, nei casi pi\u00f9 gravi, crash del sistema.\nL'attacco sfruttava una vulnerabilit\u00e0 presente nella gestione del protocollo IP su computer Windows, Unix, Mac e in altri dispositivi collegabili in rete come router e stampanti.\nTale vulnerabilit\u00e0 \u00e8 stata risolta nella maggior parte dei sistemi tra il 1997 e il 1998.\nInformazioni dettagliate.\nL'attacco consisteva nell'utilizzare messaggi IP frammentati in modo maligno, veicolati tipicamente sotto forma di pacchetti di \"ping\" (interrogazione tra computer per verificare la raggiungibilit\u00e0 reciproca), da cui il nome, anche se il meccanismo di attacco non dipende dallo specifico protocollo utilizzato.\nGeneralmente un computer non \u00e8 in grado di gestire un pacchetto di dimensioni superiori a quella prevista dallo standard RFC 791 che prevede l'allocazione di 16 bit nell'header per indicare la lunghezza massima del pacchetto, pari quindi a formula_1 = 65535 byte. Contenuti informativi di dimensioni superiori vengono frazionati e trasmessi su pi\u00f9 pacchetti IP.\nA sua volta, il pacchetto IP viene trasmesso attraverso il livello datalink, che prevede una dimensione massima dei frame trasmessi a questo livello. Nel caso del datalink in tecnologia Ethernet tale dimensione massima \u00e8 pari a 1518 byte. Anche in questo caso, contenuti informativi di dimensioni superiori vengono scomposti in frammenti compatibili con la dimensione massima trasmissibile, per venire poi ricomposti dalla macchina ricevente per ricostruire il pacchetto originale con un processo ricorsivo.\nPer consentire la ricostruzione corretta, ogni frammento di un messaggio IP deve contenere l'informazione relativa alla porzione di pacchetto originale trasportata. Questa informazione \u00e8 contenuta nel campo di offset del frammento, presente nell'intestazione IP. La dimensione di questo campo \u00e8 di 13 bit, ci\u00f2 consente di stabilire che in caso di trasmissione di un pacchetto di dimensione massima, l'ultimo pacchetto frammentato pu\u00f2 presentare un offset massimo di formula_2= 8191 (L'offset nel header ip \u00e8 espresso in unit\u00e0 di 8 byte, quindi quello massimo \u00e8 pari a 8191*8=65528 byte), a questo offset pu\u00f2 corrispondere un frammento utile di lunghezza massima pari a 65535-65528=7 byte.\nIl pacchetto malintenzionato viene costruito generando proprio un frammento IP con valore di offset massimo ma con una quantit\u00e0 di dati associata pari o superiore ad otto byte: questo, in fase di ricostruzione del pacchetto IP, porta ad ottenere una trama di dimensione superiore a quella consentita dal livello di rete ossia superiore a 65535 byte. Ci\u00f2 potrebbe causare il sovraccarico del buffer utilizzato dal nodo ricevente per contenere il pacchetto (\"buffer overflow\"), causando il blocco del servizio. La vulnerabilit\u00e0 \u00e8 legata quindi al meccanismo di riassemblaggio dei frammenti IP maliziosi, che potrebbero in teoria contenere qualunque tipo di protocollo (TCP, UDP, IGMP, ecc) e non solo messaggi di \"ping\".\nLa soluzione al problema consiste nell'aggiunta di controlli durante il processo di riassemblaggio. Il controllo di ogni singolo frammento in entrata assicura che la somma dei campi offset e lunghezza totale non superi 65535 byte. Se la somma risulta pi\u00f9 grande, il pacchetto viene riconosciuto come illegale e viene scartato.\nNei computer nei quali tale vulnerabilit\u00e0 non \u00e8 stata risolta, questo controllo viene effettuato da un firewall.\nUna soluzione alternativa al problema consiste nell'estendere il buffer per il riassemblaggio del pacchetto, in modo tale che la ricezione di un pacchetto malizioso o malformato di dimensione superiore a 65535 byte non provochi l'overflow del buffer ed evitando quindi il blocco del servizio. Questa soluzione non viola lo standard, in quanto pacchetti di dimensione superiore al massimo consentito, se ricevuti, vengono comunque scartati."}
{"id": "2836327", "revid": "1305772", "url": "https://it.wikipedia.org/wiki?curid=2836327", "title": "Robert Jackson", "text": ""}
{"id": "2836333", "revid": "126257", "url": "https://it.wikipedia.org/wiki?curid=2836333", "title": "Elettore di Sassonia", "text": ""}
{"id": "2836339", "revid": "78480", "url": "https://it.wikipedia.org/wiki?curid=2836339", "title": "Diocesi di Civitate", "text": ""}
{"id": "2836341", "revid": "77594", "url": "https://it.wikipedia.org/wiki?curid=2836341", "title": "Tempio della Fortuna Muliebre", "text": "Il tempio della Fortuna Muliebre venne eretto a cinque miglia fuori Porta Capena (oggi, il luogo dove si ergeva la porta coincide con piazza Capena nei pressi del Circo Massimo a Roma) e dedicato alla dea Fortuna, per ricordare come Roma fugg\u00ec alla guerra con i Volsci, condotti da Gneo Marcio Coriolano'.\nIl tempio.\nIl tempio fu voluto dalle donne, quelle che con i loro pianti e suppliche erano riuscite a far desistere Coriolano dal proprio proposito di far guerra a Roma, laddove prima avevano fallito i consoli e i pontefici della Repubblica romana.\nAlla richiesta di quale donativo si sarebbero ritenute soddisfatte, le donne risposero chiedendo l'edificazione di un tempio alla Fortuna Muliebre, dove poter pregare per la conclusione della guerra. Il Senato romano, allora, decret\u00f2 di costruire in quel luogo, a futura memoria, con i soldi pubblici, un tempio dedicato alla Fortuna Muliebre. Prima sacerdotessa fu nominata Valeria, la donna che per prima aveva proposto di andare in delegazione da Coriolano.\nIl tempio fu terminato nel 486 a.C., e fu consacrato dal console Proculo Verginio Tricosto Rutilo."}
{"id": "2836345", "revid": "932277", "url": "https://it.wikipedia.org/wiki?curid=2836345", "title": "Visione stereometrica", "text": "La visione stereometrica \u00e8 una visione tridimensionale. \nLa parola stereometria deriva dal greco: ster\u00e8os \"solido\" e metr\u00eca \"misurazione\", quindi indica la geometria solida o anche spaziale, e la tridimensionalit\u00e0."}
{"id": "2836352", "revid": "1543377", "url": "https://it.wikipedia.org/wiki?curid=2836352", "title": "Guido Cristoffanini", "text": "Compose circa 400 problemi, la maggior parte diretti in due mosse, genere del quale era uno specialista. Ottenne oltre 100 premi e onorificenze in concorsi di composizione. Nel 1929 divenne a soli 21 anni redattore della rubrica problemi de \"L'Italia Scacchistica\". Nel 1931 fond\u00f2 la rivista \u00abIl Problema\u00bb, che diresse per molti anni. La rivista era nota a livello internazionale e contribu\u00ec notevolmente allo sviluppo del problema di scacchi moderno. Fu redattore per qualche anno anche della rubrica scacchistica del quotidiano \u00abIl Giornale di Genova\u00bb.\nIl suo nome \u00e8 legato al tema Cristoffanini, un'inchiodatura indiretta, ottenuta con la rimozione di un pezzo nero dalla linea di inchiodatura, di un pezzo bianco, che d\u00e0 matto lungo la linea di inchiodatura. Il tema \u00e8 stato ripreso da vari problemisti, tra cui Gabriel Gavrilov.\nEra laureato in economia e commercio e svolse la professione di commercialista.\nDue problemi di Guido Cristoffanini.\nIl diagramma a sinistra mostra un esempio del tema Cristoffanini. Il diagramma a destra \u00e8 stato incluso nel Campionato del mondo di soluzione di Rio de Janeiro 2009. Fu risolto in 35 secondi dall'ucraino Vladimir Pogorelov, che si classific\u00f2 terzo nel campionato."}
{"id": "2836354", "revid": "124798234", "url": "https://it.wikipedia.org/wiki?curid=2836354", "title": "Aimee-Ffion Edwards", "text": "Carriera.\nPrima di recitare in \"Skins\", nel 2006, Aimee-Ffion ha studiato canto classico per partecipare al talent show televisivo gallese \"Wawffactor\", sul modello dell'inglese \"Pop Idol\". Parla fluentemente inglese e gallese.\nIl debutto da attrice di Aimee-Ffion \u00e8 avvenuto nel 2002, con il cortometraggio \"D\u0175r Dwfn\", mentre ha debuttato a teatro nel 2008, con lo spettacolo \"SH*T-M*X\" ai Trafalgar Studios di Londra.\nNel 2009, l'attrice \u00e8 apparsa nell'episodio di san Valentino della soap opera \"Casualty\" (\"Stand by me\"), nel ruolo di un'adolescente che cerca uno speed-date di rimpiazzo in un reparto dell'ospedale di Holby City, e finisce coinvolta in un serio incidente causato da una sparatoria. Nel primo episodio di \"Casualty 1909\", ha interpretato una ragazzina di nome Deborah Lynch, che aveva subito abusi da parte del padre. Attualmente recita anche in \"Jerusalem\", nuovo spettacolo teatrale di Jez Butterworth messo in scena al Royal Court Theatre.\nNel 2010 \u00e8 apparsa in un episodio del teen drama soprannaturale \"Being Human\", nel ruolo di una maschera teatrale fantasma."}
{"id": "2836357", "revid": "204012", "url": "https://it.wikipedia.org/wiki?curid=2836357", "title": "Robert H. Jackson", "text": ""}
{"id": "2836358", "revid": "131358", "url": "https://it.wikipedia.org/wiki?curid=2836358", "title": "Clapton Orient", "text": ""}
{"id": "2836362", "revid": "1318658", "url": "https://it.wikipedia.org/wiki?curid=2836362", "title": "FA Cup 1914-1915", "text": "La FA Cup 1914-1915 fu la 44\u00aa edizione della pi\u00f9 antica competizione ad eliminazione diretta del mondo, la coppa nazionale inglese conosciuta come FA Cup. lo Sheffield United vinse per la terza volta la competizione."}
{"id": "2836363", "revid": "923674", "url": "https://it.wikipedia.org/wiki?curid=2836363", "title": "Gesualdo Libertini", "text": "Biografia.\nCome deputato aveva avanzato la proposta di abolire le province.\nFu nominato senatore del Regno d'Italia nell'ottobre 1920. Negli anni successivi, si adoper\u00f2 per realizzare un progetto di bonifica sulle terre delle sue imprese agricole, realizzando cos\u00ec il villaggio di Libertinia.\nEra il padre dell'archeologo Guido Libertini."}
{"id": "2836373", "revid": "110157", "url": "https://it.wikipedia.org/wiki?curid=2836373", "title": "Museo archeologico della civilt\u00e0 messapica", "text": "Il museo archeologico della civilt\u00e0 messapica si trova a Vaste frazione del comune di Poggiardo. Allestito nel cinquecentesco Palazzo Baronale di Vaste, conserva reperti archeologici provenienti soprattutto dall'area di scavo archeologica della'antica Bastae. Presenta molti oggetti di corredi sia maschili sia femminili e vari esempi di vasi decorati con scene di vita familiare. Al suo interno contiene anche due scheletri risalenti IV secolo a.C.."}
{"id": "2836379", "revid": "767487", "url": "https://it.wikipedia.org/wiki?curid=2836379", "title": "BloodRayne (film)", "text": "BloodRayne \u00e8 un film del 2005 diretto da Uwe Boll e basato sull'omonimo videogioco.\nTrama.\nRayne \u00e8 una dhampir, una creatura per met\u00e0 vampiro e per met\u00e0 umana, nata dall'unione violenta di una donna e di Kagan, il Re dei Vampiri. Rayne, per vendicare la madre, si unisce a Sebastian e Vladimir, due membri della societ\u00e0 di Brimstone, organizzazione dedita alla caccia ai vampiri. Dopo aver recuperato due delle tre reliquie di Beliar, oggetti che possono rendere il vampiro che ne entra in possesso immune alle croci, all'acqua e alla luce solare, Rayne riesce alla fine a sconfiggere Kagan.\nAccoglienza.\nIl film ha ricevuto durante l'edizione dei Razzie Awards 2006 cinque nomination come Peggior film, Peggior attrice per Kristanna Loken, Peggior attore non protagonista per Ben Kingsley, Peggior attrice non protagonista per Michelle Rodriguez, Peggior regista per Uwe Boll e Peggior sceneggiatura per Guinevere Turner.\nSequel.\nIl film ha avuto due sequel diretti dallo stesso regista: \"BloodRayne 2\" (2007) e \"\" (2010), entrambi usciti in direct-to-video. Dal terzo \u00e8 stata tratta una parodia dal titolo \"Blubberella\" (2011) sempre diretta da Boll."}
{"id": "2836384", "revid": "287204", "url": "https://it.wikipedia.org/wiki?curid=2836384", "title": "Rock Band Metal Track Pack", "text": ""}
{"id": "2836385", "revid": "125943328", "url": "https://it.wikipedia.org/wiki?curid=2836385", "title": "Organizzazione del trattato di sicurezza collettiva", "text": "LOrganizzazione del Trattato di Sicurezza Collettiva (OTSC; ) \u00e8 un'alleanza militare creata il 15 maggio 1992 da sei nazioni appartenenti alla Comunit\u00e0 degli Stati Indipendenti.\nL'organizzazione pur se fondata da Stati dell'allora Unione delle Repubbliche Socialistiche Sovietiche \u00e8 aperta all'adesione di altri Stati. L'organizzazione gode dello status di osservatore all'Assemblea Generale delle Nazioni Unite e ha concluso un accordo di cooperazione nel mantenimento della pace con l'Organizzazione delle Nazioni Unite.\nIl 2 dicembre 2004 le \u00e8 stato riconosciuto lo status di osservatore dell'Assemblea generale delle Nazioni Unite.\nStoria.\nL\u2019Organizzazione \u00e8 nata propriamente nel 2002, quando si \u00e8 dotata di organi istituzionali e di un\u2019infrastruttura militare comune, con anche una forza di intervento finanziata e formata da tutti gli stati membri. L\u2019Organizzazione fornisce addestramento, armi e tecnologie alle sue forze, e svolge ogni anno esercitazioni militari congiunte tra gli eserciti dei paesi membri.\nNell\u2019ottobre 2007 l'OTSC ha firmato un accordo con l'Organizzazione per la Cooperazione di Shanghai (OCS \u2013 composta da Cina, Russia e i paesi dell'Asia centrale) per rafforzare la cooperazione su questioni di sicurezza, crimine organizzato e traffico di droga.\nIntervento in Kazakistan nel 2022.\nL'OTSC interviene nella crisi in Kazakistan del 2022 per sedare le sommosse, a causa delle rivolte contro il costo dei prezzi del gas, necessario per la produzione elettrica e, anche, per alimentare le varie fabbriche di crypto valute presenti nel paese, aumentati dal governo Kazako. Tuttavia il Trattato di sicurezza collettiva prevede una clausola di solidariet\u00e0 esterna in caso di aggressione esterna. Per giustificare la misura il presidente kazako Qasym-Jomart Toqaev ha citato una aggressione terroristica di ispirazione straniera, mentre quello russo Vladimir Putin ha parlato di influenze estere, nominando George Soros. In entrambi i casi non sono state presentate prove a sostegno delle affermazioni.\nIn occasione delle proteste in Kazakistan, la Russia ha inviato un contingente di tremila paracadutisti, con lo scopo di proteggere impianti strategici e infrastrutture importanti. Gli altri paesi dell'alleanza (Armenia, Bielorussia, Kirghizistan e Tagikistan) contingenti tra 60 e 500 soldati. L'intervento ha per\u00f2 rappresentato la prima vera azione sul campo dell'OTSC dalla sua fondazione nel 1999.\nPresidenti.\nIl presidente dell'OTSC \u00e8 a rotazione di turno."}
{"id": "2836388", "revid": "1372005", "url": "https://it.wikipedia.org/wiki?curid=2836388", "title": "Ernest Dichter", "text": "Ottenne il Dottorato all'Universit\u00e0 di Vienna nel 1934, ed emigr\u00f2 negli Stati Uniti nel 1937 con la moglie Hedy.\nNel 1946 fond\u00f2 l\"'Institute for Motivational Research\" a Croton-on-Hudson (New York), e negli anni successivi fond\u00f2 istituti simili in Svizzera e Germania.\nDichter esplor\u00f2 le applicazioni dei concetti e tecniche psicoanalitiche di Freud nell'ambito del commercio, in particolare per lo studio del comportamento del consumatore nel mercato. Le nuove idee che egli apport\u00f2 ebbero un'influenza significativa sull'operato dell'industria pubblicitaria del Ventesimo secolo."}
{"id": "2836391", "revid": "107279531", "url": "https://it.wikipedia.org/wiki?curid=2836391", "title": "Stadiometro", "text": "Lo stadiometro \u00e8 uno strumento di misura che serve a misurare la statura ed \u00e8 composto da una barra verticale graduata in millimetri e da una branca mobile perpendicolare alla barra e scorrevole su di essa."}
{"id": "2836393", "revid": "106456", "url": "https://it.wikipedia.org/wiki?curid=2836393", "title": "Adalberto di Lovanio", "text": ""}
{"id": "2836395", "revid": "729019", "url": "https://it.wikipedia.org/wiki?curid=2836395", "title": "Zombi!!!", "text": "Zombi!!! (\"Zombies!!!\") \u00e8 un gioco da tavolo di strategia in cui prendono parte da 2 a 6 giocatori. Ha vinto l'Origins Award 2001 come \"Best Graphic Presentation of a Board Game\" e l'espansione \"Zombi!!! 3: Centro Commerciale\" ha vinto l'Origins Award 2003 come \"Best Board Game Expansion\". L'edizione italiana \u00e8 stata pubblicata da Raven Distribution e Freak &amp; Chic.\nIl gioco.\nIl tabellone \u00e8 una citt\u00e0, infestata di zombi ed assemblata dai giocatori durante lo svolgersi del gioco. Il gioco comincia con il tassello Centro Citt\u00e0 a faccia in su, gli altri 28 tasselli mischiati in una pila ed il tassello dell'Eliporto al di sotto. Le miniature dei giocatori (rappresentanti degli uomini armati con un fucile) sono posizionate su una delle caselle del tassello iniziale (ogni tassello \u00e8 suddiviso in una griglia di 3x3 caselle) ed ognuno riceve tre segnalini vita e tre proiettili.\nIn ogni turno, il giocatore pesca il primo tassello della pila e lo posiziona a fianco di uno di quelli gi\u00e0 estratti in modo che le strade siano collegate con le strade, e cos\u00ec via. La maggior parte dei tasselli raffigura strade ed incroci, mentre alcuni contengono luoghi specifici della cittadina, come la Stazione dei Pompieri o l'Ospedale. Quando un tassello \u00e8 sistemato, il giocatore deve aggiungervi due o pi\u00f9 zombi; se \u00e8 un luogo dal nome particolare, potrebbe contenere segnalini addizionali.\nSe il giocatore condivide la casella con uno zombi, deve tentare di distruggerlo. Altrimenti, pesca fino a tre carte evento, che pu\u00f2 utilizzare per modificare le regole del gioco. Il giocatore pu\u00f2 usare solo una di queste carte per turno.\nSuccessivamente, il giocatore lancia un dado a sei facce per determinare il movimento della sua pedina. Pu\u00f2 utilizzare tutta, alcuna o nessuna parte di questo movimento, a sua discrezione. Se il giocatore muove su una casella contenente uno zombi, deve tentare di ucciderlo lanciando un dado ed ottenendo 4 o pi\u00f9. Se non ottiene il minimo necessario, pu\u00f2 aumentare il suo lancio usando i segnalini proiettile o perdere un segnalino vita e provare di nuovo l'assalto allo zombi. Il processo continua finch\u00e9 uno tra il giocatore e lo zombi muore. Se lo zombi viene ucciso, il giocatore ne conserva la miniatura per dimostrare chi lo ha ucciso; se il giocatore viene ucciso, \"ricompare\" nel centro cittadino con tre segnalini vita e tre proiettili, ma termina il suo movimento. Se una casella \u00e8 libera da zombi e contiene un segnalino, un giocatore pu\u00f2 impossessarsene, sebbene un giocatore possa raggiungere un massimo di cinque segnalini vita.\nUna volta terminato il suo movimento, il giocatore lancia un dado a sei facce per determinare il numero di zombi che muover\u00e0. Ogni zombi pu\u00f2 muovere di una sola casella.\nIn ultimo, il giocatore pu\u00f2 scartare una carta evento. Dal momento che ogni giocatore ne pu\u00f2 scartare una ed utilizzarne un'altra per turno, un giocatore dovrebbe sempre avere almeno una carta evento.\nIl gioco termina quando per primo un giocatore uccide 25 zombi o raggiunge il centro del tassello Eliporto libero da zombi.\nSviluppi.\n\"Zombi!!!\" \u00e8 un omaggio alla filmografia zombi, in particolare quella riguardante George Romero e Sam Raimi. Il movimento lento e dinoccolato degli zombi li rende deboli se presi individualmente, ma (come nei film) la loro forza \u00e8 nel numero.\nUn giocatore deve decidere se evitare il combattimento ed affidarlo agli altri giocatori, o se assalire gli zombi e collezionare gli oggetti forniti dal tabellone e dalle carte evento.\nLe carte evento e la fase di movimento degli zombi permettono di intralciare il progresso degli altri giocatori, ma c'\u00e8 anche opportunit\u00e0 per la diplomazia.\nIl gioco pu\u00f2 durare anche tre ore, motivo di reclamo per parte della critica; per partite pi\u00f9 rapide, gli editori suggeriscono di mischiare il tassello Eliporto insieme con gli altri.\nEspansioni.\nLa Raven Distribution edizioni ha pubblicato l'edizione italiana delle prime quattro espansioni.\nSeconda edizione.\nIl set base di \"Zombi!!!\" e le espansioni 2, 3, 4 e 5 sono state ripubblicate come seconde edizioni. Cambiamenti tipici sono miglioramenti grafici e nel testo sia per quanto riguarda i tasselli, che le carte evento che le regole. Il set base ha subito la revisione pi\u00f9 drastica per cui gli \u00e8 stato sottotitolato \"Director's Cut\" sulla copertina.\nVideogioco.\nTwilight Creations pubblicher\u00e0 un videogioco basato sul gioco da tavola; il gioco sar\u00e0 sviluppato da Big Rooster e pubblicato su Xbox 360, PlayStation 3 e Microsoft Windows.."}
{"id": "2836399", "revid": "1573940", "url": "https://it.wikipedia.org/wiki?curid=2836399", "title": "Thomas James Walsh", "text": "Biografia.\nFu senatore degli Stati Uniti e nominato alla carica di procuratore generale degli Stati Uniti al tempo del presidente degli Stati Uniti d'America Franklin Delano Roosevelt (32\u00ba presidente).\nNato nello stato del Wisconsin e senatore in rappresentanza dello stato del Montana sarebbe dovuto diventare il 56\u00ba procuratore generale ma la morte lo colse poco prima della nomina ufficiale. Al suo posto venne nominato Homer Stille Cummings."}
{"id": "2836401", "revid": "287204", "url": "https://it.wikipedia.org/wiki?curid=2836401", "title": "Torneo di Wimbledon 1957", "text": "Il Torneo di Wimbledon 1957 \u00e8 stata la 71\u00aa edizione del Torneo di Wimbledon e terza prova stagionale dello Slam per il 1957.\nSi \u00e8 giocato sui campi in erba dell'All England Lawn Tennis and Croquet Club di Wimbledon a Londra in Gran Bretagna. \nIl torneo ha visto vincitore nel singolare maschile l'australiano Lew Hoad\nche ha sconfitto in finale in 3 set il connazionale Ashley Cooper col punteggio di 6-2 6-1 6-2.\nNel singolare femminile si \u00e8 imposta la statunitense Althea Gibson che ha battuto in finale in 2 set la connazionale Darlene Hard.\nNel doppio maschile hanno trionfato Budge Patty e Gardnar Mulloy, \nil doppio femminile \u00e8 stato vinto dalla coppia formata da Darlene Hard e Althea Gibson e \nnel doppio misto hanno vinto Darlene Hard con Mervyn Rose.\nRisultati.\nSingolare maschile.\n Lew Hoad ha battuto in finale Ashley Cooper 6-2 6-1 6-2\nSingolare femminile.\n Althea Gibson ha battuto in finale Darlene Hard 6-3, 6-2\nDoppio maschile.\n Budge Patty / Gardnar Mulloy hanno battuto in finale Neale Fraser / Lew Hoad 8-10, 6-4, 6-4, 6-4\nDoppio femminile.\n Althea Gibson / Darlene Hard hanno battuto in finale Mary Bevis Hawton / Thelma Coyne Long 6-1, 6-2\nDoppio misto.\n Darlene Hard / Mervyn Rose hanno battuto in finale Althea Gibson / Neale Fraser 6-4, 7-5"}
{"id": "2836408", "revid": "436907", "url": "https://it.wikipedia.org/wiki?curid=2836408", "title": "Dancing with the Moonlit Knight", "text": "Dancing with the Moonlit Knight \u00e8 il brano di apertura dell'album dei Genesis \"Selling England by the Pound\", pubblicato nel 1973.\nLa canzone inizia con la voce a cappella di Peter Gabriel e progressivamente aumenta di intensit\u00e0 e di andamento, delineandosi in una potente esecuzione rock. Il brano \u00e8 notevole per il fatto che in una delle molte tracce Tony Banks usi il suo nuovo Mellotron M400 appena acquistato; verso la met\u00e0 del brano un coro a 8 voci ne caratterizza la linea dominante, nella sezione di chiusura vengono usati gli archi. In modo particolare, la canzone viene anche menzionata per l'uso da parte del chitarrista Steve Hackett della tecnica del tapping e sweep-picking.\nIl testo rappresenta una denuncia venata d'ironia dell'Inghilterra contemporanea, come testimoniano i frequenti riferimenti alla cultura inglese disseminati al suo interno, spesso sotto forma di neologismi e giochi di parole che - peraltro - ricorrono in tutto l'album. Lo stesso verso che d\u00e0 il titolo all'album (\"Selling England by the Pound\", \"vendendo l'Inghilterra alla libbra\") fa parte del testo di questo brano.\nUno dei temi principali di questo brano viene ripreso nella traccia di chiusura del disco, \"Aisle of Plenty\", enfatizzando la pur vaga unit\u00e0 concettuale di tutto l'album. I Genesis ricorreranno ancora alla citazione incrociata di temi fra brani diversi in album successivi come \"The Lamb Lies Down on Broadway\", \"A Trick of the Tail\", \"Wind &amp; Wuthering\" e \"Duke\".\nNonostante, come tutti i brani dell'era di Peter Gabriel nei Genesis, il brano sia accreditato all'intero gruppo, in realt\u00e0 era principalmente una creazione di Gabriel ed Hackett, con contributi comunque di tutti."}
{"id": "2836413", "revid": "287204", "url": "https://it.wikipedia.org/wiki?curid=2836413", "title": "Torneo di Wimbledon 1956", "text": "Il Torneo di Wimbledon 1956 \u00e8 stata la 70\u00aa edizione del Torneo di Wimbledon e terza prova stagionale dello Slam per il 1956.\nSi \u00e8 giocato sui campi in erba dell'All England Lawn Tennis and Croquet Club di Wimbledon a Londra in Gran Bretagna. \nIl torneo ha visto vincitore nel singolare maschile l'australiano Lew Hoad\nche ha sconfitto in finale in 4 set il connazionale Ken Rosewall col punteggio di 6-2 4-6 7-5 6-4.\nNel singolare femminile si \u00e8 imposta la statunitense Shirley Fry Irvin che ha battuto in finale in 2 set la britannica Angela Buxton.\nNel doppio maschile hanno trionfato Lew Hoad e Ken Rosewall, \nil doppio femminile \u00e8 stato vinto dalla coppia formata da Angela Buxton e Althea Gibson e \nnel doppio misto hanno vinto Shirley Fry con Vic Seixas.\nRisultati.\nSingolare maschile.\n Lew Hoad ha battuto in finale Ken Rosewall 6-2 4-6 7-5 6-4\nSingolare femminile.\n Shirley Fry Irvin ha battuto in finale Angela Buxton 6-3, 6-1\nDoppio maschile.\n Lew Hoad / Ken Rosewall hanno battuto in finale Nicola Pietrangeli / Orlando Sirola 7-5, 6-2, 6-1\nDoppio femminile.\n Angela Buxton / Althea Gibson hanno battuto in finale Fay Muller / Daphne Seeney 6-1, 8-6\nDoppio misto.\n Shirley Fry / Vic Seixas hanno battuto in finale Althea Gibson / Gardnar Mulloy 2-6, 6-2, 7-5"}
{"id": "2836419", "revid": "131358", "url": "https://it.wikipedia.org/wiki?curid=2836419", "title": "Fortaleza EC", "text": ""}
{"id": "2836423", "revid": "1543377", "url": "https://it.wikipedia.org/wiki?curid=2836423", "title": "Collegium de Lyon", "text": "Il Collegium de Lyon \u00e8 un istituto di studi avanzati, situato a Lione. Creato nel 2006 per iniziativa del Ministero dell'Insegnamento Superiore e della Ricerca francese, il Collegium de Lyon fa parte del R\u00e9seau th\u00e9matique de recherche avanc\u00e9e (RTRA), una rete di istituti di ricerca in scienze umane e sociali, la cui sede \u00e8 appunto a Lione.\nLa missione del Collegium de Lyon \u00e8 di dare vita ad una comunit\u00e0 scientifica internazionale d'eccellenza, favorendo lo scambio interdisciplinare (scienze umane, lingue, culture, ecc.) secondo una logica di sviluppo della riflessione trasversale e la promozione di ricerche d'avanguardia. Bench\u00e9 il focus delle ricerche restino le scienze umane, Il Collegium de Lyon \u00e8 aperto anche alle scienze esatte.\nI risultati delle ricerche effettuate all'istituto alimenteranno la costruzione di politiche pubbliche (politiche urbane e strategie urbanistiche, politiche sanitarie e gestione dei rischi, politiche culturali, politiche internazionali, valorizzazione del territorio e del patrimonio, ecc.). \nIl suo Presidente, Olivier Faron, \u00e8 anche Direttore dell'ENS de Lyon (Scuola Normale Superiore di Lione).\nStoria.\nIn aprile 2006, Ministero dell'insegnamento Superiore e della Ricerca ha siglato un accordo per la ricerca offrendo alle universit\u00e0, \"grandes \u00e9coles\" (istituti di formazione superiore a carattere privato) e agli organismi di ricerca francesi, la possibilit\u00e0 di riunirsi per formare una rete tematica di ricerche avanzate (RTRA).\nTredici i progetti accettati dallo Stato, fra questi, quello del Collegium de Lyon dedicato alla ricerca in scienze umane e sociali. Quattro Istituti di Studi Avanzati sono stati creati in Francia in seno alla stessa iniziativa dislocati nelle principali citt\u00e0 dell'esagono (Parigi, Nantes, Aix-Marseille e Lione) riuniti in un network sotto l'egida del R\u00e9seau fran\u00e7ais des instituts d'\u00e9tudes avanc\u00e9es (RFIEA) (network francese degli istituti di Ricerca Avanzata), una fondazione di cooperazione scientifica di pubblica utilit\u00e0. La missione di questa rete, la cui sede si trova a Lione, \u00e8 di dare alla ricerca in scienze umane e sociali una visibilit\u00e0 su scala nazionale e internazionale.\nIl funzionamento dell'Istituto.\nIl Collegium de Lyon ha uno statuto associativo, che gli offre piena autonomia giuridica, finanziaria e scientifica. Il Collegyum gode del sostegno delle collettivit\u00e0 locali e pu\u00f2 contare sul contributo e la collaborazione dei principali rappresentanti del mondo dell'insegnamento superiore e della ricerca della regione lionese. Sotto la direzione del Collegium sono riunite 10 \"grandes \u00e9coles\" e istituti di insegnamento superiore e di ricerca, 5 universit\u00e0, 2 federazioni di unit\u00e0 di ricerca ed un ente culturale.\nIl Collegium de Lyon pu\u00f2 accogliere fino a una ventina di ricercatori all'anno (10 juniors e 10 seniors), per dei soggiorni della durata fra 5 e 10 mesi. I ricercatori sono sollevati dalle obbligazioni ordinarie legate all'insegnamento o alle attivit\u00e0 amministrative, al fine di potersi dedicare unicamente alle loro ricerche.\nI ricercatori da tutto il mondo possono inviare le loro candidature al Collegium de Lyon. Il Consiglio Scientifico le vaglier\u00e0 due volte all'anno, in aprile e novembre \nLista dei membri fondatori del Collegium de Lyon.\nIl Collegium de Lyon \u00e8 amministrato dal Consiglio i cui membri sono:\nCollegamenti esterni.\nIl sito del Collegium de Lyon"}
{"id": "2836433", "revid": "767487", "url": "https://it.wikipedia.org/wiki?curid=2836433", "title": "Assedio d'amore", "text": "Assedio d'amore (\"Mr. Music\") \u00e8 un film commedia del 1950, diretto da Richard Haydn e interpretato da Bing Crosby, Nancy Olson, Charles Coburn e con un cameo di Groucho Marx nel ruolo di se stesso.\nLa sceneggiatura di Arthur Sheekman si basa sul lavoro teatrale \"Accent on Youth\" di Samson Raphaelson andato in scena a Broadway al Plymouth Theatre il 25 dicembre 1934. La commedia rest\u00f2 in scena per 229 recite.\nLa Paramount port\u00f2 sullo schermo il lavoro di Raphaelson con due altri film. Il primo, diretto da Wesley Ruggles, fu intitolato come la commedia originale \"Accent on Youth\"; il secondo, nel 1959 (in italiano \"Ma non per me\"), fu diretto da Walter Lang e venne interpretato da Clark Gable e Carrol Baker.\nTrama.\nDisavventure di un compositore senza ispirazione n\u00e9 finanziatore. Lo salva la segretaria, innamorata di lui.\nProduzione.\nIl film fu prodotto dalla Paramount Pictures.\nDistribuzione.\nDistribuito dalla Paramount Pictures, il film usc\u00ec nelle sale cinematografiche USA l'8 dicembre 1950 e venne presentato a New York il 20 dicembre. Nel 1951, fu distribuito in Danimarca (1 giugno), Svezia (13 agosto), Finlandia (17 agosto) come \"S\u00e4velten maailmassa\". Nel 1952, usc\u00ec in Argentina il 1\u00ba aprile con il titolo \"El Se\u00f1or M\u00fasica\", nelle Filippine (a Davao) il 6 maggio, in Portogallo il 20 giugno (come \"A Secret\u00e1ria Ideal\") e nei Paesi Bassi l'11 luglio."}
{"id": "2836434", "revid": "729019", "url": "https://it.wikipedia.org/wiki?curid=2836434", "title": "Teatro del mar Nero della prima guerra mondiale", "text": "Il teatro del Mar Nero della prima guerra mondiale fu caratterizzato essenzialmente dagli scontri tra le flotte dell'Impero russo e dell'Impero ottomano (che utilizz\u00f2 anche navi tedesche), ovvero le due grandi potenze della regione del Mar Nero. Le operazioni nel settore si conclusero, in pratica, nel novembre 1917, quando vi fu il collasso dell'impero zarista a causa della rivoluzione russa.\nLe parti contrapposte.\nI principali contendenti nel Mar Nero erano quindi la flotta del Mar Nero della Voenno Morskoj Flot Rossijskoj Imperii zarista e la Osmanl\u0131 Donanmas\u0131 ottomana.\nLa marina imperiale russa nel Mar Nero, nel 1914, era composta da cinque navi da battaglia pre-dreadnought, due incrociatori leggeri, oltre ad un certo numero di cacciatorpediniere, torpediniere e sommergibili. La principale base operativa era a Sebastopoli ed era sotto il comando dell'ammiraglio Andrej \u0116bergard.\nLa marina ottomana, invece, era in una fase di transizione. Poteva contare su due pre-dreadnought, una nave da difesa costiera, due incrociatori protetti ed alcuni cacciatorpediniere. Complessivamente, quindi, era formata da unit\u00e0 piuttosto obsolete. Tuttavia, prima dell'inizio della guerra, erano state ordinate alla Gran Bretagna due navi da battaglia moderne, la \"Re\u015fadiye\" e la \"Sultan Osman I\". Allo scoppio delle ostilit\u00e0, queste vennero requisite dalla Royal Navy: la cosa provoc\u00f2 notevoli frizioni con i turchi, anche perch\u00e9 i soldi per le due unit\u00e0 erano stati raccolti con una grande sottoscrizione popolare, alla quale avevano partecipato anche le classi pi\u00f9 povere del Paese.\nLa flotta ottomana, tuttavia, fu rinforzata da due unit\u00e0 tedesche, l'incrociatore da battaglia SMS \"Goeben\" e l'incrociatore leggero SMS \"Breslau\". Queste due navi erano state sorprese nel Mar Mediterraneo all'inizio delle ostilit\u00e0. Le due unit\u00e0 riuscirono a sfuggire alla caccia delle forze navali inglesi e francesi, ed a rifugiarsi presso gli ottomani. Dal novembre 1914 vennero inquadrate, ufficialmente, nella locale marina con i nomi, rispettivamente, di \"Yavuz Sultan Selim\" e di \"Midilli\".\nLe operazioni navali.\nLe azioni navali iniziarono il 29 ottobre 1914, quando le navi tedesche ed ottomane bombardarono alcune citt\u00e0 russe. In generale, le attivit\u00e0 nel Mar Nero furono caratterizzate da azioni piuttosto isolate, con i comandanti di entrambe le parti che cercavano di capitalizzare al meglio il loro vantaggio tattico con attacchi a sorpresa. Uno dei grandi protagonisti fu il \"Goeben\": questa era una nave particolarmente moderna, in grado di affrontare con successo praticamente tutte le navi zariste in servizio (prese singolarmente). I russi utilizzarono le loro navi principalmente per appoggiare le operazioni terrestri sul Caucaso. Tuttavia, le azioni di bombardamento dovevano essere condotte in massa, a causa del fatto che una piccola forza navale avrebbe potuto essere annientata da un intervento del \"Goeben\".\nComunque, gli zaristi acquisirono il dominio del Mar Nero a partire dal 1916, in seguito all'ingresso in servizio di due moderne navi da battaglia. Le azioni navali proseguirono fino al novembre 1917, quando la rivoluzione russa provoc\u00f2 la paralisi delle attivit\u00e0 militari. In seguito alla pace di Brest-Litovsk, gran parte della flotta del Mar Nero fin\u00ec in mani tedesche e cess\u00f2 praticamente di esistere.\n1914.\nLa prima azione navale dell'Impero ottomano venne condotta il 29 ottobre 1914. Le navi turche, in pratica, attaccarono le installazioni portuali russe senza alcuna dichiarazione di guerra, approfittando anche per stendere dei banchi di mine.\nIl 18 dicembre 1914, i russi inviarono le loro cinque pre-dreadnought \"Evstafi\", \"Ioann Zlatoust\", \"Panteleimon\", \"Rotislav\" e \"Tri Sviatitelia\" a bombardare Trebisonda. Il \"Goeben\" e il \"Breslau\" uscirono in mare per intercettare la squadra nemica. Le uniche navi a venire in contatto furono l'incrociatore da battaglia tedesco e la \"Evstafi\". La prima riusc\u00ec a piazzare quattro colpi sulla nave zarista, ricevendone uno. Pochi giorni dopo, il \"Goeben\" venne danneggiato da due mine e rimase fuori servizio fino al maggio 1915.\n1915.\nIl 3 aprile 1915 i turchi persero una delle loro maggiori unit\u00e0. Una squadra di sei navi (\"Mecidiye\" ed \"Hamidieh\", scortati da quattro torpediniere) venne inviata a cannoneggiare Odessa. Tuttavia, quando erano a 15 miglia dall'obiettivo, l'incrociatore protetto \"Medjidiye\" urt\u00f2 una mina ed affond\u00f2. Lo scafo della nave venne successivamente recuperato dai russi, che lo rimisero in servizio nel 1916 con il nome di \"Prut\".\nIl 10 maggio, una squadra di pre-dreadnought russe fece una sortita per bombardare le fortificazioni sul \"Bosforo\". Il \"Goeben\" prese il mare per affrontarla e ne ingaggi\u00f2 tre. Centrato da due colpi senza subire gravi danni, riusc\u00ec a fuggire grazie alla sua elevata velocit\u00e0.\nNello stesso anno, l'ingresso in servizio delle prime due unit\u00e0 della classe Imperatrica Marija (\"Imperatrica Marija\" e \"Imperatrica Ekaterina Velikaja\") cambi\u00f2 il rapporto di forze in campo a favore dei russi. Infatti, si trattava di grandi navi da battaglia monocalibro (Dreadnoughts), che erano in grado di affrontare, anche da sole, il \"Goeben\" (fino a quel momento nettamente superiore alle singole navi russe). A questo occorre anche aggiungere il deterioramento delle condizioni dell'incrociatore ex tedesco: infatti, visto che veniva utilizzato praticamente per ogni importante operazione, iniziava ad accusare l'usura delle componenti, con frequenti avarie ai motori. La nave necessitava di operazioni di revisione, che per\u00f2 i turchi non erano in grado di effettuare a causa della mancanza di bacini di carenaggio adeguati (basti pensare che i danni prodotti dalle mine, nel dicembre 1914, erano stati riparati con il cemento).\n1916.\nA partire dal 1916, gli ottomani rinunciarono in pratica ad azioni navali in grande stile contro le forze russe, a causa dell'eccessiva disparit\u00e0. Gli unici problemi, per le navi dello zar, erano dati dai sommergibili tedeschi. La Kaiserliche Marine, infatti, aveva inviato un gruppo di U-Boot in appoggio agli ottomani, che erano sprovvista di unit\u00e0 di questo tipo. Operando dai porti di Costantinopoli e Varna, riuscirono ad affondare oltre 110.000 tonnellate di naviglio nemico. Complessivamente, ne furono schierati 14, con un massimo di 11 esemplari presenti contemporaneamente. Le perdite ammontarono a sei battelli (di cui quattro negli ultimi tre mesi del 1916).\nNel Mar Nero operarono anche alcuni sommergibili francesi ed inglesi, che ottennero qualche vittoria. Tuttavia, furono tutti ritirati nel gennaio 1916, quando si concluse la campagna dei Dardanelli.\nIl 9 febbraio le forze navali dello zar, guidate dalla nave da battaglia \"Imperatrica Ekaterina\", bombardarono il porto bulgaro di Varna. Una piccola unit\u00e0 affond\u00f2 a causa dell'urto con una mina.\nNel mese di aprile, la marina russa appoggi\u00f2 le operazioni di terra che portarono alla caduta di Trebisonda. Nel mese di luglio, venne nominato comandante della flotta del Mar Nero l'ammiraglio Aleksandr Vasil'evi\u010d Kol\u010dak, che inaugur\u00f2 una condotta della guerra navale decisamente pi\u00f9 aggressiva.\nTuttavia, il 20 ottobre 1916, la moderna nave da battaglia \"Imperatrica Marija\" affond\u00f2 mentre era alla fonda a Sebastopoli, a causa dell'esplosione del deposito dei proiettili da 305\u00a0mm: si tratt\u00f2 della maggiore perdita della guerra per la marina zarista. Le indagini successive rivelarono che l'esplosione era stata probabilmente accidentale, ma l'ipotesi del sabotaggio non fu mai esclusa del tutto. I russi mantennero comunque la supremazia navale, anche perch\u00e9 l'anno successivo entr\u00f2 in servizio la \"Imperator Aleksandr III\".\nIl 28 o il 30 ottobre (la data \u00e8 incerta) gli ottomani dovettero abbandonare il cacciatorpediniere \"Gairet-i-Watanije\", che si era arenato al largo di Varna.\n1917.\nLe operazioni navali nel 1917 furono molto scarse. La marina ottomana, in pratica, non ingaggi\u00f2 pi\u00f9 combattimenti con quella russa. Quest'ultima, forte della sua superiorit\u00e0, continu\u00f2 a condurre azioni di bombardamento in appoggio alle truppe di terra sul Caucaso e di scorta ai convogli.\nNel novembre 1917, tuttavia, a causa della situazione determinatasi nell'impero zarista per la rivoluzione, i russi interruppero in pratica ogni attivit\u00e0.\n1918.\nLe attivit\u00e0 navali nel Mar Nero nel 1918 furono estremamente scarse. Il 13 maggio, in seguito al trattato di Brest-Litovsk, le truppe tedesche entrarono a Sebastopoli via terra e disarmarono la flotta. Alcune unit\u00e0 (tra cui le due navi da battaglia) furono condotte da equipaggi volontari presso il porto di Novorossisk. La flotta del Mar Nero si trov\u00f2 quindi coinvolta nella guerra civile. Alcuni equipaggi si dichiararono fedeli alla neonata Ucraina, issando su alcune navi la relativa bandiera. Poco tempo dopo un cacciatorpediniere, controllato dai bolscevichi, affond\u00f2 con un siluro l\"'Imperatrica Ekaterina\". Le navi superstiti andarono quindi a costituire il nucleo di quelle armate bianche che tentarono di contrastare senza successo la rivoluzione.\nLa marina ottomana, negli ultimi mesi di guerra, fu inoltre attiva per il trasporto di truppe verso i porti russi della flotta del Mar Nero."}
{"id": "2836438", "revid": "287204", "url": "https://it.wikipedia.org/wiki?curid=2836438", "title": "Brutti (romanzo)", "text": "Brutti (titolo originale \"Uglies\") \u00e8 un romanzo dello scrittore statunitense Scott Westerfeld.\nTrama.\nIn un futuro e in un luogo imprecisati, la legge impone a tutti i sedicenni di sottoporsi a una serie di operazioni di chirurgia estetica che li renderanno bellissimi per il resto della loro vita. Con questo strumento, il governo pensa di eliminare tutte le ingiustizie e le disuguaglianze determinate dall'aspetto esteriore.\nTally Youngblood non vede l'ora di sottoporsi all'intervento, ma poco prima di compiere sedici anni fa amicizia con la ribelle Shay. Anche Shay \u00e8 un \"brutto\" (cos\u00ec vengono chiamati i giovani non ancora sottoposti all'intervento estetico), ma a differenza di Tally non vuole subire alcuna operazione, vuole invece rimanere cos\u00ec com'\u00e8, diversa dagli altri. Le due ragazze diventano migliori amiche e scoprono di essere nate nello stesso giorno. Alla fine dell'estate, poco prima di compiere gli anni, Shay decide di andare via. Cos\u00ec racconta a Tally dell'esistenza di Fumo, un villaggio nascosto dove vivono solo persone che non si sono fatte sottoporre all'operazione, e le parla anche di David, un ragazzo che aveva conosciuto e che vive l\u00ec. Anche se Shay le chiede di seguirla, Tally sceglie di restare in citt\u00e0, perch\u00e9 non vuole rinunciare alla trasformazione fisica n\u00e9 non rivedere pi\u00f9 i suoi amici che gi\u00e0 si trovano sull'isola dei Neoperfetti. Anche se Shay \u00e8 dispiaciuta, accetta la decisione dell'amica, ma le lascia lo stesso un biglietto con le indicazioni per arrivare a Fumo, scritte in un codice che solo Tally pu\u00f2 capire.\nIl giorno del suo sedicesimo compleanno si fa accompagnare all'ospedale per effettuare l'intervento che la render\u00e0 perfetta. Qui per\u00f2 l'attende una terribile sorpresa: i corpi speciali del governo sanno della sua amicizia con Shay e sanno della fuga di quest'ultima a Fumo. Come se non bastasse, i corpi speciali sono a conoscenza del fatto che Shay le ha lasciato su un foglio di carta le indicazioni per raggiungere Fumo. Tally viene quindi ricattata: se vuole diventare bellissima come gli altri suoi coetanei, dovr\u00e0 prima trovare Fumo e avvisare poi i corpi speciali della sua esatta ubicazione.\nTally disperata accetta e dopo diverse peripezie riesce ad arrivare a Fumo. Qui ritrova Shay e fa amicizia con altri \"brutti\", tra cui l'affascinante David. I genitori di David - Az e Maddy - vivono anch'essi a Fumo e sono due dottori che in passato si erano occupati degli interventi chirurgici sui \"brutti\". Grazie a loro, Tally viene a conoscenza di una terribile verit\u00e0: tra tutte le operazioni cui vengono sottoposti i \"brutti\", ce n'\u00e8 anche una che riguarda il cervello e che ha come scopo quello di omologare anche psichicamente le persone rendendole frivole, arrendevoli e manipolabili.\nLa vita a Fumo, sebbene pi\u00f9 faticosa rispetto a quella della sua citt\u00e0 d'origine, comincia a piacere a Tally, che finisce con l'innamorarsi di David e decide quindi di restare a vivere l\u00ec. Inavvertitamente per\u00f2 Tally attiva il segnalatore di posizione consegnatole dai corpi speciali, che in poche ore raggiungono Fumo e catturano gran parte dei suoi abitanti, portandoli poi con la forza nella loro base in citt\u00e0.\nTally e David riescono a evitare la cattura e decidono di andare in citt\u00e0 a liberare gli amici rapiti, tra cui Shay e i genitori di David. Giunti alla base, Tally e David scoprono che Az \u00e8 stato ucciso dai corpi speciali, mentre Shay \u00e8 stata sottoposta contro la sua volont\u00e0 agli interventi chirurgici. La missione per liberare gli amici viene comunque portata a termine e i fuggiaschi, fra cui Shay, si nascondono nei boschi circostanti.\nShay \u00e8 completamente un'altra persona rispetto alla ribelle che era prima, e ci\u00f2 conferma che i genitori di David non mentivano quando parlavano dell'intervento al cervello. A questo punto Maddy rivela che nel corso degli anni aveva sviluppato insieme al marito una possibile cura per le lesioni al cervello, ma si trattava di una cura sperimentale mai testata sulle persone. Tally, che si sente in colpa perch\u00e9 sa che \u00e8 colpa sua se i corpi speciali hanno trovato Fumo, decide allora di tornare in citt\u00e0 e sottoporsi all'operazione. Una volta compiuta la trasformazione, David andr\u00e0 a prenderla e lei si sottoporr\u00e0 come cavia alla cura ideata dai genitori di David.\nAdattamenti.\nLa 20th Century Fox e il produttore John Davis hanno acquisito i diritti del romanzo nel 2006. Davis e la moglie Jordan sono venuti a conoscenza dell'opera di Westerfeld grazie alla figlia, che aveva letto il libro a scuola. Non \u00e8 ancora stato annunciato se il film sia tutt'ora in lavorazione."}
{"id": "2836442", "revid": "121430760", "url": "https://it.wikipedia.org/wiki?curid=2836442", "title": "Eug\u00e8ne Minkowski", "text": "Minkowski \u00e8 considerato uno dei pi\u00f9 importanti esponenti francesi della psichiatria fenomenologica del Novecento.\nEgli ha introdotto i concetti di \"contatto vitale con la realt\u00e0\" e di \"tempo vissuto\"; ha inoltre sostenuto che la psicopatologia pu\u00f2 essere sempre spiegata se viene tenuto conto della personale esperienza del tempo. \nBiografia.\nProveniente da un ambiente di ebrei ortodossi lituani, Eug\u00e9ne Minkowski nasce a San Pietroburgo, dove vive fino all'et\u00e0 di 7 anni, quando la sua famiglia si trasferisce a Varsavia.\nL\u00ec inizi\u00f2 i suoi studi medici, ma a causa della repressione politica del governo zarista, fu costretto a trasferirsi a Monaco di Baviera, dove li complet\u00f2 nel 1909. Egli fu sempre interessato alla filosofia. A Monaco conobbe la sua futura moglie, Fran\u00e7oise Minkowska-Brokman, anch'ella psichiatra, da cui ebbero un figlio, Alexandre.\nAllo scoppio della prima guerra mondiale si rifugi\u00f2 in Svizzera, dove lavor\u00f2 presso la clinica di Burgh\u00f6lzli insieme a Eugen Bleuler. Successivamente si trasfer\u00ec in Francia. Nel 1914 complet\u00f2 il suo studio \"Les \u00e9l\u00e9ments essentiels du temps-qualit\u00e9\", che fu pubblicato postumo. Nel marzo del 1915 si arruola come volontario nell'esercito francese, dove il suo coraggio gli \u00e8 valso numerose decorazioni militari e la nazionalit\u00e0 francese. Nel 1925 \u00e8 stato uno dei fondatori della societ\u00e0 L'\u00c9volution psychiatrique.\nNel 1926 discusse la tesi dal titolo \"La notion de perte de contact avec la r\u00e9alit\u00e9 et ses applications en psychopathologie\". Lavor\u00f2 presso l'ospedale S. Anna di Parigi.\nMor\u00ec nel 1972.\nIl suo lavoro.\nFu molto colpito dalla lettura di \"L'Essai sur les donn\u00e9es imm\u00e9diates de la Conscience\" di Henri Bergson, ma anche dalla fenomenologia, e in particolare dal libro sulla simpatia di Max Scheler: \"\u00c8 forse utile ricordare che il primo libro d'ispirazione fenomenologica che mi \u00e8 venuto fra le mani, quasi contemporaneamente a \"L'Essai sur les donn\u00e9es imm\u00e9diates de la Conscience\" di Bergson, non \u00e8 un'opera di Husserl, bens\u00ec il saggio sulla \"Simpatia\" di Scheler\". Rimase invece piuttosto tiepido nei confronti di Heidegger: \"Del resto le concezioni di Heidegger - perch\u00e9 tacerlo? - non mi hanno mai attirato in modo particolare. Io sono rimasto fedele ai miei esordi, al metodo fenomenologico\". \nNel 1927 appare il lavoro \"La schizofrenia\" seguito da \"Il tempo vissuto\" (1933) e \"Verso una cosmologia (1936)\". Su insistenza di Louis Lavelle, con cui rimase per lungo tempo in ottimi rapporti di amicizia, pubblic\u00f2 nel 1966 il \"Trattato di psicopatologia\". \nRiusc\u00ec a fare una sintesi originale fra Bergson e la fenomenologia in una prospettiva psicopatologica che in Francia ha fortemente influenzato il pensiero delle generazioni successive, tra cui Jacques Lacan e Henri Ey."}
{"id": "2836445", "revid": "121332827", "url": "https://it.wikipedia.org/wiki?curid=2836445", "title": "La fortuna dei Rougon", "text": "La fortuna dei Rougon (\"La fortune des Rougon\") \u00e8 il primo dei romanzi del ciclo de I Rougon-Macquart dello scrittore francese \u00c9mile Zola pubblicato nel 1871.\nTrama.\nLa vicenda si svolge a Plassans, una piccola cittadina della Provenza, e narra la storia di due famiglie antagoniste, i Rougon e i Macquart, tra la fine del Settecento e il 1851.\nAdela\u00efde Fouque, di carattere isterico e maniaco, ha sposato un Rougon, di mestiere giardiniere, ed \u00e8 diventata l'amante di Macquart un ubriacone che si arricchiva con il contrabbando. Dal marito ha un figlio, Pierre; da Macquart ha due figli, Ursule e Antoine.\nArrivati alla seconda generazione vi sono tra i figli gi\u00e0 due elementi con problemi: un figlio \u00e8 alcolizzato e l'altro \u00e8 tisico.\nSi giunge cos\u00ec alla terza generazione dove, su undici figli appartenenti a tre famiglie, si contano quattro malati e due di debole costituzione.\nI Rougon legittimi e i Macquart illegittimi provano reciprocamente un grande odio che si acuisce allo scoppiare della rivoluzione del 1848 e per tutto il periodo che porta al Secondo Impero.\nTra i nipoti legittimi di Adela\u00efde (figli di Pierre, che ha sposato Felicit\u00e9, la figlia di un ricco commerciante d'olio ottenendo notevoli vantaggi) solamente il dottor Pascal non si preoccupa di arricchirsi e rimane nel paese per studiare scienze naturali, Eug\u00e8ne decide di recarsi a Parigi per trovar fortuna e Aristide raggiunge presto il fratello e si mette nel giornalismo.\nAntoine Macquart ha tre figli (Lise, Gervaise e Jean), \u00e8 repubblicano e odia profondamente i Rougon che vogliono fare carriera con l'appoggio dei preti e dei nobili. Durante le giornate del dicembre 1851 i rapporti tra le due famiglie peggiorano. I Rougon sembrano stare dalla parte del Principe residente e appoggiare la sua opera restauratrice non disdegnando lotte e tradimenti, mentre Antoine Macquart, che non si mostra certo da meno della famiglia rivale, fa cadere, per denaro, gli amici repubblicani in un trabocchetto.\nNon tutti i Macquart per\u00f2 sono simili e tra loro vi \u00e8 il giovane Silv\u00e8re Mouret, figlio di Ursule, che crede veramente nella causa repubblicana e si mette dalla parte degli operai organizzando nelle campagne bande armate.\nSilv\u00e8re conosce Miette, la figlia di un contrabbandiere in carcere per l'assassinio di un gendarme, e se ne innamora, le d\u00e0 protezione e presto la ragazza diventa l'eroina degli uomini in rivolta ma muore in un combattimento e verr\u00e0 sepolta avvolta dalla bandiera rossa simbolo dei rivoluzionari.\nSilv\u00e8re viene preso prigioniero e abbandonato al suo destino dallo zio Pierre che avrebbe potuto salvarlo e viene assassinato da un gendarme mentre i Rougon si danno da fare senza scrupoli per ottenere ricchezze e cariche di prestigio all'arrivo del prefetto napoleonico."}
{"id": "2836447", "revid": "830939", "url": "https://it.wikipedia.org/wiki?curid=2836447", "title": "Kame", "text": "Il kame (il termine \u00e8 di origine scozzese) \u00e8 una caratteristica geomorfologica, una collina o monticello di forma irregolare composta da sabbia, ghiaia e tillite che si accumulano nella depressione di un ghiacciaio che si ritira, per poi depositarsi sul terreno con la progressiva fusione del ghiaccio.\nCon la fusione del ghiacciaio, l'acqua che scorre trasporta i sedimenti ai laghi glaciali, creando un delta di kame sopra al ghiaccio. Con l'avanzare della fusione del ghiaccio, il delta di kame alla fine collassa sul terreno sottostante.\nIl kame \u00e8 un dosso meno allungato dell'esker e a sommit\u00e0 di solito piatta."}
{"id": "2836449", "revid": "1123217", "url": "https://it.wikipedia.org/wiki?curid=2836449", "title": "T\u00e2y B\u1eafc", "text": "T\u00e2y B\u1eafc (in vietnamita \"nord-ovest\", precisamente \"T\u00e2y B\u1eafc B\u1ed9\" o \"V\u00f9ng T\u00e2y B\u1eafc\", \"regione nord occidentale\") \u00e8 una delle regioni del Vietnam, situata nella zona montuosa nord-occidentale del paese.\nProvince.\nQuesta regione si suddivide in quattro province: \u0110i\u1ec7n Bi\u00ean, Lai Ch\u00e2u, S\u01a1n La, e H\u00f2a B\u00ecnh."}
{"id": "2836451", "revid": "247222", "url": "https://it.wikipedia.org/wiki?curid=2836451", "title": "Ordinativo informatico locale", "text": "L'ordinativo informatico locale (OIL) \u00e8 una procedura che consente agli enti locali di effettuare pagamenti via internet, grazie alla standardizzazione dei rapporti telematici tra banche tesoriere e gli stessi enti locali.\nL'OIL si basa sugli standard europei SEPA (Area unica dei pagamenti in euro)."}
{"id": "2836456", "revid": "339392", "url": "https://it.wikipedia.org/wiki?curid=2836456", "title": "Museum Boymans van Beuningen", "text": ""}
{"id": "2836484", "revid": "1305772", "url": "https://it.wikipedia.org/wiki?curid=2836484", "title": "Break Up", "text": ""}
{"id": "2836485", "revid": "110157", "url": "https://it.wikipedia.org/wiki?curid=2836485", "title": "Hardangerfjord", "text": "L'Hardangerfjord \u00e8 un fiordo della Norvegia, localizzato nell'omonimo distretto nella contea di Vestland. Con i suoi 179 km di lunghezza \u00e8 il quinto fiordo pi\u00f9 lungo del mondo ed il secondo pi\u00f9 lungo della Norvegia.\nL'Hardangerfjord si collega con l'Oceano Atlantico a sud della citt\u00e0 di Bergen, nel sud-ovest della Norvegia. Da qui il fiordo penetra in direzione nord-est, fino ad incontrare l'altopiano montuoso del Parco nazionale Hardangervidda. Un ramo secondario, il S\u00f8rfjorden, taglia verso sud dal fiordo principale per una lunghezza di 50 km. La sua profondit\u00e0 massima \u00e8 di oltre 800 metri, in prossimit\u00e0 di Norheimsund, a met\u00e0 del fiordo.\nDiramazioni.\nDal fiordo principale si diramano molti bracci laterali e sezioni del fiordo che assumono nomi specifici.\nLe diramazioni ordinate da ovest a est sono:"}
{"id": "2836486", "revid": "30476194", "url": "https://it.wikipedia.org/wiki?curid=2836486", "title": "V. L. Borovikovskij", "text": ""}
{"id": "2836490", "revid": "580", "url": "https://it.wikipedia.org/wiki?curid=2836490", "title": "Armoriale dei comuni della provincia di Lodi", "text": "Questa pagina contiene le armi (stemmi e blasonature) dei comuni della Provincia di Lodi."}
{"id": "2836491", "revid": "1494169", "url": "https://it.wikipedia.org/wiki?curid=2836491", "title": "Santa Maria in Selva", "text": ""}
{"id": "2836493", "revid": "729019", "url": "https://it.wikipedia.org/wiki?curid=2836493", "title": "Battaglia di Aricia", "text": "La battaglia di Aricia \u00e8 stato uno scontro campale presso l'antica citt\u00e0 latina di \"Aricia\" (odierna Ariccia, in provincia di Roma) nel VI secolo a.C. (nel 507-506 a.C., o per una ipotesi moderna nel 525-520 a.C.,) tra truppe etrusche e le forze congiunte dei Latini e dei greci di Cuma.\nL'importanza storica di questa battaglia risiede nel suo valore di \"preludio\" del declino della potenza etrusca nell'Italia centro-meridionale (Serrao).\nStoria.\nLa battaglia va vista all'interno di un progetto di ampie dimensioni messo in piedi da Lars Porsenna, il re etrusco della citt\u00e0 di Clusium (odierna Chiusi). Costui venne chiamato da Lucio Tarquinio detto il Superbo a mediare, con i Tirreni su una controversia che vedeva imputati i Romani stessi, in quanto Tarquinio, cacciato da Roma, intendeva rientrare come re. Lucio Tarquinio non ebbe successo; ci\u00f2 danneggi\u00f2 i suoi rapporti coi Tirreni e fu invitato a lasciare il campo che Porsenna aveva posto presso Roma. Porsenna restitu\u00ec ai Romani i prigionieri di guerra, strinse patti di alleanza e fu ricambiato dai Romani con un trono d'avorio, uno scettro e una corona d'oro.\nPorsenna voleva evitare di lasciare senza bottino i propri soldati e approfittare della situazione per allargare i propri domini verso il sud, cercando di appropriarsi delle linee commerciali navali dei Tirreni di Caere e Tarquinia, che commerciavano con i greci del sud Italia. Cuma era quindi un suo obiettivo. Cos\u00ec, sped\u00ec suo figlio Arrunte, con met\u00e0 del suo esercito a togliere di mezzo il primo ostacolo lungo la strada per il sud. Questo ostacolo era Aricia, forte cittadina, una acropoli ben arroccata sullo sperone lavico ove si trova la moderna Ariccia. Gli aricini furono informati del pericolo da un ambasciatore del Tuscolo inviato da Egerio Bebio Tuscolano, dittatore di Tuscolo.\nArrunte arriv\u00f2 ad Aricia e pose il suo accampamento ai piedi della collina, nella \"Valle di Aricia\", presso le rive di un lago alimentato dall'emissario del Lago di Nemi. Pose sotto assedio l'acropoli, sperando nella resa degli aricini. L'assedio invece dur\u00f2 due anni. Vani furono i tentativi di assalire la citt\u00e0 scavalcando le sue possenti mura. Gli aricini non cedettero, perch\u00e9 grazie ad una fitta rete di cunicoli sotterranei, in parte residui di colate laviche e in parte artificiali, riuscivano nottetempo a far arrivare aiuti alimentari da Lanuvio, una citt\u00e0 appartenente alla Lega Latina. Ma dopo due anni di assedio la stanchezza si fece sentire e, approfittando sempre dei cunicoli, fecero uscire degli ambasciatori che giunti nel porto di Arcia - un porto che gli aricini avevano in comune con i Rutuli di Ardea, il \"porto Castrum Iunii\", salparono con una barca per Cuma. Una volta arrivati chiesero al generale Aristodemo di Cuma, chiamato \"Malakos\", l'effeminato, l'aiuto necessario.\nAristodemo, che venti anni prima sub\u00ec l'assedio degli etruschi, accett\u00f2 ben volentieri. I Cumani sbarcarono presso il Castrum Iunii, assieme ai Rutuli di Ardea, agli Anziati, ai Lanuvini e ad altri della lega latina. La strategia della battaglia fu messa a punto da Aristodemo e consisteva in un dispiegamento tattico: gli aricini sarebbero scesi dall'acropoli e avrebbero affrontato nella valle gli etruschi, magari sfruttando la sorpresa. Poi, avrebbero fatto finta di ritirarsi, lasciando agli etruschi il compito di inseguirli; in quell'istante sarebbe intervenuto il grosso dell'esercito cumano e della lega a colpire alle spalle gli etruschi che si sarebbero trovati circondati. Cos\u00ec avvenne. Correva l'anno 504 a.C. Arrunte non riusc\u00ec a fuggire, venne ucciso in battaglia. I soldati etruschi che riuscirono, feriti, a fuggire, si rifugiarono presso i romani. Gli aricini si legarono al dito questo fatto che venne considerato come un tradimento. Aristodemo venne proclamato dagli aricini come salvatore della patria e gli fu donato un ingente bottino che fu trasportato a Cuma da navi aricine."}
{"id": "2836495", "revid": "124924262", "url": "https://it.wikipedia.org/wiki?curid=2836495", "title": "La Violencia", "text": "La Violencia (in italiano \"la violenza\") \u00e8 un periodo della storia della Colombia caratterizzato da violenti scontri fra sostenitori del Partito Liberale e del Partito Conservatore. Nell'ambito di questo conflitto fra il 1948 e il 1958 morirono oltre 200.000 persone.\nSi indica generalmente come data di inizio del conflitto il 1948, con l'omicidio del candidato liberale alla presidenza Jorge Eli\u00e9cer Gait\u00e1n, e come anno di conclusione il 1958, con l'accordo di governo fra conservatori e liberali detto Frente Nacional (in italiano \"Fronte Nazionale\").\nAltri collocano tuttavia l'inizio del conflitto nel 1946, quando i conservatori ritornano al governo dopo sedici anni di governo dei liberali, e la fine del periodo \u00e8 talvolta collocata nel 1953, con il colpo di stato incruento di Gustavo Rojas Pinilla e la concessione di amnistie ai responsabili delle violenze, o nel 1966, quando, con la fondazione delle FARC, si colloca l'inizio del conflitto armato colombiano.\nL'inizio.\nLe tensioni cominciano nel 1946, quando nel Partito Liberale si evidenzia una spaccatura fra la vecchia guardia, rappresentata da Gabriel Turbay, e la nuova corrente, pi\u00f9 radicale, guidata da Jorge Eli\u00e9cer Gait\u00e1n. Nonostante la maggiore popolarit\u00e0 del secondo, il partito sceglie come proprio candidato Turbay. La decisione di Gait\u00e1n di presentarsi ugualmente alle elezioni consente al candidato conservatore Mariano Ospina P\u00e9rez di vincere le elezioni e diventare Presidente, sottraendo la carica al Partito Liberale per la prima volta in sedici anni.\nL'anno successivo la corrente del Partito Liberale guidata da Gait\u00e1n ottiene ampi successi elettorali in tutto il Paese, facendo di fatto di lui il nuovo leader del partito, specie dopo la morte di Turbay.\nIn questo periodo cominciano a verificarsi, soprattutto nelle campagne, numerosi episodi di violenza fra i sostenitori dei due partiti.\nIl 9 aprile 1948 Gait\u00e1n viene ucciso a Bogot\u00e0 da un uomo di nome Juan Roa Sierra, poi linciato dalla folla. L'episodio provoca il cosiddetto Bogotazo, una giornata di rivolta nella capitale e in altre citt\u00e0 colombiane, durante la quale vengono assaltate case, negozi, chiese e edifici considerati legati al Partito Conservatore o al governo, e muoiono fra le 500 e le 3000 persone.\nLa violenza.\nNel 1949, davanti ai successi elettorali del Partito Liberale, che preannunciano una sua imminente riconquista della presidenza, il Presidente conservatore Ospina Perez alza i toni, e con l'aumentare della tensione bande di sostenitori del Partito Conservatore chiamate \"pajaros\" (in italiano \"uccelli\") avviano una campagna di massacri e assassini in varie parti del Paese, con la compiacenza del governo e della polizia.\nQuando i liberali cercano di mettere in stato di accusa il Presidente, questi proclama lo stato di assedio e assume poteri dittatoriali. I liberali decidono allora di non partecipare alle elezioni del dicembre 1949, vinte cos\u00ec dal conservatore Laureano G\u00f3mez, unico candidato, considerato all'estrema destra del partito. Questi prosegue la politica di repressione del predecessore.\nDurante la presidenza G\u00f3mez si raggiunge il pi\u00f9 alto livello di violenza. I liberali organizzano vere e proprie formazioni guerrigliere, alle quali si oppongono polizia, esercito e milizie filo-conservatrici, col supporto fra gli altri degli Stati Uniti. In alcune zone del Paese si formano anche gruppi armati legati al Partito Comunista, detti \"gruppi di autodifesa\", allo scopo di proteggere i contadini dalle violenze dei conservatori. Fra guerriglieri comunisti e liberali ha luogo talvolta un certo coordinamento, seppur non sistematico.\nLa dittatura di Rojas Pinilla.\nI gruppi guerriglieri attivi nelle diverse aree del Paese iniziano a coordinarsi e riescono a mettere a segno importanti azioni dimostrative. La deriva autoritaria e falangista del governo e l'evidente incapacit\u00e0 di reprimere l'insurrezione gli fanno perdere consenso, fino a che, nel giugno 1953, il Presidente Laureano G\u00f3mez viene deposto con un golpe militare incruento che porta al potere il generale Gustavo Rojas Pinilla, col supporto dei liberali e dei settori pi\u00f9 moderati del Partito Conservatore, fra cui l'ex presidente Ospina P\u00e9rez.\nQuesti cerca l'accordo con la guerriglia per far terminare le violenze, offrendo una parziale amnistia. Nei mesi successivi il Partito Liberale riprende l'attivit\u00e0 politica e la maggior parte delle formazioni guerrigliere smobilitano, lasciando attivi solo gruppi armati marxisti pi\u00f9 marginali. Rojas usa contro di essi il pugno di ferro, mettendo fuori legge il Partito Comunista e avviando una campagna di annientamento.\nNel giro di un anno il sostegno di liberali e conservatori a Rojas Pinilla viene meno, e il governo prende una piega autoritaria. Riprendono le violenze fra liberali e conservatori, nell'ambito di un conflitto comunque molto pi\u00f9 limitato rispetto ai primi anni.\nLa conclusione.\nNel 1957 Rojas Pinilla si fa rieleggere presidente per altri quattro anni da un'assemblea costituente in buona parte da lui stesso nominata. I dirigenti storici dei partiti conservatore e liberale si accordano allora per porre fine alla dittatura militare e alle violenze fra le due fazioni: l'accordo prevede un'alternanza dei due partiti al potere per quattro mandati presidenziali a partire dal 1958 (fino quindi al 1974). Tale sistema viene chiamato Frente Nacional. Rojas Pinilla \u00e8 costretto a dimettersi e una giunta militare di transizione assume il potere.\nCon l'arrivo al potere del Frente Nacional nel 1958 si individua generalmente la fine della Violencia. Tuttavia l'accordo fra liberali e conservatori non accontenta tutti. Nasce su iniziativa di Rojas Pinilla il partito Alleanza Nazionale Popolare, che si oppone al Frente Nacional. Nelle campagne prosegue il fenomeno del bandolerismo: contadini, ex guerriglieri ed ex paramilitari che, messe in secondo piano le affiliazioni politiche in seguito ad amnistie e accordi fra i partiti, si danno alla criminalit\u00e0 comune, specie con furti e rapine ai danni di grandi imprese agricole, godendo talora del supporto delle popolazioni rurali delle zone dove operano.\nInoltre, le Autodefensas Campesinas, milizie legate al Partito Comunista fino a questo momento piuttosto marginali, dopo aver interrotto fra il 1957 e il 1960 le azioni armate senza per\u00f2 deporre le armi, vedono i loro leader ammazzati da ex guerriglieri liberali nonostante amnistie e accordi. Dopo la morte nel 1960 di \"Charro Negro\", capo del gruppo armato comunista del dipartimento di Tolima, la guerriglia comunista nella regione si riattiva sotto il comando di Tirofijo, futuro fondatore e comandante delle Forze Armate Rivoluzionarie della Colombia (FARC), nate nel 1966 come evoluzione delle Autodefensas Campesinas.\nNel 1964 nasce l'Esercito di Liberazione Nazionale (ELN), composto da ribelli addestrati a Cuba e ispirati dall'esperienza castrista. Figura emblematica dell'organizzazione \u00e8 il sacerdote Camilo Torres, esponente della teologia della liberazione.\nLa fondazione di FARC ed ELN segna l'inizio di un altro tipo di conflitto nel Paese, che si protrarr\u00e0 per i successivi cinquant'anni.\nInterpretazioni storiche.\nSe per alcuni la fine della \"Violencia\" segn\u00f2 il ritorno alla normalit\u00e0, per altri fu solo l'inizio di quello che pi\u00f9 tardi si trasform\u00f2 nel conflitto armato colombiano. A guerriglia finita, infatti, nacquero diversi gruppi autonomi non pi\u00f9 legati a partiti politici seppur aderenti a ideologie opposte (estrema destra, estrema sinistra) come: MOEC (1959), FARC ed ELN.\nTeorie cospirative.\nLe motivazioni e i reali (o presunti) istigatori della brutale violenza furono oggetto di credenze cospirative da parte di pi\u00f9 fronti e diverse persone od organizzazioni furono accusate d'aver favorito \"La Violencia\".\nAnticlericalismo.\nDopo la morte di Gait\u00e1n, prese voce tra i pi\u00f9 importanti capi della sinistra colombiana che i conservatori avessero complottato con reduci nazisti, falangisti e membri del clero al fine di destabilizzare la situazione politica in Colombia attraverso l'uso della violenza. Seguendo queste credenze, nei primi anni della guerriglia gli omicidii di preti e attentati contro esponenti clericali furono giustificati dai membri del PL in quanto rei d'essere artefici dell'ondata di violenza del paese.\nIn tutta la nazione, le forze militari dei liberali furono occupate nella distruzione di conventi e chiese, uccisione di preti e ricerca di armi nei luoghi di culto cattolici per trovare prove del loro effettivo coinvolgimento nella violenza. Uno dei casi pi\u00f9 celebri e cruenti di questo odio anticlericale fu l'uccisione barbara del sacerdote Pedro Mar\u00eda Ram\u00edrez, assassinato a colpi di machete e trascinato per la strada legato a un furgone, nonostante i militari non avessero trovato alcun'arma nella sua chiesa.\nLegami tra massoni e liberali.\nSe da una parte i liberali perseguivano barbaramente i clericali colombiani con l'accusa di complotti, i conservatori fecero altrettanto trovando legami tra membri del PL e mondo massone. And\u00f2 delineandosi l'idea di un vasto complotto anticristiano, facente parte di un pi\u00f9 grande progetto mondiale coordinato da forze massoniche e giudaiche, anche in base all'effettiva appartenenza di diversi membri liberali ad associazioni massoniche.\nDal momento che entrambe le fazioni sostennero l'esistenza di una sorta di complotto ai danni sia loro che della nazione, si riusc\u00ec a rendere quanto pi\u00f9 sospettoso e frenetico l'ambiente politico e sociale, dal momento che ognuno sospettava dell'altro."}
{"id": "2836496", "revid": "110157", "url": "https://it.wikipedia.org/wiki?curid=2836496", "title": "Hugh Percy, II duca di Northumberland", "text": "Biografia.\nEra il figlio di Sir Hugh Smithson, e di sua moglie, Lady Elizabeth Seymour, figlia di Thomas Seymour, I visconte di Weysmouth. Nel 1750, alla morte del nonno materno Algernon Seymour, VII duca di Somerset, suo padre divenne conte di Northumberland e cambi\u00f2 il suo cognome in Percy.\nCarriera.\nNel 1759, entr\u00f2 a far parte dell'esercito britannico e, all'et\u00e0 di diciassette anni raggiunse il grado di capitano dell'85\u00ba reggimento di fanteria. Combatt\u00e9 con lode nel 1759 nelle battaglie di Bergen e di Minden. Nel 1766, suo padre venne elevato al titolo di duca e lui venne designato con il titolo di conte Percy. In qualit\u00e0 di membro del Parlamento e genero di Lord Bute, Percy venne promosso a colonnello e nominato aiutante di campo del re nel 1764.\nAveva una salute cagionevole (aveva la gotta e problemi di vista).\nGuerra d'indipendenza americana.\nNel 1774, fu inviato a Boston con il rango di generale di brigata e colonnello del 5\u00ba reggimento di fanteria. Politicamente un Whig, che in un primo momento simpatizzava per i coloni, ma ben presto cominci\u00f2 a disprezzare il loro comportamento. Partecip\u00f2 alle battaglia di Lexington\nNon partecip\u00f2 alla Battaglia di Bunker Hill, forse a causa di un litigio con il generale Howe, un uomo con cui Percy non andava d'accordo. L'anno seguente, Percy comand\u00f2 una divisione durante la battaglia di Long Island e condusse l'assalto a Fort Washington. Nel 1777 venne promosso al grado di tenente generale, ma disgustato dalla condotta della guerra dal generale Howe che si dimise e lasci\u00f2 l'America nello stesso anno.\nCarriera politica.\nNel 1766 divenne membro del Parlamento rappresentando il Northumberlandshire mentre nel 1764 era stato nominato aiutante di campo del re.\nFu Intendente del Northumberland (1786-1796) e Vice Lord Viceammiraglio del Northumberland a vita.\nMatrimonio.\nPrimo Matrimonio.\nSpos\u00f2, il 2 luglio 1764, Lady Anne Stuart (1745-1780), figlia di John Stuart, III conte di Bute. Non ebbero figli.\nSecondo Matrimonio.\nSpos\u00f2, il 23 maggio 1779, Frances Julia Burrell (?-28 aprile 1820), figlia di Peter Burrell. Ebbero nove figli ma solo quattro raggiunsero l'et\u00e0 adulta:\nFu protettore, insieme al figlio primogenito, Lord Hugh, del fratellastro James Smithson."}
{"id": "2836506", "revid": "1683880", "url": "https://it.wikipedia.org/wiki?curid=2836506", "title": "WTCC 2006", "text": "La stagione 2006 del Campionato mondiale Turismo \u00e8 stata la terza edizione del campionato della FIA. \u00c8 iniziata il 2 aprile e \u00e8 terminata il 19 novembre dopo venti gare.\nIl campionato piloti \u00e8 stato vinto, per la seconda volta consecutiva, dall'inglese Andy Priaulx, quello costruttori dalla BMW e quello Indipendenti dall'olandese Tom Coronel\nCalendario.\nOgni gara comprende due gare da 50 chilometri ognuna. La griglia di partenza della prima gara \u00e8 determinata dalle qualifiche e quella della seconda dai risultati della prima gara con il rovesciamento dei primi otto."}
{"id": "2836526", "revid": "287204", "url": "https://it.wikipedia.org/wiki?curid=2836526", "title": "Regioni del Vietnam", "text": "Le regioni del Vietnam sono una ripartizione territoriale del Vietnam di rilevanza esclusivamente geografica e sono pari a otto.\nCiascuna di esse comprende da 4 a 11 province."}
{"id": "2836538", "revid": "767487", "url": "https://it.wikipedia.org/wiki?curid=2836538", "title": "Roger Espinoza", "text": "Caratteristiche tecniche.\nCentrocampista difensivo dotato di ottima visione di gioco, rapidit\u00e0 e sa usare entrambi i piedi con disinvoltura. All'occorrenza pu\u00f2 giocare come trequartista dietro le punte. Ha una discreta conclusione dalla distanza.\nCarriera.\nSporting Kansas City.\nNel 2008 viene selezionato dal Sporting KC attraverso l'annuale MLS SuperDraft, in cui le squadre ampliano le proprie rose scegliendo tra i vari college americani. Diventa subito uno dei giocatori cardine della squadra trascinandola nel 2012 alla vittoria della Lamar Hunt U.S. Open Cup.\nWigan.\nLe buone prestazioni dell'honduregno gli valgono la chiamata del Wigan. Esordisce con i bianco-blu il 19 gennaio nella sconfitta per 2-3 contro il Sunderland. Segna il suo primo gol il 7 maggio contro lo Swansea City. Quattro giorni dopo vince la FA Cup contro il Manchester City. Alle buone prestazioni in coppa fanno da contro le continue delusioni in campionato, che condannano il Wigan alla retrocessione in Football League Championship.\nIl ritorno allo Sporting KC.\nDopo aver lasciato il Wigan a fine contratto, Espinoza torna allo Sporting KC per l'inizio della stagione 2015 della MLS."}
{"id": "2836539", "revid": "253269", "url": "https://it.wikipedia.org/wiki?curid=2836539", "title": "QB VII", "text": "QB VII \u00e8 una miniserie televisiva del 1974 diretta da Tom Gries e basata sul romanzo omonimo scritto da Leon Uris nel 1970.\nAdam Kelno - Il Querelante.\nNel 1945, Adam Kelno, medico chirurgo polacco, durante gli ultimi giorni di guerra viene liberato dall'armata sovietica dal campo di \nconcentramento di Jadwiga in Polonia, dove, seppure prigioniero, praticava la professione insieme ad altri medici internati con lui. Nella baracca Nr5, comandata dal sanguinario Colonnello Voss delle SS, si svolgevano esperimenti sulle ovaie e sui testicoli dei prigionieri del campo. Malconcio, denutrito e sanguinante, Kelno si consegna nelle mani dei frontalieri polacchi che lo soccorrono portandolo in ospedale, dove durante la convalescenza egli conosce Angela, un'infermiera che in seguito diventer\u00e0 sua moglie e che gli dar\u00e0 un figlio. Guarito completamente, Kelno si trasferisce a Londra ricominciando la sua professione di medico chirurgo, aprendo un piccolo ambulatorio nei sobborghi di Londra dove cura i non abbienti.\nUn giorno si presentano a casa sua degli esponenti della polizia britannica, che lo arrestano con l'accusa di crimini di guerra commessi a Jadwiga durante la detenzione, accusa avanzata da parte dal governo polacco che chiede l'estradizione di Kelno per processarlo in patria. In un confronto alla statunitense, Kelno non viene riconosciuto da una delle sue vittime e il governo inglese non d\u00e0 l'autorizzazione all'estradizione, cos\u00ec Kelno per evitare ulteriori guai parte con tutta la famiglia in un luogo sperduto della terra, nella parte pi\u00f9 nascosta del Kuwait.\nDurante i circa 9 anni di permanenza in Kuwait (protettorato britannico), inizialmente osteggiato dal rappresentante britannico Clinton-Meek, Kelno riesce a innalzare il tenore di vita dei suoi assistiti, ed \u00e8 per questo che alla fine il governo britannico gli riconosce il titolo di \"Sir\" per la sua opera meritoria in quel paese. La moglie a questo punto gli chiede di ritornare in Inghilterra, in quanto non c'\u00e8 pi\u00f9 pericolo di un'estradizione e nessuno oserebbe toccare \"Sir Adam Kelno\".\nAbraham 'Abe' Cady - Il Querelato.\nAbe Cady, statunitense, ebreo non praticante, anzi, miscredente, scrittore e pilota di caccia, \u00e8 considerato un asso dell'aviazione e ha partecipato a moltissime missioni pericolose, durante una delle quali viene abbattuto. Pur ferito gravemente, si salva e viene operato agli occhi, rimanendo bendato per diverso tempo. Durante la convalescenza, conosce Samantha, infermiera dell'ospedale, con cui ha una relazione senza vederla mai. I due si lasciano, ma il destino li far\u00e0 incontrare di nuovo ad un party organizzato dal suo editore, ed \u00e8 li che Abe vede per la prima volta Samantha, le chiede di sposarlo e avr\u00e0 un figlio da lei.\nTornato in America con la moglie, Abe si stabilisce nella splendida casa che il padre Morris ha allestito per lui e dove scriver\u00e0 molti romanzi di successo che gli frutteranno fama internazionale e ricchezza. Presto anche il cinema si accorge di lui, contribuendo ad aumentare la sua agiatezza, ma Abe a poco a poco diventa insoddisfatto, arrogante, finendo anche per tradire la moglie con diverse donne, finch\u00e9 la separazione diventa inevitabile. Il vecchio Morris Cady decide di passare i pochi anni che ancora gli rimangono da vivere in Israele, cos\u00ec parte per la Terra promessa lasciando il figlio al suo destino.\nA un party, Abe conosce la bellissima Lady Margaret, altolocata e benestante statunitense, con cui ha una relazione. La sua ormai monotona routine viene spezzata da una comunicazione da Israele, che lo avverte che suo padre \u00e8 in punto di morte. Abe parte per Israele e arriva appena in tempo per vederlo spirare. Durante le onoranze funebri arriva anche Lady Margaret, con cui Abe si reca al Museo dell'Olocausto a Gerusalemme, per onorare una promessa fatta al padre, rimanendo letteralmente scioccato da quanto vede.\nUscito in lacrime dal museo, Abe dice \"Adesso so che cosa devo scrivere, io devo restare in Israele e devo farlo da solo, voglio scrivere di questa prova che il Dio d'Israele ha inflitto al mio popolo, devo partire dai forni di Jadwiga per arrivare al Sinai e a Suez, voglio che il lettore ci sia quando innalzano la stella di Davide sopra Gerusalemme e quando si riaccende la fiamma eterna, prego Iddio di darmi il talento per farlo!!\".\nNel frattempo il figlio di Abe si arruola nell'esercito israeliano come pilota da caccia.\nLa causa per diffamazione.\n\"Holocaust\", il frutto della fatica letteraria di Abe, esce nelle librerie di Londra e diventa un best seller. Quando Angela Kelno, incuriosita, compra il libro e lo legge, resta impietrita sul capitolo che recita: \"Era nel campo di Jadwiga che i tedeschi fecero mostruosi esperimenti sui prigionieri ebrei con lo scopo di trovare un metodo di sterilizzazione di massa per le cosiddette razze inferiori, nella baracca Nr5, il gabinetto medico era in mano al Dott. Adam Kelno che fece pi\u00f9 di mille di questi esperimenti sugli ebrei senza usare anestetico e trattandoli come cavie umane\".\nAdam Kelno vuole querelare Abe all'istante, la moglie invece \u00e8 pi\u00f9 realistica e consiglia ad Adam di soprassedere, per non creare interesse controproducente al suo passato non certo immacolato, ma Adam \u00e8 irremovibile, contando sul fatto che oramai sono passati pi\u00f9 di 20 anni e di prove concrete (dice lui) non ne esistono pi\u00f9; Cos\u00ec lo scontro in Tribunale fra Adam Kelno e Abraham Cady \u00e8 inevitabile.\nLa strategia dell'avvocato del querelante (lo stesso del dopoguerra, quando la Polonia chiese l'estradizione) \u00e8 semplice, sar\u00e0 la parola di Abe contro quella di Kelno e in tribunale non basta.\nLa Strategia dell'avvocato del querelato, (avvocato Banniester, principe del foro, candidato politico e amico di Lady Margaret) si basa su una sola testimonianza diretta, quella del Dott. Tessler, anche lui a Jadwiga come dottore, ma ormai molto vecchio e malato.\nAbe vola in Israele per convincere la Dottoressa Parmentier, psichiatra del gruppo di sopravvissuti della baracca Nr5, a testimoniare in prima persona (lavorava anche lei a Jadwiga) e a far testimoniare i suoi pazienti, dopo una discussione con la dottoressa, non convinta di mettere a nudo verit\u00e0 sconvolgenti, Abe la convince che \u00e8 l'unica cosa giusta da fare.\nScrivendo il libro, Abe, pur avendo fatto un lavoro accuratissimo in fase di ricerca, si rende conto che trovare prove a sostegno della sua tesi \u00e8 molto arduo, visto i moltissimi anni passati e le implicazioni politiche in atto con la Polonia, finch\u00e9 Lady Margaret mette in moto le sue conoscenze altolocate che arrivano fino alla casa Bianca e alla Cia.\nIn questo modo, tramite il servizio segreto Polacco (scambio politico di favori) si riesce a sapere che a Jedwiga nella baracca Nr5 un inserviente del Dott.Kelno teneva i registri della sala operatoria, purtroppo questo inserviente alla fine della guerra fece perdere le sue tracce con tutta la documentazione, cos\u00ec il Servizio segreto Polacco, inizia la ricerca di questo inserviente, un certo Ebon Sobotnik.\nIl processo.\nInizia il processo, l'accusa fa testimoniare alcuni internati non ebrei a Jadwiga, sulla irreprensibilit\u00e0 di Kelno e Kelno stesso che appare deciso e spavaldo nelle sue risposte.\nAnche quando arrivano a Londra i sopravvissuti della baracca Nr5 assistiti dalla Dottoressa Parmentier la loro testimonianza pur drammatica, non riesce a spostare l'ago della bilancia della giustizia; infatti tutti gli internati di Jadwiga non riconoscono Kelno per il semplice fatto che al momento degli interventi egli aveva la mascherina protettiva.\nLa Dottoressa Parmentier, interrogata a sua volta fa un racconto drammatico delle condizioni del campo e di alcuni esperimenti sulla soglia della resistenza umana.\nLa difesa fa un controinterrogatorio feroce nei confronti di Kelno, ma pur con qualche crepa e tentennamento il querelante riesce a uscirne quasi indenne.\nA complicare le cose, arriva la notizia che l'unico testimone diretto del coinvolgimento di Kelno, il Dott. Tessler \u00e8 morto per un attacco cardiaco.\nAbe nel frattempo \u00e8 volato in Polonia dove sembra che sia stata rintracciata l'amante di Ebon Sobotnik, infatti in un drammatico confronto, Abe riesce a convincere la donna a svelare la nuova identit\u00e0 di Ebon Sobotnik: \"Oggi si chiama Gustav Tukla ed \u00e8 uno dei direttori della fabbrica Lenin a Brno\".\nRintracciato l'uomo, lo portano al campo di Jadwiga per fargli rivivere quei momenti drammatici e di fronte alle stanze spettrali della baracca Nr5, crolla dicendo che \u00e8 pronto a collaborare: \nIl processo sta andando verso una conclusione favorevole a Kelno e le arringhe finali stanno per cominciare, quando improvvisamente fanno irruzione in aula Abraham Cady ed Ebon Sobotnik arrivati appena in tempo dalla Polonia per consegnare il registro nelle mani della giustizia; l'avvocato del querelante fa opposizione, in quanto l'escursione dei testi era finita, ma l'avvocato della parte avversa fa presente al giudice che lo stesso querelante nel controinterrogatorio disse: \"darei la mia vita per avere qui i registri della sala operatoria cos\u00ec non ci sarebbero pi\u00f9 dubbi sulla mia innocenza.\nIl giudice, conclude che la prova del registro \u00e8 valida, cos\u00ec l'avvocato Banniester richiama sul banco dei testimoni Adam Kelno, e questa volta di fronte alle tabelle inequivocabili del registro con date, tipi di interventi, firme di Kelno, procedure ospedaliere delinquenziali, l'interrogatorio diventa un vero atto di accusa, Adam Kelno ne esce distrutto!!.\nL'attesa.\nDurante la snervante attesa della sentenza, il figlio di Adam Kelno disgustato dalle verit\u00e0 emerse, ha una furiosa lite con il padre lasciando per sempre i genitori.\nAbraham Cady subito prima di entrare in aula per ascoltare la sentenza, riceve un telegramma dal governo Israeliano che gli comunica che il figlio \u00e8 deceduto nell'adempimento del suo dovere.\nEra il 6 giugno 1967, il II giorno dall'inizio della \"guerra dei 6 giorni fra Israele e i paesi arabi.\nLa conclusione.\nSubito dopo la sentenza Abraham Cady, pressato dai giornalisti che volevano una dichiarazione sulla sua soddisfazione alla sentenza, dichiara: "}
{"id": "2836541", "revid": "106908", "url": "https://it.wikipedia.org/wiki?curid=2836541", "title": "Saha", "text": ""}
{"id": "2836543", "revid": "767487", "url": "https://it.wikipedia.org/wiki?curid=2836543", "title": "Le cameriere", "text": "Le cameriere \u00e8 un film del 1959 diretto da Carlo Ludovico Bragaglia.\nTrama.\nGabriella lavora presso una lussuosa villa come cameriera. Per lei iniziano i guai quando in un locale notturno un ladro ruba la trousse d'oro della padrona. Viene messa in prigione, e per non compromettere la sua carriera e la relazione col fidanzato, le sue amiche e colleghe decidono di aiutarla, facendo le ricerche assieme ad avvocati e palyboy; dopo varie peripezie arrivano a trovare il famigerato ladro e farlo arrestare."}
{"id": "2836547", "revid": "409613", "url": "https://it.wikipedia.org/wiki?curid=2836547", "title": "Stefano Menicacci", "text": "Esponente del Movimento Sociale Italiano prima e di Democrazia Nazionale poi, Menicacci fu parlamentare per 3 legislature.\nLa sua esperienza parlamentare termin\u00f2 insieme al nuovo partito che voleva rappresentare il centro destra.\nNella sua attivit\u00e0 Menicacci fu componente di 6 commissioni, 1 commissione speciale, la giunta provvisoria delle elezioni e la giunta permanente delle elezioni.\nTra le sue interrogazioni, fu particolare quella del 5 luglio 1968 con cui per primo chiese spiegazioni in merito al fenomeno dell'Isola delle Rose."}
{"id": "2836548", "revid": "262457", "url": "https://it.wikipedia.org/wiki?curid=2836548", "title": "Triplice mondo", "text": ""}
{"id": "2836554", "revid": "1573940", "url": "https://it.wikipedia.org/wiki?curid=2836554", "title": "Bord Kh\u016bn", "text": "Bord Kh\u016bn (\"Bordekhoon\") (farsi \u0628\u0631\u062f\u062e\u0648\u0646) \u00e8 una citt\u00e0 dello shahrest\u0101n di Dayyer, circoscrizione di Bord Kh\u016bn, nella provincia di Bushehr. Aveva, nel 2006, una popolazione di 4.300 abitanti."}
{"id": "2836559", "revid": "1305772", "url": "https://it.wikipedia.org/wiki?curid=2836559", "title": "Achille Patitucci", "text": "Biografia.\nGiornalista ed illustratore, esercit\u00f2 la sua professione al Corriere della Sera, a Intrepido e alla Domenica del Corriere per oltre tre lustri. Lo scrittore Dino Buzzati gli riconosceva una capacit\u00e0 particolare nel rappresentare realt\u00e0 non documentabili o difficili da descrivere. Mor\u00ec prematuramente a seguito di un incidente stradale."}
{"id": "2836567", "revid": "767487", "url": "https://it.wikipedia.org/wiki?curid=2836567", "title": "The American (film 1927)", "text": "The American (conosciuto anche con il titolo The Flag Maker) \u00e8 un film muto del 1927 diretto da James Stuart Blackton che aveva come interpreti Charles Ray, Bessie Love, Ward Crane.\nLa sceneggiatura di Marian Constance Blackton (sorella del regista) si basa su \"Land of the Pilgrim's Pride\", \"The Immigrant\" e \"The American\", tre storie di John Francis Dwyer.\nTrama.\nDopo molti anni passati in America, Seref torna al suo paese, presentandosi come un miliardario americano: in testa un cappello da cow boy, ai piedi gli stivaloni texani. Venti anni prima, ha perso la fidanzata Melek, che lo ha lasciato per il suo migliore amico, mentre lui andava a finire in carcere. Riuscito a uscire dalla galera, \u00e8 andato in America, il paese dei sogni. Lui, il suo, l'ha realizzato. \u00c8 diventato un ricchissimo uomo d'affari, conosciuto sotto il nome di Seref il Turco. Ora che \u00e8 a casa, pur se nelle sue intenzioni c'\u00e8 anche qualche affare, il vero scopo del suo ritorno \u00e8 quello di vendicarsi: dell'amico che lo ha pugnalato alle spalle anni addietro e di Melek, che lo ha tradito. Ma quando mette piede in Turchia, la nostalgia ha il sopravvento e trova la \"Small America\" nel caos. Alla ricerca di Melek, si trover\u00e0 coinvolto in un'avventura che mescola violenza e passione.\nProduzione.\nProdotto dalla Natural Vision Pictures, il film venne girato in California, a San Diego.\nIl film fu prodotto da George K. Spoor con il suo sistema Natural Vision per il formato wide-screen, ma non venne mai distribuito in questo modo. Venne girato a San Diego."}
{"id": "2836568", "revid": "1782831", "url": "https://it.wikipedia.org/wiki?curid=2836568", "title": "MP3 (Mondo Marcio)", "text": "MP3 \u00e8 un singolo del rapper italiano Mondo Marcio, pubblicato il 14 maggio 2010 come secondo estratto dal quarto album in studio \"Animale in gabbia\"."}
{"id": "2836571", "revid": "287204", "url": "https://it.wikipedia.org/wiki?curid=2836571", "title": "Choibalsan", "text": "\u010cojbalsan, italianizzata Choibalsan (in lingua mongola \u0427\u043e\u0439\u0431\u0430\u043b\u0441\u0430\u043d), \u00e8 la quarta citt\u00e0 pi\u00f9 grande della Mongolia dopo Ulan Bator, Erdenet e Darhan. \u00c8 il capoluogo dell'ajmag (provincia) del Dornod e il centro amministrativo del \"sum\" di H\u0117rl\u0117n (il quale ha un'area di 281 km\u00b2).\nGeografia fisica.\nChoibalsan \u00e8 situata su una sponda del fiume H\u0117rl\u0117n, ad un'altitudine di 747 m s.l.m.\nClima.\nLa citt\u00e0 ha un clima semiarido (\"BSk\") secondo la classificazione climatica di K\u00f6ppen (anche se ha certe somiglianze con il clima continentale umido), con inverni freddissimi e molto secchi; le estati, invece, sono pi\u00f9 umide e relativamente calde. Secondo la media climatica 1961-1990 il mese pi\u00f9 freddo dell'anno a Choibalsan \u00e8 gennaio, con -20,5 \u00b0C di temperatura media, mentre il mese pi\u00f9 caldo dell'anno \u00e8 luglio, con 19,8 \u00b0C di temperatura media. Dal 1961 la temperatura pi\u00f9 alta raggiunta \u00e8 stata di 41,2 \u00b0C il 25 giugno 2010, mentre la pi\u00f9 bassa \u00e8 stata di -41,6 \u00b0C a gennaio. La temperatura media annua, durante il trentennio 1961-1990, \u00e8 stata di 0,7 \u00b0C.\nOrigini del nome.\nIl nome della citt\u00e0 era Bajan T\u00f9m\u0117n (\u0411\u0430\u044f\u043d \u0422\u04af\u043c\u044d\u043d) fino al 1941, quando fu ribattezzata in onore del leader comunista Horloogijn \u010cojbalsan.\nStoria.\nL'abitato \u00e8 sorto per secoli lungo un'importante tratta commerciale, ma solo a partire dal XIX secolo si \u00e8 sviluppato divenendo una citt\u00e0 a tutti gli effetti, diventando nel corso del Novecento (e tuttora lo \u00e8) il principale polo economico della Mongolia orientale.\nMonumenti e luoghi di interesse.\nPer via della sua vicinanza con il luogo in cui avvenne la battaglia di Khalkhin Gol, a Choibalsan sorge un museo dedicato a Georgy Zhukov, eroe di quello scontro.\nSociet\u00e0.\nEvoluzione demografica.\nGli abitanti di Choibalsan erano 45.490 nel 1994, 41.714 nel 2000, 36.142 nel 2003, 39.500 nel 2006, 39.500 nel 2007, 38.150 nel 2008. La citt\u00e0 ospita il 51,2% degli abitanti di tutta la provincia del Dornod.\nEtnie e minoranze straniere.\nIl gruppo etnico pi\u00f9 numeroso nella citt\u00e0 \u00e8 quello dei Khalkha, con rilevanti minoranze di Buriati, di Barga e di \u00d9z\u0117m\u010din. Anche la minoranza cinese \u00e8 consistente: a Choibalsan esiste infatti la seconda Chinatown pi\u00f9 importante del Paese, dopo quella di Ulan Bator.\nInfrastrutture e trasporti.\nChoibalsan ha un aeroporto con una pista di decollo asfaltata e con voli regolarmente in arrivo da Ulan Bator e dalle citt\u00e0 della Mongolia Interna di Hailar e di Manzhouli."}
{"id": "2836576", "revid": "119616796", "url": "https://it.wikipedia.org/wiki?curid=2836576", "title": "Randy West", "text": "Inizi e carriera prima del porno.\nWest nacque a New York, successivamente si trasfer\u00ec nel Sud della Florida. Le sue ambizioni iniziali erano quelle di diventare un giocatore di baseball professionista (giocava nella squadra della University of Miami), ma ben presto cambi\u00f2 idea e decise di intraprendere una carriera come cantante. Fu il cantante solista di numerosi gruppi rock nel corso di 10 anni, contemporaneamente lavorava anche come modello di nudo. Quindi si trasfer\u00ec in California nel 1979. Per qualche tempo Randy fu anche membro della compagnia di ballo del locale Chippendale's, e lavor\u00f2 come spogliarellista in club priv\u00e8 dal 1980 al 1992. Quando fece la sua entrata nel mondo del porno scelse di adottare come nome d'arte \"Randy West\".\nCarriera nel porno.\nWest inizi\u00f2 la sua carriera di pornoattore nel 1978, recitando nel film \"Mystique\". Nell'agosto 1980 pos\u00f2 completamente nudo per il paginone centrale della rivista \"Playgirl\". In seguito fu scritturato anche come controfigura di Robert Redford per il film \"Proposta indecente\". Lungo l'arco della sua carriera ha lavorato con numerose celebri attrici porno, incluse Seka, Jenna Jameson, Tera Patrick, Nina Hartley, Lauren Hall, Kay Parker e molte altre. \u00c8 stato il primo attore maschio a \"iniziare\" all'hard Victoria Paris e Ashlyn Gere. West \u00e8 apparso in circa 1300 film, lavorando con pi\u00f9 di 2500 attrici.\nProduttore.\nWest divenne produttore di film porno nel 1993. La sua prima uscita in veste di produttore fu il film \"Up and Cummers 1\". Grazie a questa e alle serie \"I Love Lesbians\", \"Real Female Masturbation\" e altre, i video di Randy West si focalizzano principalmente sul sesso tra attori non professionisti. Randy ha filmato la prima scena di sesso in assoluto di Jenna Jameson per il film \"Up and Cummers 10 &amp; 11.\" Tutti i video delle collane di film hard prodotte da Randy sono editi dalla casa distributrice Evil Angel. Infine West \u00e8 il presidente della propria casa produttrice chiamata Randy West Productions."}
{"id": "2836577", "revid": "767487", "url": "https://it.wikipedia.org/wiki?curid=2836577", "title": "La Pica sul Pacifico", "text": "La Pica sul Pacifico \u00e8 un film commedia del 1959, diretto dal regista Roberto Bianchi Montero. Il film \u00e8 una parodia del film \"La diga sul Pacifico\", uscito due anni prima."}
{"id": "2836587", "revid": "326594", "url": "https://it.wikipedia.org/wiki?curid=2836587", "title": "Serlone I d'Altavilla", "text": "Biografia.\nSerlone I d\u2019Altavilla (spesso chiamato anche Sarlo) fu il primo dei cinque figli avuti da Tancredi d\u2019Altavilla e la prima moglie Muriella. A differenza dei fratelli e dei fratellastri (Tancredi ebbe infatti anche un secondo matrimonio con Fresenda), che si stabilirono in Italia meridionale creando le basi nell'arco di una generazione del futuro Regno di Sicilia, Serlone rimase in Normandia dove, alla morte del padre nel 1041, eredit\u00f2 il feudo di Hauteville. Guerriero di eccezionale valore serv\u00ec il duca Roberto I di Normandia, che lo apprezz\u00f2 molto; fu bandito tre anni dalla Normandia per aver ucciso un uomo che lo avrebbe insultato. Spos\u00f2 la figlia del Signore di Pirou, divenendo Signore e Barone dell'omonimo Castello. Da questo matrimonio ebbe un figlio chiamato con il suo stesso nome Serlone II d'Altavilla che raggiunse verso il 1060 lo zio Ruggero d'Altavilla in Sicilia."}
{"id": "2836599", "revid": "29478", "url": "https://it.wikipedia.org/wiki?curid=2836599", "title": "Impronte", "text": ""}
{"id": "2836601", "revid": "29478", "url": "https://it.wikipedia.org/wiki?curid=2836601", "title": "Impronta", "text": ""}
{"id": "2836613", "revid": "767487", "url": "https://it.wikipedia.org/wiki?curid=2836613", "title": "Noi siamo due evasi", "text": "Noi siamo due evasi \u00e8 un film del 1959 diretto da Giorgio Simonelli.\nTrama.\nCamillo e Bernardo sono due amici; dopo la rottura con la fidanzata del primo, decidono di andare a divertirsi in un night club. Qui conoscono Odette, apparentemente seducente ballerina, ma in realt\u00e0 complice di due mascalzoni nel frattempo in carcere. Il fatto \u00e8 che Camillo e Bernardo somigliano molto agli imprigionati e quindi non sar\u00e0 difficile che vengano incarcerati al posto loro. Per fortuna i due amici riescono a fuggire appena in tempo, ma devono pagare l'avvocato per la causa. Quindi s'improvvisano prima ballerine, monaci e indossatori per trovare i soldi, ma niente da fare. Solo allora Camillo pensa alla direttrice di un'agenzia assicurazioni, sua futura cognata, e mette in atto il piano di forzare la cassaforte. Ma quando di notte entrano nella casa la cassaforte \u00e8 sparita e i due si trovano a fare i conti con Odette e un paio di guardie della villa."}
{"id": "2836626", "revid": "481666", "url": "https://it.wikipedia.org/wiki?curid=2836626", "title": "Charles Ray", "text": "Biografia.\nNato nell'Illinois nel 1891, Charles Ray debutt\u00f2 a vent'anni come attore per la Independent Moving Pictures Co. of America (IMP) in \"The Fortunes of War\", un cortometraggio diretto da Thomas H. Ince. Dopo una pausa di un anno, Ray ritorn\u00f2 al cinema nel 1913, anno in cui gir\u00f2 21 film, in gran parte diretti da Charles Giblyn e da Ince. \nNei primissimi anni venti, Charles Ray diresse anche alcuni film e lavor\u00f2 saltuariamente come sceneggiatore e produttore. Estremamente popolare per una serie di film che lo videro protagonista in ruoli giovanili, soprattutto in parti di giovane campagnolo, Ray si trov\u00f2 con la carriera interrotta quando, per ragioni di et\u00e0, perse il suo aspetto da ragazzo. Nel 1926, alla MGM, interpret\u00f2 accanto a una giovane Joan Crawford il ruolo di protagonista in \"Paris\", assumendo i toni sofisticati di un uomo di mondo. Ma, questo cambio di registro non incontr\u00f2 lo stesso favore presso il pubblico. Ray fin\u00ec per passare a interpretare piccole parti di contorno. Nella sua carriera, interpret\u00f2 in totale 169 pellicole.\nDal 1910 al 1934, fu sposato con Yvonne Guerin Ray.\nMor\u00ec nel 1943 per un'infezione ai denti a 52 anni. Venne sepolto al Forest Lawn Memorial Park di Glendale.\nFilmografia.\nDi seguito sono elencati i film girati da Charles Ray secondo la filmografia IMDb.La filmografia \u00e8 completa. Quando manca il nome del regista, questo non viene riportato nei titoli."}
{"id": "2836638", "revid": "2130303", "url": "https://it.wikipedia.org/wiki?curid=2836638", "title": "Chiesa della Beata Vergine Maria del Carmelo", "text": "La chiesa Beata Vergine Maria del Carmelo, dedicata alla Beata Vergine Maria del Monte Carmelo, con l'annesso convento, rappresenta uno dei maggiori complessi monastici della citt\u00e0 di Nard\u00f2, in provincia di Lecce.\nDescrizione.\nIl documento pi\u00f9 antico che attesta l'esistenza della chiesa, dedicata inizialmente all'Annunziata, \u00e8 datato 1460 ed \u00e8 rappresentato dalla Visita Pastorale di Monsignor Ludovico De Pennis. L'edificio sub\u00ec varie fasi di ristrutturazione fino al raggiungimento dell'aspetto attuale. Particolarmente determinanti quella del 1532, in seguito all'assedio della citt\u00e0 durante l'occupazione francese della Penisola Salentina, e quella succedutasi al terremoto del 1743, che caus\u00f2 gravi danni soprattutto alle volte e ai paramenti interni dell'edificio.\nLa facciata principale presenta motivi del periodo romanico. Nell'ordine inferiore due pronunciate paraste accolgono le nicchie con le statue rappresentanti l'Angelo nunziante e la Vergine Annunziata, rimando esplicito alla prima intitolazione della chiesa, e il portale d'ingresso affiancato da due leoni in atteggiamento feroce; nella parte centrale un archivolto decorato accoglie un protiro con timpano triangolare, al cui interno si trova un rilievo rappresentante l\"'Eterno Padre\", circondato da testine d'angelo. Nell'ordine superiore tra due paraste lisce, che sorreggono un architrave decorato con motivi a triglifi, si apre un'ampia finestra a cornice mistilinea. Al periodo cinquecentesco risalgono i motivi ad archetti pensili con peduccio decorato che cingono il prospetto principale e laterale.Accanto alla porta d'ingresso laterale si notano i resti di un affresco riproducente Sant'Eligio, mentre sul lato posteriore, a sinistra della fabbrica, si erge il campanile, articolato su tre livelli. \nL'interno, completamente decorato con stucchi barocchi, si sviluppa longitudinalmente, ritmato da sei arcate su pilastri e concluso da un vano presbiteriale quadrangolare che accoglie il coro. Nella navata maggiore la decorazione del controsoffitto \u00e8 costituita da stucchi modanati che, nei riquadri centrali, ospitano tele raffiguranti santi dell'Ordine della Beata Vergine del Monte Carmelo. Altre tele polilobate campeggiano nella partitura delle arcate e sull'arco trionfale. Le due navate laterali accolgono gli altari. Tra questi il pi\u00f9 antico \u00e8 quello della Trinit\u00e0 che, pur con modifiche successive, conserva ancora l'originario stile manierista. Gli altri altari sono dedicati alla Madonna del Carmine, a Sant'Eligio (con tela del neretino Donato Antonio D'Orlando), al Crocifisso (con scultura lignea), all'Addolorata (con dipinto della \"Piet\u00e0\" del copertinese Gianserio Strafella), a Santa Caterina d'Alessandria, al Sacro Cuore e all'Annunciazione.\nUn intervento di restauro su base di progetto dell'Architetto Giovanni Fasiello, Architetto Antonio Zunno, Architetto Maria Manieri ha consentito di eliminare la voltina in latero cemento degli anni cinquanta e riproporre la copertura a falda originaria.\nStoria.\nQuesta parrocchia \u00e8 stata soppressa nel 2012, per formare un'unica comunit\u00e0 parrocchiale della Parrocchia Maria SS: Assunta con sede nella Basilica Cattedrale in Nard\u00f2."}
{"id": "2836641", "revid": "1305772", "url": "https://it.wikipedia.org/wiki?curid=2836641", "title": "Alberto I di Vermandois", "text": "Origine.\nCome ci conferma il cronista Flodoardo nei suoi \"Flodoardi Annales\" Alberto o Adalberto era il figlio (maschio quartogenito) del conte di Vermandois, di Meaux, di Soissons e di Madrie e di Vexin, signore di Peronne, Senlis e San Quintino e futuro conte di Troyes, Erberto II(880 \u2013 943) (discendente del re d'Italia, Bernardo, nipote di Carlo Magno) e di Adele (ca. 895- ca. 931), l'unica figlia del marchese di Neustria e futuro re di Francia, Roberto I, e di Adele del Maine, come \u00e8 indicato nelle \"Europ\u00e4ische Stammtafeln\", vol II, cap. 10 (non consultate). La \"Chronica Albrici Monachi Trium Fontium\", citandoli nell'anno 920, conferma la parentela tra Erberto II e Roberto I.\nBiografia.\nQuando suo padre, Erberto II, fondatore della prima casa di Champagne, mor\u00ec il 23 febbraio 943, la divisione dei titoli e dei domini tra i figli avvenne sotto la guida del loro zio, Ugo il Grande:\nNella sua \"Histoire de la ville de Guise\", l'abate \"P\u00e9cheur\", ricorda il conte Alberto come un buon cristiano che, con la moglie Ersinda, si dedic\u00f2 a riparare monasteri e abbazie (tra cui quella di Hombli\u00e8res) e a costruirne di nuovi (Mont-Saint-Quentin). L'abate \"P\u00e9cheur\" ricorda inoltre che Alberto costru\u00ec, nel 945, l'abbazia di \"Saint-Michel\" a Rochefort, mentre la moglie Ersinda, nel 947, vicino a Bucilly fond\u00f2 un monastero benedettino. Secondo il \"Dictionnaire historique des communes de l'Aisne\", invece il monastero fu fondato dalla seconda moglie di Alberto, Gerberga\nSecondo Christian Settipani, sostenne suo fratello Ugo nel tentativo di conservare l'arcidiocesi di Reims, anche dopo che Ugo, nel 946, secondo gli \"Annales Remenses\", era stato costretto a lasciare la diocesi di Reims e lott\u00f2 contro il re dei Franchi occidentali, Luigi IV d'Oltremare.Solo dopo che Ugo, nel 948, era stato dichiarato, da un sinodo illegittimo arcivescovo e scomunicato da papa Agapito II, Alberto rinunci\u00f2 alla lotta e, nel 949, sempre secondo il Settipani giur\u00f2 fedelt\u00e0 al re Luigi IV e divenne uno dei suoi sostenitori.\nAlla morte del re di Francia, Luigi V, nel 987, sempre secondo Settipani, cerc\u00f2 di opporsi all'elezione di Ugo Capeto, ma dovette sottomettersi. Infatti Ugo venne proclamato e incoronato re a Noyon, il 3 luglio 987.\nPoco dopo questi avvenimenti, Alberto mor\u00ec;Francia; secondo lo storico francese Christian Settipani specializzato nella genealogia dei personaggi dell\u2019Antichit\u00e0 e dell'Alto Medioevo, Alberto mor\u00ec nel 987.\nMatrimoni e discendenza.\nIn prime nozze Alberto aveva sposato Ersinda, di cui si hanno testimonianze, ma non si conoscono gli ascendenti e dalla quale Alberto non ebbe figli.\nVerso il 950 spos\u00f2 Gerberga (935- dopo il 7 settembre 978), figlia di Gilberto di Lotaringia e di Gerberga di Sassonia, che, in seconde nozze, aveva sposato il re dei Franchi occidentali, Luigi IV d'Oltremare. Che Gerberga fu moglie di Alberto, risulta dall'elenco dei membri della casa di Vermandois che si trova nella cattedrale di Parigi (nell'ordine \"Albertus comes, Girberga comitissa, Harbertus, Otto, Lewultus, etc...). Da Gerberga Alberto ebbe quattro figli:"}
{"id": "2836659", "revid": "1573940", "url": "https://it.wikipedia.org/wiki?curid=2836659", "title": "Kherameh", "text": "Kher\u0101meh (farsi \u062e\u0631\u0627\u0645\u0647) \u00e8 una citt\u00e0 dello shahrest\u0101n di Kharameh, circoscrizione Centrale, nella provincia di Fars. Aveva, nel 2006, una popolazione di 21.683 abitanti. "}
{"id": "2836667", "revid": "125914211", "url": "https://it.wikipedia.org/wiki?curid=2836667", "title": "Vittorio Notarnicola", "text": "Ex ufficiale di Marina, \u00e8 stato un inviato per L'Europeo e il Corriere Lombardo, capocronista e poi caporedattore al Corriere d'Informazione e infine inviato speciale al Corriere della Sera. Grande giornalista, il suo unico errore fu, nella concitazione dopo la strage di Piazza Fontana, di accettare la versione della polizia e scrivere l'articolo \"La furia della bestia umana\" su Pietro Valpreda.. "}
{"id": "2836669", "revid": "61051", "url": "https://it.wikipedia.org/wiki?curid=2836669", "title": "Grumman Mallard", "text": ""}
{"id": "2836675", "revid": "1573940", "url": "https://it.wikipedia.org/wiki?curid=2836675", "title": "Lapui", "text": "Lap\u016b\u012b o Lapu'i (farsi \u0644\u067e\u0648\u06cc\u06cc) \u00e8 una citt\u00e0 dello shahrest\u0101n di Shiraz, circoscrizione di Zaraqan, nella provincia di Fars. Aveva, nel 2006, una popolazione di 4.975 abitanti. "}
{"id": "2836695", "revid": "124964354", "url": "https://it.wikipedia.org/wiki?curid=2836695", "title": "Erberto III di Vermandois", "text": "Origine.\nErberto, come risulta dall'elenco dei membri della casa di Vermandois che si trova nella cattedrale di Parigi, riportato dall \"Obituaires de Sens Tome I.2\", Erberto fu il figlio primogenito del conte di Vermandois e signore di San Quintino, Alberto o Adalberto I, e della moglie, Gerberga di Lorena (nell'ordine \"Albertus comes, Girberga comitissa, Harbertus, Otto, Lewultus, ecc...) (935- dopo il 7 settembre 978), figlia di Gilberto di Lotaringia e di Gerberga di Sassonia, che, in seconde nozze, aveva sposato il re dei Franchi occidentali, Luigi IV d'Oltremare.Come ci conferma il cronista Flodoardo nei suoi \"Flodoardi Annales\" Alberto o Adalberto I di Vermandois era il figlio (maschio quartogenito) del conte di Vermandois, di Meaux, di Soissons e di Madrie e di Vexin, signore di Peronne, Senlis e San Quintino e futuro conte di Troyes, Erberto II(880 \u2013 943) (discendente del re d'Italia, Bernardo, nipote di Carlo Magno) e di Adele (ca. 895- ca. 931), l'unica figlia del marchese di Neustria e futuro re di Francia, Roberto I, e di Adele del Maine, come \u00e8 indicato nelle \"Europ\u00e4ische Stammtafeln\"., vol II, cap. 10 (non consultate). La \"Chronica Albrici Monachi Trium Fontium\", citandoli nell'anno 920, conferma la parentela tra Erberto II e Roberto I..\nBiografia.\nEriberto viene citato in due documenti delle \"Chartes de l'abbaye de Montierender\", con il titolo di \"conte dei Franchi\":\nIn un documento del re dei Franchi Lotario IV Eriberto viene citato come conte di palazzo.\nAlla morte del re di Francia Luigi V, nel 987, secondo lo storico francese Christian Settipani, specializzato nella genealogia dei personaggi dell\u2019antichit\u00e0 e dell'Alto Medioevo, Alberto cerc\u00f2 di opporsi all'elezione di Ugo Capeto, ma dovette sottomettersi. Infatti Ugo venne proclamato e incoronato re a Noyon il 3 luglio 987.\nPoco dopo questi avvenimenti Alberto mor\u00ec; sempre secondo Settipani Alberto mor\u00ec nel 987. Eriberto succedette al padre come conte di Vermandois, Erberto III.\nDi Eriberto non si conosce la data esatta della morte; gli succedette il figlio primogenito, Alberto.\nMatrimonio e discendenza.\nEriberto aveva sposato prima del 980 Ermengarda, che secondo la \"Chronique de Saint-B\u00e9nigne\" era la figlia del conte Renard de Bar-sur-Seine. Ermengarda avrebbe avuto anche un secondo marito, Milone IV, conte di Tonnerre. Sussistono forti dubbi sulls successione dei due mariti, per alcuni storici Eriberto fu il primo e Milone il secondo; per altri invece, Milone fu il primo e Eriberto il secondo. Se questa ipotesi \u00e8 corretta, la morte di Erberto III sarebbe avvenuta prima del 998, anno del secondo matrimonio di Ermengarda.\nErberto da Ermengarda ebbe due figli:"}
{"id": "2836697", "revid": "1573940", "url": "https://it.wikipedia.org/wiki?curid=2836697", "title": "Zaraqan", "text": "Zaraq\u0101n (farsi \u0632\u0631\u0642\u0627\u0646) \u00e8 una citt\u00e0 dello shahrest\u0101n di Shiraz, circoscrizione di Zaraqan, nella provincia di Fars. Aveva, nel 2006, una popolazione di 19.861 abitanti. "}
{"id": "2836698", "revid": "416175", "url": "https://it.wikipedia.org/wiki?curid=2836698", "title": "Hartmann von Aue", "text": " Insieme a Wolfram von Eschenbach e Gottfried von Stra\u00dfburg \u00e8 annoverato tra gli esponenti della cosiddetta \"mittelhochdeutschen Klassik\" (\"classicit\u00e0 alto tedesca media\") intorno al 1200. Insieme a Hendrik van Veldeke fu un iniziatore del romanzo cortese, mediato dalla Francia. Di lui sono tramandate le narrazioni in versi \"Erec\", \"Gregorius oder Der gute S\u00fcnder\", \"Der arme Heinrich\", \"Iwein\", una controversia allegorica sotto il nome di \"Klageb\u00fcchlein\" e anche alcune Minnesang e canzoni inneggianti alle crociate (\"Kreuzlieder\").\nVita e ordinamento cronologico delle opere.\nLa vita di Hartmann von Aue non \u00e8 documentata e la ricostruzione delle sue vicende dipende dalle affermazioni nelle sue opere e ai richiami nelle opere di altri autori. Possibili date della sua vita sono derivate dall'ordinamento dedotto per le opere e rimangono in definitiva frutto di speculazione.\n\"Erec et Enide\" e \"Yvain\" di Chr\u00e9tien de Troyes, le fonti in francese antico per \"Erec\" e \"Iwein\" di Hartmann, furono composti presumibilmente intorno al 1165-1177. Perci\u00f2 si assume che Hartmann abbia esordito come poeta dopo il 1180. Al pi\u00f9 tardi nel 1205-1210 tutti i poemi in versi di Hartmann dovevano essere conosciuti poich\u00e9 Wolfram von Eschenbach fa riferimento all\"'Iwein\" nel Parzival (253,10-14; 436,4-10), che \u00e8 ritenuto l'ultimo dei quattro romanzi di Hartmann per ragioni stilistiche.\nLe canzoni inneggianti alle crociate alludono o alla Terza Crociata (1189) o alla crociata preparata da Enrico VI conosciuta anche come \"Crociata tedesca\" (1197), che non vide compimento a causa della morte di Enrico. Una partecipazione personale di Hartmann a una crociata \u00e8 oggetto di discussione. La morte di un protettore, che viene nominato due volte (V,4 e XVII,2 all'interno delle \"Kreuzlieder\") pu\u00f2 essere interpretata come la morte di Berthold IV di Z\u00e4hringen nel 1186. Un accenno al Saladino, morto nel 1193, nella terza canzone (XVII,2) costituiva una volta l'appoggio principale per la cronologia delle opere. Dal testo tramandato nel Codex Manesse tuttavia, non si pu\u00f2 affermare con sicurezza che Hartmann si riferisca al Saladino come vivente.\nIntorno al 1210 Gottfried von Stra\u00dfburg nomina Hartmann come vivo all'interno del suo excursus letterario \"Tristan\" (vv. 4621-4635). Heinrich von dem T\u00fcrlin lamenta invece dopo il 1220 la morte di Hartmann nel \"Cr\u00f4ne\" (vv. 2372-2437).\nStatus sociale, formazione e origine.\nLe principali informazioni sullo status di Hartmann sono tramandate nei prologhi e negli epiloghi alle sue opere. In particolare nei prologhi dell\"'Armer Heinrich\" e, in una forma sostanzialmente uguale, nel \"Iwein\" Hartmann dice di s\u00e9:\nHartmann si definisce un cavaliere, pi\u00f9 esattamente appartenente al ceto servile dei Ministeriali, e sottolinea contemporaneamente la sua formazione, che continua a consolidare tramite la lettura di libri. In relazione ai tempi con \"gel\u00earet\", \"istruito\" si intende una formazione incentrata sulle opere latine e condotta presso una scuola diretta da ecclesiastici.\nLa condizione indicata da Hartmann nel prologo \u00e8 inconsueta per un cavaliere intorno al 1200 e potrebbe scaturire, indipendentemente dal reale ceto di Hartmann e dalla sua personale formazione, dall'esigenza di caratterizzare se stesso da un punto di vista letterario e raccomandarsi al suo pubblico: Hartmann in questo modo viene ad affermare che, in quanto cavaliere, appartiene al medesimo - e degno d'aspirazione - ceto del proprio pubblico e che in tale ambito ha una particolare competenza a raccontare l'opera grazie alla sua istruzione. Le opere a carattere leggendario \"Gregorius\" e \"Armer Heinrich\" come anche la \"Klage\" mostrano d'altronde vere e proprie conoscenze basilari di filosofia, teologia e retorica, che rendono plausibile una sua formazione presso una scuola cattedrale. Una scuola conventuale invece, come quella dell'abbazia di Reichenau, gli sarebbe stata preclusa. Poich\u00e9 \"Erec\" e \"Iwein\" furono ricavati da edizioni scritte francesi, Hartmann doveva disporre di eccellenti conoscenze nella lingua francese del tempo.\nN\u00e9 la provenienza di Hartmann n\u00e9 i luoghi della sua attivit\u00e0 si lasciano localizzare con maggior sicurezza. Scrisse in una versione letteraria del medio-alto tedesco, che evita il pi\u00f9 possibile particolarit\u00e0 dialettali e quindi legittima una diffusione non solo regionale delle sue opere. Le sue rime tuttavia indicano una provenienza dalla regione alemanna. Ad essa si attaglia la descrizione di Hartmann come \"von der Sw\u00e2ben lande\" (\"dalla terra di Svevia\") fattane da Heinrich von dem T\u00fcrlin (\"Cr\u00f4ne\", v.2353). Cos\u00ec, in definitiva, la sua provenienza si lascia confinare al Ducato di Svevia.\nAue \u00e8 un nome di localit\u00e0 cos\u00ec frequente che non \u00e8 possibile stabilire pi\u00f9 precisamente il luogo d'origine di Hartmann. Tra i luoghi con il nome Aue rientrati nella discussione figurano Au nei pressi di Ravensburg (Abbazia di Weissenau), Au nei pressi di Friburgo e Obernau sul Neckar, nelle vicinanze di Rottenburg. L\u00e0 \u00e8 provata l'esistenza dal 1112 di una famiglia di Ministeriali al servizio dei Z\u00e4hringer; tra i componenti documentati di questa famiglia nobiliare degli Ow, si annovera anche un \"Heinricus de Owon\" o \"de Owen\".\nColpisce l'identit\u00e0 di nome con l'eroe di \"Armer Heinrich: Heinrich von Ouwe\" (v.49). Come possibile interpretazione si propone di vedervi o una trasfigurazione poetica della stessa famiglia di Hartmann o un omaggio alla famiglia del committente. Poich\u00e9 i discendenti del principe Heinrich dovettero aver perso la status nobiliare a causa del matrimonio di costui con una donna di ceto contadino, la seconda spiegazione appare meno convincente. Hartmann avrebbe potuto invece incrementare il prestigio della propria famiglia, appartenente al ceto servile dei Ministeriali, con un'ascendenza da principi.\nPossibili mecenati di Hartmann.\nAl contrario di Chr\u00e9tien de Troyes Hartmann non ha nominato esplicitamente il proprio protettore e in questa questione si rimane al livello di speculazioni. Come possibili mecenati, senza l'appoggio di cui un poeta medievale non avrebbe potuto lavorare, si possono considerare nel caso di Hartmann in primo luogo gli Z\u00e4hringer, i Welfen e gli Hohenstaufen. Non si riesce comunque a provare il collegamento diretto con nessuna di queste famiglie.\nL'opinione pi\u00f9 in voga oggi \u00e8 che Hartmann sia stato pi\u00f9 probabilmente in attivit\u00e0 alla corte degli Z\u00e4hringer. Questo potrebbe spiegare come Hartmann sia venuto in possesso delle edizioni per \"Erec\" e \"Iwein\", poich\u00e9 questa famiglia nobiliare intratteneva contatti in Francia che arrivavano fino ai circoli in cui operava Chr\u00e9tien de Troyes. Anche lo stemma che viene assegnato ad Hartmann nelle immagini degli autori all'interno dei \"Liederhandschriften\" all'inizio del XIV secolo, si lascia intendere come variazione sul tema dello stemma dei Z\u00e4hringer: teste d'aquila bianche su sfondo blu o nero.\nTra i principi dei Welfen solo Welf VI potrebbe essere stato suo protettore. In questo caso la patria di Hartmann sarebbe probabilmente Weissenau nei pressi di Regensburg.\nOpere.\nCronologia.\nPer ragioni stilistiche si riesce a dedurre una cronologia interna nelle opere, secondo cui il \"Klageb\u00fcchlein\" \u00e8 la prima opera. \"Erec\" \u00e8 il primo romanzo in versi di Hartmann, seguito da \"Gregorius\", da \"Armer Heinrich\" e da \"Iwen\". Sebbene questa successione si basi quasi esclusivamente su ricerche linguistiche, \u00e8 ampiamente riconosciuta dalla critica. D'altronde la composizione di \"Armer Heinrich\" potrebbe essere seguente o parallela a \"Iwein\". L'inizio di \"Iwein\" (circa 1000 versi) potrebbe essere nato in contiguit\u00e0 temporale con \"Erec\" e il romanzo essere completato solo pi\u00f9 tardi. La posizione della \"Klage\" come prima opera non \u00e8 del tutto evidente, tuttavia l'autore si descrive come \"jungelinc\" (v.7, \"giovane\") al suo interno.\nUna successione delle \"Lieder\" deve per forza essere ipotetica. \u00c8 gi\u00e0 poco chiaro, se le \"Lieder\" conservate formino approssimativamente l'intero corpo dell'opera lirica di Hartmann. Anche sulla modalit\u00e0 di esecuzione sappiamo poco. Nel caso raccontino nel loro complesso una storia, si lascerebbe dedurre una drammaturgia che allora potrebbe legarsi al vissuto personale. Tuttavia un tale ciclo rimane un'ipotesi ed \u00e8 piuttosto inverosimile, cosicch\u00e9 solo le canzoni delle crociate possono essere legate ad eventi storici: la questione rimane aperta.\nNei primi studi si assumeva uno sviluppo della personalit\u00e0 di Hartmann e quindi dapprima una fase creativa rappresentata dai poemi epici mondani e legati alla figura di Art\u00f9, \"Erec\" e \"Iwein\", a cui sarebbero seguiti dopo una crisi personale i racconti \"Gregorius\" e \"Armer Heinrich\", tinti da tematiche religiose. Questa visione si basa da un lato sul contrasto tra le \"Minnelieder\" mondane e le canzoni delle crociate e dall'altro lato sul prologo al \"Gregorius\". In quest'opera l'autore rinuncia alle parole futili della sua giovent\u00f9, con cui in passato aveva cercato il plauso del mondo e a suo dire vuole mitigare il peso dei propri peccati con una narrazione religiosa. Una interpretazione letterale di quest'intento, che faccia riferimento alla vita dell'autore, \u00e8 ad oggi ampiamente rifiutata a causa del carattere topico delle affermazioni del prologo sia per Hartmann sia per i principali autori medievali.\nLieder.\nSotto il nome di Hartmann sono stati tramandati in tutto per un totale di 60 strofe 18 \"toni\", ad ognuno dei quali corrisponde una melodia non rinvenutaci.\nDal punto di vista tematico le Minnelieder sono vicine al testo didattico del \"Klageb\u00fcchlein\". Qui come l\u00ec vengono discussi gli aspetti soggettivi-erotici e sociali-estetici dell'amore tra i sessi alla luce della Minne cortese. Le tre canzoni della crociata occupano tematicamente un sottogenere della lirica delle Minne, che nei decenni intorno al 1200 possedeva un grande significato e pondera gli obblighi del cavaliere verso il servizio a Dio con gli obblighi poetici. Da un punto di vista formale non vi sono distinzioni dalle altre liriche.\nCaratteristico di Hartmann \u00e8 uno stile serio, sobrio e razionale che si muove argomentando nell'ambito cortese del Minnesang e nel confronto con la tematica delle crociate. Nella lirica tedesca attinente alle crociate le \"Lieder\" di Hartmann occupano un posto speciale. Nessun altro poeta che si serv\u00ec del volgare tedesco, eccetto Walther von der Vogelweide con la sua \"Elegie\", riprende questioni fondamentali con una tale seriet\u00e0.\nNel giudizio degli storici della letteratura, che per lungo tempo non hanno riservato ad Hartmann un ruolo particolare come poeta lirico, le sue Minnelieder sono state rivalutate a partire dagli anni Sessanta. Solo alle canzoni delle Crociate \u00e8 sempre stato riconosciuto un alto valore letterario.\nIl pi\u00f9 grosso problema interpretativo della lirica cortese \u00e8 il suo contenuto biografico. Negli studi passati l'opera di Hartmann veniva intesa secondo una chiave biografico-psicologica: si ipotizzava una reale insoddisfatta relazione con una dama aristocratica e la partecipazione alla crociata come conclusione di un percorso personale. La poetica sulle crociate era perci\u00f2 intesa come rifiuto dell'amor terreno a favore dell'amore per Dio. Scintilla di una sua crisi personale era ritenuta la due volte ricordata morte del proprio protettore. Il lamento d'amore \u00e8 visto oggi generalmente come topico e rimane nel campo delle ipotesi, se Hartmann abbia effettivamente partecipato a una Crociata.\nIl \"Klageb\u00fcchlein\".\nIl \"Klageb\u00fcchlein\" (\"Libretto del lamento\"), chiamato anche \"Die Klage\" (\"Il lamento\") o \"Das B\u00fcchlein\" (\"Il libretto\"), \u00e8 la prima opera narrativa di Hartmann. Come i romanzi, \u00e8 scritto in rima baciata caratterizzata da quattro arsi. Racchiude 1914 versi e come l\"'Erec\" \u00e8 tramandato solo nell'Ambraser Heldenbuch, risalente intorno al 1510. La controversia allegorica \u00e8 racchiusa nella forma di disputa dotta. Conversano tra loro \"herze\" (\"cuore\") come centro spirituale e \"l\u00eep\" (\"corpo\") come parte corporale-sensibile dell'uomo. Il tema \u00e8 il senso dell'amore alto e il corretto comportamento dell'uomo nel corteggiare una dama.\nL'esempio letterario della discussione tra anima e corpo era ampiamente diffuso nella poesia religiosa medievale; la trasposizione nella sfera mondana ad opera di Hartmann invece non ha alcun predecessore o successore nell'area di lingua tedesca. Solo nel XIV secolo sono state rinvenuti numerosi discorsi d'amore simili - ma allora l'opera di Hartmann era stata gi\u00e0 dimenticata. \u00c8 in corso di discussione l'esistenza di un modello francese o provenzale, poich\u00e9 l'insegnamento in tema d'amore adatta la pi\u00f9 moderna concezione dell'amore proveniente dalla Francia. Un punto del testo sembra fare riferimento a fonti francesi, quando si dice che il \"herze\" \u00e8 stato portato dalla Francia da un \"Kr\u00e4uterzauber\" (v. 1280). La ricerca di testi francesi che potessero ispirare il libretto non ha comunque dato frutti.\nEpica di Art\u00f9: Erec e Iwein.\n\"Erec\" e \"Iwein\" appartengono al ciclo di Art\u00f9. L\"'Erec\" \u00e8 il primo romanzo di Hartmann e allo stesso tempo il primo romanzo sulle leggende di Art\u00f9 nell'area tedesca e dopo il \"Eneasroman\" di Heinrich von Veldeke il primo romanzo che riprenda la concezione dell'amore cortese di stampo francese. Secondo le convenzioni della storia della letteratura l\"Eneasroman\" e l\"Erec\" sono i primi romanzi cortesi \"strictu sensu\" in lingua tedesca. Poich\u00e9 nell'\u00a0\"Ambraser Handbuch\", l'unica trascrizione quasi completa pervenutaci, il prologo manca non vi sono punti d'appoggio per ricostruire le circostanze della composizione del primo romanzo d'Art\u00f9 tedesco.\nAlla base di tutti e due i poemi epici vi \u00e8 l'epos francese di Chr\u00e9tien de Troyes. Hartmann traspone \"Erec\" molto liberamente in lingua tedesca mostrando cos\u00ec di tenere in conto la minor conoscenza del proprio pubblico in questo campo: espande perci\u00f2 il proprio modello con degli excursus esplicativi. Sporadicamente si considera che per \"Erec\" Hartmann non abbia usato il romanzo in francese antico di Chr\u00e9tien de Troyes ma un modello in dialetto della Bassa Renania o dell'Olanda. Questa teoria si fonda su pochi punti d'appoggio, comunque delle fonti alternative sono pensabili.\nNella trasposizione di \"Iwein\" Hartmann si attiene pi\u00f9 strettamente al proprio modello, pur in tutta la propria libert\u00e0 artistica. Poich\u00e9 il nuovo genere del romanzo cortese si era nel frattempo diffuso in Germania, gli era possibile rinunciare sempre pi\u00f9 a dettagliate spiegazioni.\nColpiscono in entrambi i poemi di Art\u00f9, ma soprattutto in \"Iwein\", motivi narrativi leggendari, che essenzialmente risalgono all'origine di tale materia letteraria. Il ciclo tematico attorno a Re Art\u00f9 fa parte della Materia di Britannia, originariamente materia celtica trasmessa oralmente, che era entrata nella letteratura europea grazie alle rielaborazioni di Chr\u00e9tien de Troyes.\nDal punto di vista della struttura narrativa entrambi i poemi sono accomunati da un doppio percorso dell'eroe: attraverso delle prove, definite letterariamente \"\u00e2ventiure\", l'eroe conquista un riconoscimento sociale alla corte di Art\u00f9 e con esso la mano di una graziosa dama (i rispettivi concetti sono in questo caso \"\u00eare\" e \"minne\") riuscendo a passare dall'anonimato alla vetta della fama. Per una sua colpa per\u00f2 entra in conflitto con l'ambiente sociale e perde il favore della dama. Solo seguendo un secondo percorso pu\u00f2 riabilitarsi attraverso rinnovate imprese cavalleresche e una presa personale di coscienza riottenendo lo status sociale e l'approvazione della dama.\nRacconti leggendari: Gregorius e Der arme Heinrich.\nAttribuire entrambi i racconti a uno specifico genere letterario risulta difficile: entrambi trattano temi d'impronta religiosa come la colpa e la grazia divina e fanno uso del tipo narrativo della leggenda; \"Gregorius\" \u00e8 la vita di un papa, il \"Povero Heinrich\" si avvicina alla breve narrazione in versi definita \"M\u00e4re\". Al contempo per\u00f2 si tratta di racconti cortesi romanzati, che fino a un certo grado possono risultare di finzione. Gli studi perci\u00f2 si aiutano con la denominazione di \"leggende cortesi\" (\"h\u00f6fische Legenden\").\n\"Gregorius\" riprende in due modi il tema dell'incesto. \u00c8 lasciato al pubblico interpretare quanto sia grave il peso di un peccato come la nascita da un incesto - di cui non si ha colpa - e il peccato dell'incesto inconsapevolmente perpetrato.\n\"Armer Heinrich\" \u00e8 pi\u00f9 focalizzato sulla riflessione e la reazione soggettiva delle figure principali e non sulla trama. Interessante \u00e8 il possibile collegamento alla vicenda familiare di Hartmann. Il prologo parla di una ricerca delle fonti tra libri (latini), ma non \u00e8 stato mai rinvenuto il corrispondente modello.\nRicezione.\nTradizione.\nDi \"Erec\" sono state conservate misteriosamente solo poche testimonianze testuali: sono noti solo un manoscritto approssimativamente completo risalente al XVI secolo (\"Ambraser Heldenbuch\"), compilato a Bolzano e conservato all'\u00d6NB di Vienna, e tre frammenti dei secoli XIII-XIV. Questo non corrisponde all'influenza documentata che ebbe la materia di \"Erec\". Sui motivi della scarsa trasmissione dell'opera non vi sono spiegazioni.\nNei primi tempi il ritrovamento dei frammenti ha sollevato nuove domande sulla storia della trasmissione. Il cosiddetto \"Zwettler Fragment\" dell'Abbazia di Zwettl (Bassa Austria) si presenta come frammento di \"Erec\" risalente al secondo quarto del XIII secolo. Il testo in tedesco centrale sembra tramandare una traduzione dal francese indipendente da Hartmann e viene denominata \"Mitteldeutscher Erec\". Gi\u00e0 prima il frammento \"Wolfenb\u00fctteler\" della met\u00e0 o del terzo quarto del XIII secolo fa apparire possibile una seconda trasmissione, che si avvicinava di pi\u00f9 al romanzo di Chr\u00e9tien de Troyes rispetto all\"'Ambraser Heldenbuch\". La posizione di questa trasmissione in tedesco centrale rispetto al tedesco superiore di Hartmann non \u00e8 ancora stata chiarita.\n\"Iwein\" invece appartiene ai romanzi del periodo intorno al 1200 in assoluto pi\u00f9 tramandati: con 15 manoscritti completi e 17 frammenti risalenti a un orizzonte temporale dal XIII al XVI secolo sono conservati pi\u00f9 manoscritti che per il \"Tristan\" di Gottfried von Stra\u00dfburg. Solo i romanzi di Wolfram von Eschenbach (\"Parzival\", \"Willehalm\") sono stati trascritti in un maggior numero di copie.\n\"Gregorius\" e \"Armer Heinrich\" sono trasmessi rispettivamente con sei e tre manoscritti completi accanto a cinque e sei frammenti. \"Gregorius\" \u00e8 stato tradotto tre volte in latino, \"Armer Heinrich\" una volta. Entrambi i testi sono confluiti senza il nome dell'autore in raccolte compilative assai diffuse, come raccolte di leggende, opere storiche e Volksb\u00fccher.\nTutte le 60 strofe delle canzoni di Hartmann sono state tramandate nel Codex Manesse, nella \"Weingartner Liederhandschrift 28\" e nel \"Kleine Heidelberger Liederhandschrift 10\". Le tre canzoni sulle crociate di Hartmann sono contenute nel Codex Manesse, una di esse anche nella \"Weingartner Liederhandschrift\".\nRielaborazione del tardo Medioevo e della prima et\u00e0 moderna.\nLa forma aperta delle narrazioni leggendarie di Hartmann facilit\u00f2 la ripresa in raccolte di leggende e \"exempla\", attraverso cui la materia, resa anonima, fu diffusa ampiamente. Arrivando fino al 1450, il \"Gregorius\" fu rielaborato in tre adattamenti latini e due tedeschi. Attraverso la ricezione delle Gesta Romanorum, raccolta di \"exempla\" scritta in latino e diffusa in tutta Europa, e la raccolta di leggende tedesca pi\u00f9 popolare, Der Heiligen Leben, la materia di \"Gregorius\" divenne molto famosa grazie alle versioni in prosa. \"Armer Heinrich\" fu trasmesso fino al XV secolo e accolto in due raccolte latine di \"exempla\".\nUlrich Fuetrer compose dopo il 1480 un rifacimento fortemente accorciato di \"Iwein\". \"Iban\", composto in 297 strofe alla Titurel, \u00e8 il quarto dei sette romanzi d'Art\u00f9 all'interno del suo \"Buch der Abenteuer\" (\"Libro delle avventure\"). La trasmissione dell'epos relativo ad Art\u00f9 si conclude con la rottura della tradizione indotta dalla Riforma. Come i principali romanzi cortesi anche \"Iwein\" e \"Erec\" non furono risolti in versioni in prosa e stampati nei Volksb\u00fccher. Questo cambio di mezzo \u00e8 riuscito solo ad alcuni epos in medio alto tedesco di ridotto rilievo letterario.\nRiferimenti di altri poeti ad Hartmann.\nHartmann era visto gi\u00e0 dai contemporanei come un poeta di punta, la cui rilevanza si trovava da un lato nella limpidezza formale e di senso dei suoi romanzi, dall'altro nel suo ruolo di fondatore di genere all'interno della poesia tedesca.\nGottfried von Stra\u00dfburg lo loda nel \"Tristan\" (intorno al 1210) per la sua prosa cristallina (\"kristall\u00eenen wortel\u00een\", v. 4627) e gli attribuisce un ruolo di primo piano tra i poeti epici all'interno di un excursus letterario\u02d0\n&lt;poem style=\"margin-left:5em;\"&gt;\nHartman der Ouw\u00e6re,\n\u00e2h\u00ee, wie der diu m\u00e6re\nbeide \u00fbzen unde innen\nmit worten und mit sinnen\ndurchverwet und durchzieret!\nswer guote rede zu guote\nund ouch ze rehte kan verst\u00e2n\nder mouz dem Ouwaere l\u00e2n\ns\u00een schapel und s\u00een l\u00f4rzw\u00ee,\nHartmann von Aue\ns\u00ec, in che modo lui le sue storie\nsia in forma sia in contenuto\ncon parole e pensieri\nassai decorava e ornava!\nChi un buon discorso bene\ne anche corretto pu\u00f2 capire,\ndeve lasciare ad Hartmann\nla corona di vincitore e l'alloro.\n&lt;/poem&gt;\nCataloghi di poeti, in cui Hartmann viene lodato analogamente come maestro di stile, si trovano nell'ordine in \"Alexander\" (dopo il 1230) e in \"Willehalm von Orlens\" (intorno al 1240, in cui \u00e8 nominato \"Erec\"), entrambi di Rudolf von Ems. Heinrich von dem T\u00fcrlim dedica nel Cr\u00f4ne (dopo il 1220), un accorato lamento funebre e presenta Hartmann anche come poeta lirico, in grado di avviare unio stile. Anche qui si fa riferimento alla trama di \"Erec\" che si ritiene nota al pubblico. Heinrich von dem T\u00fcrlin tuttavia con citazioni fa riferimento anche al manoscritto francese di \"Erec\".\nSimili richiami si trovano anche pi\u00f9 tardi nella \"Meleranz\" di Pleier (intorno al 1270), nel \"Gauriel\" di Konrad von Stoffeln (intorno al 1270), nel \"J\u00fcngerer Titurel\" di Albrecht (intorno al 1270) e nella \"\u00d6sterreichische Reimchronik\" di Ottokar von Steiermark (intorno al 1310), ad allora gi\u00e0 diventati richiami canonici. Mentre questi poeti mettono in risalto l'epica di Art\u00f9 di Hartmann, l'autore non meglio identificato come Der von Gliers, un poeta lirico della seconda met\u00e0 del XIII secolo, lo loda come Minnes\u00e4nger. Nonostante l'ampia diffusione e le numerose rielaborazioni le oper di Hartmann tinte di tematiche religiose non vengono citate da nessuna parte.\nTra i singoli richiami spiccano quelli di Wolfram von Eschenbach nel \"Parzival\". Poich\u00e9 in quest'opera, composta intorno al 1205, si fa allusione sia a \"Erec\" sia a \"Iwein\", il Parzival offre l'indizio pi\u00f9 valido per la datazione delle opere epiche di Hartmann (\"terminus ante quem\"). Il tenore delle allusioni di von Eschenbach \u00e8 al contrario dei primi richiami pi\u00f9 scherzoso-ironico fino ad essere critico.\nIn seguito le allusioni ai romanzi d'Art\u00f9 di Hartmann, integrate nella trama, divennero usuali ed \u00e8 cos\u00ec nel \"Wigalois\" di Wirnt von Grafenberg, nel \"Garel\" di Pleier e nel \"J\u00fcngerer Titurel\". Questi riferimenti si trovano anche in un'opera, in cui la tematica arturiana \u00e8 assente, la leggenda in rima di San Giorgio (\"Hl. Georg\") di Reinbot von Durne.\nRicezione nell'arte.\n\"Iwein\" \u00e8 stato pi\u00f9 volte oggetto di rappresentazione figurativa, gi\u00e0 poco dopo che il romanzo fu conosciuto. Interessante \u00e8 che ci\u00f2 sia accaduto non a mezzo di miniature ma soprattutto tramite dipinti a parete e arazzi. La forma in uso per queste illustrazioni monumentali in ambienti come le \"Trinkstuben\" \u00e8 la rappresentanza sociale.\nLe illustrazioni pi\u00f9 rilevanti artisticamente sono i dipinti a parete nel Castello di Rodengo nei pressi di Bressanone. \u00c8 oggetto di discussione se possano essere datati sulla base di criteri artistici immediatamente dopo il 1200 o tra il 1220 e il 1230. Il ciclo, rinvenuto solo nel 1972, si compone di 11 scene tutte tratte dalla prima parte dell\"'Iwein\".\nA Hessenhof a Smalcalda, sempre della prima met\u00e0 del XIII secolo, sono conservati in un ambiente abitativo 23 dei 26 originari dipinti a parete.\nIntorno al 1400 comparvero altri dipinti a parete con eroi rappresentativi della poesia cortese a Castel Roncolo nei pressi di Bolzano. Iwein, Parzival e Gawain formano una triade dei migliori e pi\u00f9 esemplari cavalieri.\nIwein e Laudine (accanto anche Lunete in qualit\u00e0 di assistente) compaiono come una delle coppie esemplari nel cosiddetto arazzo \"Maltererteppich\", che fu creato intorno al 1320-1330 e oggi conservato all'Augustinermuseum a Friburgo in Brisgovia. Nei medaglioni dell'arazzo sono rappresentati gli schiavi dell'amore, uomini caduti nella dipendenza da una donna. Accanto a Iwein si trovano Sansone, Aristotele, Virgilio.\nSecondo recenti ricerche la materia dell\"'Erec\" \u00e8 oggetto di una rappresentazione plastica nella Croce della Corona di Cracovia.\nRicezione moderna.\nNel 1780 Johann Jakob Bodmers inizi\u00f2 con la \"Fabel von Laudine\" (\"Fiaba di Laudine\") la ricezione di Hartmann nell'et\u00e0 moderna. Il suo allievo Christoph Heinrich Myller pubblic\u00f2 nel 1784 una prima edizione testuale di \"Armer Heinrich\" e di \"Twein\" (=\"Iwein\") secondo o manoscritti medievali. Nel 1786 segu\u00ec Karl Michaeler con un'edizione bilingue di \"Iwein\". Sull'edizione di Myller Gerhard Anton von Halem si bas\u00f2 per il suo adattamenti in stile rococ\u00f2 \"Ritter Twein\" (1789, \"Il cavaliere Twein\"). L'edizione di \"Iwein\" di Georg Friedrich Benecke e Karl Lachmann del 1827 \u00e8 rimasta fino ad oggi nelle sue diverse rielaborazioni l'edizione testuale pi\u00f9 influente. \"Erec\" fu edito nel 1839 da Moriz Haupt.\nNel 1815 i fratelli Grimm pubblicarono un'edizione commentata di \"Armer Heinrich\" con un riassunto. Nel 1839 Karl Simrock pubblic\u00f2 per la prima volta il \"Gregorius\" per \"ogni lettore pieno di sentimento\" ed ebbe l'ambizione di ricreare la concretezza del testo con una propria versione libera.\nDa un punto di vista letterario \"Armer Heinrich\" fu frequentemente rielaborato, tra gli altri da Adelbert von Chamisso (1839), Ricarda Huch (1899) e Gerhart Hauptmann (1902). Anche la prima opera di Hans Pfitzner \u00e8 una messa in musica di \"Armer Heinrich\" sulla scorta di un libretto di James Grun (1895). August Klughardt compose sull'esempio di Richard Wagner un'opera rimasta senza successo, \"Iwein\" (1879). Il compositore tardo-romantico Richard Wetz mise in musica una canzone delle crociate per coro misto sulla scorta di Hartmann.\nIl libero adattamento del \"Gregorius\" ad opera di Thomas Mann, L'eletto (1951), spicca tra tutte le moderne rielorazioni di Hartmann. Infine si rifanno a \"Armer Heinrich\" Markus Werner (Bis bald, 1995), il drammaturgo Tankred Dorst (1997) und il poeta Rainer Malkowski (1997).\nFelicitas Hoppe ha raccontato per i bambini la storia di Iwein nel \"Iwein L\u00f6wenritter\" (2008)."}
{"id": "2836703", "revid": "119858690", "url": "https://it.wikipedia.org/wiki?curid=2836703", "title": "Alberto II di Vermandois", "text": "Origine.\nAlberto era figlio del conte di Vermandois, Erberto III e di Ermengarda; infatti secondo le \"Gesta Episcoporum Cameracensium\" era fratello di Ottone (Alberto Vermandensi comiti, fratri Ottonis), che, secondo il documento n\u00b016, datato 980, delle \"Chartes de l'abbaye de Montierender\", era figlio del conte di Vermandois, Erberto III e secondo il documento n\u00b0 30 del \"The cartulary and charters of Notre-Dame of Hombli\u00e8res\" era figlio di Ermengarda, che secondo la \"Chronique de Saint-B\u00e9nigne\" era la figlia del conte Renard de Bar-sur-Seine.Erberto III di Vermandois, come risulta dall'elenco dei membri della casa di Vermandois che si trova nella cattedrale di Parigi, riportato dall \"Obituaires de Sens Tome I.2\", Erberto fu il figlio primogenito del conte di Vermandois e signore di San Quintino, Alberto o Adalberto I, e della moglie, Gerberga di Lorena (nell'ordine \"Albertus comes, Girberga comitissa, Harbertus, Otto, Lewultus, ecc...) (935- dopo il 7 settembre 978), figlia di Gilberto di Lotaringia e di Gerberga di Sassonia, che, in seconde nozze, aveva sposato il re dei Franchi occidentali, Luigi IV d'Oltremare.\nBiografia.\nDi suo padre Eriberto III non si conosce la data esatta della morte; avvenne intorno all'anno 1000 e Alberto, figlio primogenito, gli succedette come conte di Vermandois; infatti le \"Gesta Episcoporum Cameracensium\" lo ricordano con il titolo di conte (\"Alberto Vermandensi comiti, fratri Ottonis\"). fino al 15 luglio 1010, quando abdic\u00f2 in favore del fratello Ottone I di Vermandois.\nDi Alberto si hanno scarse notizie: secondo lo storico Glocker, nel suo \"Die Verwandten der Ottonen und ihre Bedeutung in der Politik. Studien zur Familienpolitik und zur Genealogie der s\u00e4chsischen Kaiserhauses (K\u00f6ln, Vienna, 1989)\" (non consultato), Alberto abdic\u00f2 il 15 luglio 1010 in favore di suo fratello Ottone.\nSecondo le \"Gesta episcoporum Cameracensium\" attribuite al cronista Balderico o Baudry, vescovo di Noyon e Tournai, Alberto era un uomo bugiardo e dissoluto. Si ritir\u00f2 nel monastero di Hombli\u00e8res, dove riusc\u00ec a correggere suoi difetti, ma purtroppo torn\u00f2 alla vita peccaminosa; Dio lo pun\u00ec con la malattia che gli bruciava la lingua e mor\u00ec dopo poche ore. Non si conosce la data esatta della sua morte, che avvenne all'incirca verso il 1016.\nDiscendenza.\nSempre secondo le \"Gesta episcoporum Cameracensium\", Alberto era sposato con Emma, di cui non si conoscono gli ascendenti e dalla quale non ebbe figli."}
{"id": "2836706", "revid": "276752", "url": "https://it.wikipedia.org/wiki?curid=2836706", "title": "Chuluunkhoroot", "text": ""}
{"id": "2836707", "revid": "31886", "url": "https://it.wikipedia.org/wiki?curid=2836707", "title": "Eugenio Ferdinando Palmieri", "text": "Biografia.\nDrammaturgo, critico teatrale e cinematografico, ha collaborato con l'\"Illustrazione Italiana\", il \"Corriere del Polesine\", il \"Resto del Carlino\", \"La Notte\", \"Il Tempo\", \"Epoca\" e \"Candido\".\nNel 1960 ha vinto il Premiolino \u00abper la sua rubrica a firma \"Belverde\" che tratta argomenti di attualit\u00e0 con garbati intenti moralistici e singolare linguaggio\u00bb.\nDurante la sua carriera si caratterizz\u00f2 per l'acutezza dell'ingegno, per la brillantezza della preparazione, assieme al profondo interesse per i problemi della cultura e della vita teatrale, con uno spirito di indipendenza e un'inclinazione per la Commedia dell'arte, per l'opera goldoniana e per la letteratura dialettale.\n\"Scopr\u00ec\" autori dell'importanza di Eduardo De Filippo e di Raffaele Viviani, e a lui si deve la riproposta di Carlo Bertolazzi, la prima storia del teatro veneto moderno (1948), un polemico saggio intitolato \"Teatro italiano del nostro tempo\" (1939), un volume critico-antologico sul \"Teatro di Carlo Goldoni\" (1948)."}
{"id": "2836708", "revid": "2110845", "url": "https://it.wikipedia.org/wiki?curid=2836708", "title": "Jean-Claude Valla", "text": "Biografia.\nFu studente di storia a Lione. Nel 1963-1964 divent\u00f2 vicepresidente della Federazione Generale degli studenti di Lione (FGEL), affiliata alla Federazione nazionale degli studenti di Francia (FNEF). Fu membro della Federazione degli studenti nazionalisti (FEN) e, nel 1964-1965 responsabile della sezione di Lione.\nNel 1966 collabor\u00f2 a \"Cahiers universitaires\" e ad \"Europe-Action\".\nNel 1969 fu cofondatore del GRECE (\"Groupement de recherche et d'\u00e9tudes pour la civilisation europ\u00e9enne\"), detta anche Nouvelle Droite, insieme tra l'altro ad Alain de Benoist.\nFu uno dei pi\u00f9 importanti giornalisti della sua generazione.\nInizi\u00f2 a scrivere nel 1970 su \"Valeurs actuelles\" e nel 1973 con \"El\u00e9ments\", poi insieme a Louis Pauwels cre\u00f2 il \"Figaro Magazine\", che diresse fino al 1980.\nDal 1983 al 1985 diresse invece il \"Magazine Hebdo\", poi la \"Lettre di Magazine Hebdo\" (1988-1999), lo \"Choc du mois\" (1990-1993), il settimanale \"Minute\" (1993-1999).\nInoltre collabor\u00f2 a \"La Nouvelle Revue d'Histoire\" assieme a Dominique Venner.\n\u00c8 stato infine autore di numerosi libri su civilt\u00e0 antiche e sull'epoca delle rivoluzioni nazionali europee, specialmente sulla Spagna falangista e sul Doirotismo francese, e collaboratore per le riviste \"Historia\", \"Historama\", \"Miroir de l'histoire\", \"Enquete sur l'histoire\" ed infine con \"La Nouvelle Revue d'Histoire\" con Dominique Venner.\nMorto nel 2010 all'et\u00e0 di 65 anni in seguito ad una lunga malattia, \u00e8 stato sepolto con rito pagano nordico."}
