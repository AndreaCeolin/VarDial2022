{"id": "2821108", "revid": "2204589", "url": "https://it.wikipedia.org/wiki?curid=2821108", "title": "Italo-francesi", "text": "Un italo-francese \u00e8 un cittadino francese di origini italiane. Secondo una pubblicazione del \"Centre Interdisciplinaire de Recherche sur la Culture des \u00c9changes\" (CIRCE) dell', oggi la comunit\u00e0 francese con ascendenze italiane \u00e8 stimata intorno ai 4 milioni di individui (circa il 7% della popolazione totale). Tra gli italo-francesi recensiti non dovrebbero rientrare gli abitanti autoctoni della Corsica e del Nizzardo, nonostante parte di questi siano etnicamente italici e linguisticamente italofoni, anche perch\u00e9 questi territori non hanno mai fatto parte politicamente dell'Italia unita. Secondo dati ufficiali dell'AIRE relativi al 2007, invece i cittadini italiani residenti in Francia risultavano 348.722. Sono 370.000 secondo il \u201cRapporto Italiani nel mondo 2010\u201d della Fondazione Migrantes. \nStoria della presenza italiana in Francia.\nGi\u00e0 nel Basso Medioevo, gli italiani erano conosciuti in Francia anzitutto come banchieri, provenienti dal Piemonte. A partire dal 1100 questi banchieri detti, come si usava nel Medioevo per indicare gli abitanti del nord Italia, lombardi si diffusero in Francia. Verso la met\u00e0 del secolo XIII, dei banchieri lombardi andarono a stabilirsi a Cahors intorno a una piazza, che allora si chiamava la piazza del Cambio. Il pi\u00f9 importante e conosciuto dei banchieri lombardi fu Aguinolfo degli Arcelli. Aguinolfo, originario di Piacenza, il cui nome francesizzato suona Gandoulfe d'Arcelles, era nel 1300 il lombardo pi\u00f9 ricco di Parigi. Dai documenti rimasti risulta ch'egli abitava in via Saint-Merri (IV \"arrondissement\" di Parigi) e che pagava la \"taille\" pi\u00f9 elevata rispetto a quella pagata dagli altri lombardi. Il suo prestigio era enorme se si considera la clientela della sua banca, i personaggi che entravano in relazione d'affari con lui e le somme di denaro che Gandoulfe prestava alle citt\u00e0 di Dreux, Rouen, Poissy e Pontoise.\nCon l'epoca rinascimentale, cominciarono a giungere in Francia, come nel resto d'Europa, artisti e intellettuali italiani, un'immigrazione che si potrebbe definire \"d'\u00e9lite\" e perlopi\u00f9 temporanea. Tra i primi a stabilirsi in Francia troviamo Leonardo da Vinci, che vi trascorse gli ultimi anni della sua vita, dal 1516 al 1519. Nel corso del XVI secolo, un gruppo di artisti italiani form\u00f2 quello che sarebbe stata chiamata la Scuola di Fontainebleau, allorch\u00e9 l'allora re di Francia Francesco I ordin\u00f2 nel 1528 il rifacimento e i lavori di decoro del castello. Il gruppo degli italiani comprendeva Rosso Fiorentino, Francesco Primaticcio, Nicol\u00f2 dell'Abate, Benvenuto Cellini, Sebastiano Serlio, e Jacopo Barozzi da Vignola.\nDal 1642 fino alla sua morte nel 1661, il cardinale italiano Giulio Mazzarino fu il primo ministro della Francia. Compositori e cantanti italiani furono invitati a corte durante il suo mandato, tra cui i compositori Luigi Rossi, Carlo Caproli e Francesco Cavalli, il cantante lirico Atto Melani, e molti altri. Anche Giovanni Battista Lulli giunse in Francia ancora ragazzo nel 1646 e nel 1650 era gi\u00e0 noto a corte come ballerino e compositore. Dopo la morte di Mazzarino, Lulli guid\u00f2 la nuova tendenza verso la creazione di un'opera in stile francese coadiuvato dallo scenografo Carlo Vigarani.\nDal 1669 fino alla sua morte nel 1712 l'astronomo italiano Giovanni Domenico Cassini fu direttore dell'Osservatorio di Parigi.\nNel 1761-93 Carlo Goldoni fu responsabile del \"Th\u00e9\u00e2tre italien\" a Parigi. I compositori Niccol\u00f2 Piccinni e Antonio Sacchini furono attivi in Francia durante quegli anni.\nNel 1787 il matematico torinese Giuseppe Luigi Lagrange si trasfer\u00ec da Berlino a Parigi, dove rimase sino alla morte avvenuta nel 1813: negli ultimi anni fu nominato senatore dell'impero francese.\nLa Rivoluzione francese e l'epoca napoleonica attrassero in Francia numerosi italiani che vi giunsero con il desiderio di condividere le nuove idee o come rifugiati politici. Per tutto il periodo del Risorgimento, la Francia fu meta accogliente per i patrioti italiani. Tra di essi troviamo militari, come Andrea Massena e Francesco Zola, e intellettuali come l'archeologo Ennio Quirino Visconti (che nel 1799 divenne curatore delle antichit\u00e0 del Louvre e nel 1803 docente di Archeologia presso l'Institut de France), lo scienziato Carlo Lauberg, il giurista Luigi Emanuele Corvetto, lo storico Carlo Botta, il matematico Annibale Giordano, il patriota Daniele Manin, e molti altri.\nNella prima met\u00e0 dell'Ottocento, molti illustri compositori italiani hanno lavorato a Parigi, da Luigi Cherubini, a Gaspare Spontini, Vincenzo Bellini e Gaetano Donizetti. Su tutti si impone la presenza di Gioachino Rossini, che fu anche direttore del \"Th\u00e9\u00e2tre italien\". Anche Giuseppe Verdi trascorse lungo tempo a Parigi.\n\u00c8 a partire dalla met\u00e0 dell'Ottocento che l'immigrazione italiana in Francia cominci\u00f2 ad assumere le caratteristiche di fenomeno di massa. Secondo un censimento sulle comunit\u00e0 straniere residenti effettuato nel 1851 dalle autorit\u00e0 francesi, vi risult\u00f2 che dei circa 380.000 stranieri residenti, 63.000 erano italiani (in primo luogo piemontesi). Il numero degli italiani residenti in Francia crebbe rapidamente per tutto il XIX secolo, arrivando a quota 163.000 nel 1876 e 240.000 nel 1881.\nComincia per la prima volta ad affermarsi anche la generazione dei figli degli immigranti, capace di produrre personalit\u00e0 come \u00c9mile Zola, Luigi Visconti, Paul \u00c9mile Botta, L\u00e9on Gambetta, e altri.\nA fine Ottocento l'immigrazione italiana in Francia conobbe una momentanea contrazione dei propri flussi. Causa principale di ci\u00f2, furono su tutte, il calo congiunturale che caratterizz\u00f2 l'economia francese in quel periodo e i cattivi rapporti diplomatici tra i due paesi creatisi all'epoca per la questione tunisina. Tale crisi diplomatica fu alimentata ulteriormente con l'ingresso dell'Italia nella Triplice Alleanza avvenuta nel 1882. All'inizio del Novecento l'emigrazione italiana riprese comunque la sua linea ascendente e la comunit\u00e0 italiana divenne la prima comunit\u00e0 straniera residente nel paese, contando quasi 500.000 unit\u00e0 nel 1911.\nFino alla vigilia della prima guerra mondiale, l'emigrazione italiana in Francia fu prevalentemente di tipo economico. Nel paese vi era infatti una grossa carenza di manodopera interna, in modo particolare nei settori agricolo, industriale (fabbriche e miniere) ed edile. Le richieste francesi di manodopera italiana, crebbero alla fine del primo conflitto mondiale, dove la Francia, malgrado fu una delle potenze vincitrici della guerra, sub\u00ec enormi contraccolpi non solo da un punto di vista economico, ma soprattutto demografico con la perdita di circa due milioni di soldati, tutti in et\u00e0 riproduttiva. Questa situazione indebol\u00ec ancor di pi\u00f9 la gi\u00e0 debole demografia francese, per cui l'immigrazione italiana, ma in generale quella straniera, serv\u00ec anche a colmare questa grave carenza.\nLa vibrante cultura francese continu\u00f2 ad attrarre dall'Italia artisti come Amedeo Modigliani e Gino Severini e letterati come Giuseppe Ungaretti.\nCon l'avvento del fascismo in Italia, all'emigrazione di tipo economico si aggiunse anche quella di tipo politico. Nel corso degli anni 1920 molti furono i politici italiani di vari orientamenti avversi al regime di Mussolini che furono costretti a rifugiarsi in Francia, come Eugenio Chiesa, Filippo Turati, Gaetano Salvemini, i fratelli Rosselli, Giuseppe Saragat, Pietro Nenni, Sandro Pertini e molti altri. Ma parallelamente nella comunit\u00e0 italiana di Francia, vi furono anche dei simpatizzanti del regime fascista, anche se non molto numerosi, visto che la sezione francese del PNF nel 1938 cont\u00f2 appena 3.000 iscritti, e questi inoltre erano rappresentati da Nicola Bonservizi responsabile del partito in Francia, che fu assassinato da un esule italiano anarchico nel 1924.\nTuttavia, la collettivit\u00e0 italiana in Francia nel 1931 arriv\u00f2 a superare quota 800.000 residenti, e successivamente i flussi si interruppero con lo scoppio del secondo conflitto mondiale. Al termine della seconda guerra mondiale, i flussi migratori dall'Italia ripresero nuovamente, ma furono molto meno intensi rispetto a quelli registrati tra la fine del XIX secolo e l'inizio del XX. A partire dagli anni 1940 si assistette alla contrazione del numero di italiani residenti, dovuto alle massicce naturalizzazioni e al crescente numero di rimpatri. Nel 1946, infatti, si ridussero a 450.000, che divennero 570.000 nel 1968, per poi calare nuovamente ai 460.000 del 1975 fino ai 350.000 del 1981.\nNel corso dei decenni il fenomeno dell'immigrazione italiana in Francia tese quindi a esaurirsi e contemporaneamente mut\u00f2 fisionomia. Se agli inizi del Novecento era un'immigrazione costituita perlopi\u00f9 da contadini, minatori e operai, a partire dagli anni del boom economico, cominciarono ad affluire lavoratori pi\u00f9 qualificati. Inoltre molti degli italiani gi\u00e0 residenti nel paese si videro elevarsi socialmente, divenendo liberi professionisti, commercianti e imprenditori, questi ultimi, operarono molto nel settore della ristorazione. Tutto ci\u00f2 \u00e8 il risultato di una integrazione degli immigrati italiani nella societ\u00e0 francese, che nel corso di tanti decenni, seppur con molte difficolt\u00e0, ai giorni nostri pu\u00f2 quasi certamente definirsi riuscita.\nProvenienze regionali e distribuzione della comunit\u00e0 italo-francese nel territorio.\nPer quanto riguarda l'origine regionale degli immigrati italiani in Francia e dei loro discendenti, \u00e8 opportuno fare una suddivisione in periodi. Dalla fine dell'Ottocento alla vigilia della seconda guerra mondiale, le regioni italiane che fornirono i pi\u00f9 numerosi contingenti migratori furono inizialmente quelle centrosettentrionali, primo fra tutti il Piemonte, seguito nell'ordine da Toscana, Lombardia, Veneto, Friuli-Venezia Giulia ed Emilia-Romagna. Tra l'altro quella piemontese era in molti casi un'immigrazione di tipo stagionale per la vicinanza geografica. Al contrario, l'immigrazione italiana dal secondo dopoguerra vide crescere, anche se lievemente, la componente migratoria proveniente dalle regioni centromeridionali, in particolare dalla Sicilia, dalla Calabria e dalla Puglia.\nLe aree di maggior concentrazione dell'immigrazione italiana nel territorio francese furono i dipartimenti Alta e Bassa Normandia, Alto e Basso Reno, Mosella, \u00cele-de-France (soprattutto in Senna-Saint-Denis), Rodano, Nord-Passo di Calais, le Alpi Marittime e la Corsica. Con queste ultime due regioni, l'immigrazione italiana era favorita non solo dalla vicinanza geografica, ma anche da un'affinit\u00e0 etnico-linguistica con i loro abitanti, inoltre la Corsica \u00e8 stata influenzata nella sua storia da Sardegna, Toscana e Liguria e l'italiano \u00e8 stata lingua ufficiale della Corsica fino al 1853. Citt\u00e0 a maggiore immigrazione italiana furono Parigi, Lione, Marsiglia, Nizza e Grenoble (40.000 abitanti di origine siciliana nel 2007). In quei territori, naturalmente, vi \u00e8 oggi la maggior concentrazione di comunit\u00e0 italo-francesi.\nPregiudizi e discriminazioni verso gli italiani in Francia.\nGli italiani immigrati in Francia negli anni scorsi, quasi mai furono protagonisti di episodi di criminalit\u00e0, salvo che a partire dagli anni 1950, quando cominciarono a penetrare nel paese (Provenza-Alpi-Costa Azzurra, Grenoble [gli \"Italo-Grenoblois\"], Parigi) le organizzazioni criminali di tipo mafioso. Tra i pi\u00f9 famosi (in Francia) mafiosi o criminali italo-francesi ci sono: Ga\u00ebtan Zampa detto \"Tany\" (1933-1984; suicidio [?] in carcere), boss del \"Milieu\" marsigliese di origini napoletane, Claude Genova detto \"le Gros\" (1951-1994; ucciso a fucilate a Parigi), boss del \"Milieu\" parigino di origini siciliane, Fran\u00e7ois Scapula detto \"le Brun\" (1945; latitante dal 2000), elemento di spicco della \"French connection\" negli anni 1970, Albert Spaggiari (1932-1989), Albert Bergamelli (1939-1982; ucciso in carcere), fondatore del Clan dei marsigliesi, e Antonio Ferrara detto \"le roi de l'\u00e9vasion\" (nato a Cassino nel 1973), noto gangster della \"banlieue\" parigina legato alla mafia corsa, detenuto dal 2003.\nAl contrario, gli immigrati italiani furono spesso vittime di episodi di discriminazione, di ostilit\u00e0 e di violente aggressioni ricevute da una parte non poco consistente della popolazione locale. Basti pensare al massacro di Aigues-Mortes avvenuto tra il 16 e il 20 agosto 1893, dove una folla inferocita di lavoratori francesi si scagli\u00f2 violentemente contro i lavoratori italiani, rei secondo loro di togliere il lavoro nelle saline del luogo, perch\u00e9 pagati con salari nettamente inferiori. Il bilancio ufficiale registr\u00f2 la morte di nove italiani uccisi, ma secondo altre fonti, come il quotidiano britannico \"Times\", gli italiani uccisi furono 50.\nMa prima di quest'episodio, ve ne furono altri come il 17 giugno 1881 a Marsiglia, dove 15\u00a0000 francesi tentarono di attaccare un circolo italiano. A ci\u00f2 seguirono quattro giorni di scontri con la dura reazione degli italiani, che si conclusero con un bilancio di 3 morti, 21 feriti e 200 arresti, e un altro nel 1882, quando quattro operai italiani degli altiforni di Beaucaire, furono massacrati di botte da persone del luogo.\nMolti erano i termini dispregiativi con cui i francesi indicavano gli italiani, i pi\u00f9 noti erano \"macaroni\", cio\u00e8 mangiatore di spaghetti, e \"rital\". Oggi la quasi totalit\u00e0 dei discendenti delle antiche immigrazioni italiane sono assimilati, e perci\u00f2 francesi a pieno titolo, sono rari gli episodi di anti-italianismo. Pu\u00f2 capitare che quest'ultimo sentimento venga manifestato, paradossalmente, da un italo-francese, come l'allenatore di calcio Jean-Marc Furlan, che nel 2008 ha insultato pesantemente il calciatore italiano Fabio Grosso, in occasione di una partita che li vedeva avversari, definendolo un \"\"italiano di merda, razza di macaroni\" e affermando anche che \"non si pu\u00f2 dire che l'italiano abbia rinnegato i suoi geni e la sua razza\"\". Oggi, l'immagine dell'Italia e degli italiani presso i francesi \u00e8 piuttosto positiva, soprattutto nella classe intellettuale e dirigente."}
{"id": "2821114", "revid": "729019", "url": "https://it.wikipedia.org/wiki?curid=2821114", "title": "Soko J-20 Kraguj", "text": "Il SOKO J-20 Kraguj \u00e8 un monomotore multiruolo anti-insurrezione ad ala bassa prodotto dall'allora azienda iugoslava SOKO dagli anni sessanta agli anni ottanta.\nVenne utilizzato principalmente dalla Jugoslovensko ratno vazduhoplovstvo i protivvazdu\u0161na odbrana, l'aeronautica militare della ex Iugoslavia. Dopo la dissoluzione della Iugoslavia gli esemplari ancora operativi vennero acquisiti dalle forze aeree delle nuove realt\u00e0 nazionali ed utilizzati in azioni belliche nel corso delle guerre jugoslave."}
{"id": "2821120", "revid": "599013", "url": "https://it.wikipedia.org/wiki?curid=2821120", "title": "Ellis Rastelli", "text": "Professionista dal 1998 al 2004, conta un successo di tappa al Giro d'Italia.\nCarriera.\nBuon passista sovente utilizzato per compiti di gregariato, riesce a ritagliarsi spazi che gli permettono di vincere una frazione al Regio-Tour ed una all'Euskal Bizikleta.\nIl momento pi\u00f9 importante della sua carriera \u00e8 datato 20 maggio 2001, quando regola i sedici compagni di fuga, imponendosi nella prima tappa del Giro d'Italia 2001."}
{"id": "2821122", "revid": "120337593", "url": "https://it.wikipedia.org/wiki?curid=2821122", "title": "Michael Grant (scrittore)", "text": "\u00c8 cresciuto in una famiglia di militari. Da adulto, \u00e8 diventato uno scrittore in parte perch\u00e9 \"era uno dei pochi posti di lavoro che non lo legavano a una posizione specifica\". Vive a Irvine in California, con la moglie Katherine Applegate e i loro due figli."}
{"id": "2821139", "revid": "436907", "url": "https://it.wikipedia.org/wiki?curid=2821139", "title": "Non \u00e8 una canzone", "text": "Non \u00e8 una canzone \u00e8 un singolo del cantautore italiano Fabrizio Moro, pubblicato il 17 febbraio 2010 come unico estratto dal quinto album in studio \"Ancora Barabba\".\nDescrizione.\nLa canzone \u00e8 caratterizzata da influenze reggae, ed \u00e8 caratterizzata da alcuni scratch eseguiti da DJ Jad degli Articolo 31.\nLa canzone \u00e8 stata presentata al Festival di Sanremo 2010, dove per\u00f2 \u00e8 stata scartata nel corso della quarta serata (ultimo turno di eliminazione, non potendo cos\u00ec essere ripescata). Nella serata dedicata ai duetti, Moro ha eseguito il brano insieme a Pau Don\u00e9s degli Jarabe de Palo e lo stesso DJ Jad."}
{"id": "2821140", "revid": "767487", "url": "https://it.wikipedia.org/wiki?curid=2821140", "title": "San Vincenzo Ferrer (Francesco del Cossa)", "text": "San Vincenzo Ferrer \u00e8 un dipinto tempera a uovo su tavola (153\u00d760\u00a0cm) di Francesco del Cossa, databile al 1472-1473 e conservato nella National Gallery di Londra. L'opera era lo scomparto centrale del \"Polittico Griffoni\".\nStoria.\nFrancesco del Cossa si trovava da poco a Bologna quando ricevette dalla famiglia Griffoni la commissione di una pala d'altare per la propria cappella nella basilica di San Petronio. La commissione venne realizzata con la collaborazione di un altro maestro ferrarese, il pi\u00f9 giovane ma molto promettente Ercole de' Roberti. La scelta di san Vincenzo Ferrer era legata alla dedica della cappella, voluta probabilmente dai Domenicani, essendo il santo canonizzato da relativamente poco (1448) ed essendo l'Ordine impegnato in una forte opera di diffusione del culto.\nL'opera rimase nella cappella fino al 1725-1730, quando venne smembrata e immessa nel mercato antiquario in lotti separati: da allora i pannelli si dispersero. Il pannello centrale, dopo alcuni passaggi di propriet\u00e0, venne acquistato dalla galleria londinese nel 1858.\nIl polittico venne ricostruito virtualmente da Roberto Longhi nel 1935, con il fondamentale saggio \"Officina ferrarese\".\nDescrizione e stile.\nSan Vincenzo Ferrer \u00e8 raffigurato in posizione frontale e ieratica su di un piedistallo con una drappo rosso sorretto da colonnine. I suoi piedi poggiano saldamente sulla base, scorciando anche, quando necessario, in prospettiva. Nella mano sinistra tiene un libro, simbolo del suo lavoro di studioso, e con la destra indica in alto, verso Dio, suggerendo al fedele la via verso la redenzione. Il pesante panneggio, con i profili delle pieghe illuminati in maniera incidente, rimanda ad elementi tipici della scuola ferrarese, comuni ad artisti come Cosm\u00e8 Tura, ma l'impostazione generale si allontana dalla tradizione locale, con un'importazione della figura solenne e monumentale, che ricorda Piero della Francesca. Allo stesso Piero rimanda la luce chiara che inonda e unifica tutti gli elementi, e anche la precisione prospettica, che riguarda lo sfondo e il piedistallo.\nIl santo si erge davanti a un pilastro di un monumento romano in rovina, con una pertica dorata che prosegue anche nei due scomparti laterali, \"San Pietro\" e \"San Giovanni Battista\", entrambi alla Pinacoteca di Brera. Sulla pertica sono infilati anelli a cui sono appesi fili di perle di corallo rosso e di cristallo di rocca, terminanti in nappe: si tratta di elementi decorativi all'antica che risalgono all'esempio degli squarcioneschi, ben radicato in tutta l'Italia settentrionale. In fondo si apre poi un paesaggio molto lontano e con la linea dell'orizzonte particolarmente ribassata, caratterizzato da estrose vedute di archi naturali e speroni stalagmitici, castelli sospesi e figurette, tipici della fantasia dell'artista. In alto si trova una fiabesca rappresentazione del Paradiso, con un fondo oro di gusto arcaizzante, che si ritrova anche nei pannelli superiori del polittico. Vi si vede un Cristo entro una mandorla sorretta da angeli, contornato da sei figure angeliche che reggono gli strumenti della Passione: da sinistra le fruste della flagellazione, la lancia di Longino, la Croce, la colonna della flagellazione, il bastone con la spugna imbevuta di aceto e i tre chiodi della crocifissione.\nStraordinaria \u00e8 la naturalezza dell'insieme data dall'uso uniforme della luce e della prospettiva, che riesce a rendere verosimili anche i dettagli pi\u00f9 improbabili, come gli angeli minuscoli sul gigantesco santo o i castelli che sembrano germinare dalle rocce."}
{"id": "2821142", "revid": "30274414", "url": "https://it.wikipedia.org/wiki?curid=2821142", "title": "Bandiera biafrana", "text": ""}
{"id": "2821143", "revid": "149485", "url": "https://it.wikipedia.org/wiki?curid=2821143", "title": "Vanja Gesheva", "text": ""}
{"id": "2821144", "revid": "62004", "url": "https://it.wikipedia.org/wiki?curid=2821144", "title": "Tania Dangalakova", "text": ""}
{"id": "2821149", "revid": "30445", "url": "https://it.wikipedia.org/wiki?curid=2821149", "title": "Lingua keres", "text": ""}
{"id": "2821158", "revid": "124702698", "url": "https://it.wikipedia.org/wiki?curid=2821158", "title": "Liberace", "text": "Fra gli anni cinquanta e gli anni settanta \u00e8 stato l'artista con il pi\u00f9 alto \"cachet\" del mondo. Musiche da lui eseguite al pianoforte sono state utilizzate in colonne sonore di molti film, e una delle sue canzoni pi\u00f9 conosciute \u00e8 il brano natalizio \"Here Comes Santa Claus\". Come attore \u00e8 apparso in due episodi della serie televisiva degli anni sessanta \"Batman\" e il suo nome \u00e8 iscritto fra quello delle celebrit\u00e0 della Hollywood Walk of Fame.\nBiografia.\nOrigini.\nNato nel sobborgo di West Allis, era chiamato semplicemente Lee dagli amici, mentre in famiglia lo chiamavano Walter. Nacque da padre italiano, emigrato da Formia, Salvatore \"Sam\" Liberace (9 dicembre 1885 \u2013 1\u00ba aprile 1977) e madre polacca, Frances Zuchowska (31 agosto 1892 \u2013 1\u00ba novembre 1980). Aveva un gemello, che per\u00f2 mor\u00ec alla nascita. Liberace nacque, secondo un detto popolare, \"con la camicia\", ovvero con il sacco amniotico avvolto attorno al corpo, segno di buon augurio secondo molte culture.\nDa bambino, Liberace soffr\u00ec di problemi di eloquio e molti dei suoi compagni lo sbeffeggiavano per la sua personalit\u00e0 effeminata che gi\u00e0 iniziava precocemente a emergere, oltre al fatto che rifuggiva gli sport che tradizionalmente i bambini della sua et\u00e0 praticavano, preferendo la cucina e il pianoforte.\nMusica in famiglia e l'inizio della carriera.\nAnche suo padre era un musicista e aveva suonato il corno francese in diverse bande musicali. Talvolta accompagnava i film del cinema muto. Di mestiere, tuttavia, continu\u00f2 a fare l'operaio o l'artigiano. Se il padre era favorevole a che Liberace si avvicinasse alla musica, la madre consider\u00f2 sempre questa passione come un lusso che la famiglia stentava a concedersi. Liberace stesso, in tempi successivi, ricord\u00f2 come fosse intenzione del padre lasciare al mondo una famiglia di musicisti, che potesse far progredire l'arte musicale.\nLiberace inizi\u00f2 a suonare il pianoforte all'et\u00e0 di quattro anni. Il prodigioso talento di Liberace fu da subito molto evidente e gi\u00e0 a sette anni appariva capace di memorizzare pezzi difficili. Studi\u00f2 tecnica col pianista polacco Ignacy Paderewski. All'et\u00e0 di otto anni, incontr\u00f2 per la prima volta il grande maestro dopo un suo concerto al Pabst Theater a Milwaukee. \"Ero quasi senza fiato dalla gioia di conoscere un cos\u00ec grande virtuoso. I miei sogni erano pieni di fantasie nel voler seguire i suoi passi... Ispirato e infiammato di ambizione, iniziai a fare pratica con fervore rendendo ogni mio sforzo precedente col pianoforte come se fosse stato inutile\". Paderewski divenne in seguito amico anche dell'intera famiglia di Liberace.\nLa Grande Depressione fu finanziariamente difficile per la famiglia Liberace. Le prime esperienze musicali di Liberace iniziarono nei teatri, nelle radio locali, nei clubs, durante i matrimoni. Nel 1934 suonava gi\u00e0 il pianoforte in un gruppo jazz chiamato \"The Mixers\" per poi passare ad altri gruppi. Adott\u00f2 per qualche tempo il nome d'arte di \"Walter Busterkeys\". Contemporaneamente inizi\u00f2 a interessarsi al disegno e alla pittura e anche in questo si dimostr\u00f2 talentuoso, iniziando a muovere i primi passi anche nel campo della moda e mostrandosi subito per i tratti caratteristici della sua stravaganza con abiti vistosi che saranno il preludio delle auto dorate che mostrer\u00e0 negli anni d'oro della sua carriera.\nDopo aver studiato al conservatorio musicale del Wisconsin, Liberace intraprese definitivamente la carriera nel mondo dello spettacolo, durante la quale ha usato diversi nomi d'arte, fra i quali: Walter Busterkeys, Walter Liberace, Lee Liberace, Liberace Chefroach, The Glitter Man, Mr Showmanship.\nPartecipante a una esibizione di musica classica nel 1937, Liberace venne apprezzato per le sue doti di showman oltre che per lo straordinario talento musicale. Al termine di un tradizionale concerto classico a La Crosse nel 1939, Liberace suon\u00f2 su richiesta per la prima volta, il brano popolare \"Three Little Fishies\". Il 15 gennaio 1940 la sua bravura, appena ventenne, lo port\u00f2 a debuttare con la Chicago Symphony Orchestra al Pabst Theater di Milwaukee, suonando il Concerto per pianoforte n.2 di Liszt sotto la direzione di Hans Lange, dal quale ricevette un'accurata preparazione per l'evento. Inizi\u00f2 quindi un tour nel Midwest.\nIl cambiamento e la carriera.\nTra il 1942 e il 1944, Liberace si allontan\u00f2 progressivamente dalla musica classica per abbracciare un nuovo modo tutto suo di fare musica, un \"pop con un po' di classica\" o come lui stesso amava definire il suo genere musicale in maniera colorita \"la musica classica senza le parti noiose\". Nei primi anni Quaranta si esib\u00ec a New York, durante il medesimo periodo inizi\u00f2 a esibirsi anche nei principali night clubs delle citt\u00e0 degli Stati Uniti. Egli pass\u00f2 cos\u00ec progressivamente dal composto pianista allo stravagante intrattenitore e showman, mischiando inaspettatamente ma armonicamente ad esempio Chopin col brano popolare \"Home on the Range\". Per qualche tempo, si esib\u00ec suonando sul palco con un fonografo. Inizi\u00f2 anche a intrattenere un rapporto col pubblico, raccogliendone al momento le richieste, facendo degli scherzi musicali e dando lezioni e spunti musicali agli ascoltatori, curando personalmente molti aspetti delle sue esibizioni, dai dettagli del palcoscenico, alle luci sino allo stile delle presentazioni. Questa trasformazione \u00e8 stata dettata sia dal desiderio personale di Liberace di entrare in contatto diretto col suo pubblico e poi anche dall'oggettiva difficolt\u00e0 nel competere nel mondo del piano classico di quegli anni.\nNel 1943, inizi\u00f2 ad apparire in alcuni Soundies (precursori dei video musicali, popolari negli anni '40), esibendosi nella \"Tiger Rag\" e nella \"Twelfth Street Rag\". In questi piccoli filmati, venne indicato come Walter Liberace. Questi \"Soundies\" vennero poi diffusi anche per il mercato popolare dalla Castle Films. Nel 1944 si esib\u00ec per la prima volta a Las Vegas, che poi diverr\u00e0 la sua principale sede di esibizioni. Dopo aver suonato in diversi clubs, nel 1945 suon\u00f2 al Persian Room, fatto che fece esclamare alla rivista \"Variety\": \"Liberace \u00e8 come un ponte tra Cary Grant e Robert Alda. Ha modi gentili, mani bellissime che muove propriamente, e con tutto ci\u00f2 fa suonare le campane dei cuori con una presentazione impeccabile, come uno showman di routine. Sbancher\u00e0 i botteghini\". \"The Chicago Times\" fu impressionato a sua volta: \"suona Chopin per un minuto e quindi passa a Chico Marx subito dopo\".\nDurante questi anni Liberace lavor\u00f2 moltissimo al suo personaggio dato che poteva dire la sua tecnica ormai quasi completamente perfetta. A tutti i suoi spettacoli inizi\u00f2 a portare un candelabro che divenne il suo segno distintivo, ispirato in questo dal biopic \"A Song to Remember\" (1945). Adott\u00f2 definitivamente il nome d'arte di \"Liberace\", non mancando di puntualizzare alla stampa come si pronunciasse correttamente: \"Liber-Ah-chee\". Inizi\u00f2 a indossare una cravatta bianca e degli smoking per essere maggiormente visibile nelle grandi sale. Liberace inizi\u00f2 anche a suonare per delle feste private, tra cui quella divenuta famosa a Park Avenue per il milionario petroliere J. Paul Getty. Dal 1947, inizi\u00f2 a referenziarsi come \"Liberace \u2014 il pi\u00f9 strabiliante virtuoso del piano odierno\". Per migliorare ulteriormente la sua spettacolarit\u00e0 sul palcoscenico e accrescere ancor di pi\u00f9 la sua presenza, inizi\u00f2 col comprare un Grand Bl\u00fcthner che fece ricoprire in foglia d'oro (nulla se considerato ai pianoforti con cui si esibir\u00e0 in seguito, riccamente decorati talvolta con specchi e pietre preziose). Si spost\u00f2 quindi da Los Angeles a North Hollywood nel 1947 e anche qui si esib\u00ec nei clubs locali come il Ciro's e il Mocambo, con stars come Rosalind Russell, Clark Gable, Gloria Swanson e Shirley Temple.\nLiberace cre\u00f2 una vera e propria macchina della pubblicit\u00e0 che lo aiut\u00f2 a divenire una star. Malgrado il suo successo, la sua stravaganza non accenn\u00f2 a fermarsi con costumi sempre pi\u00f9 elaborati e scene sempre pi\u00f9 impressionanti il che richiedeva ovviamente uno staff che lo seguisse in ogni concerto. Las Vegas coi suoi grandi spazi divenne il luogo ideale per le sue esibizioni, espandendo la ciurma dei suoi fan, ma anche rendendolo per la prima volta ricco da quando era nato. Nel 1950 si esib\u00ec davanti al presidente Harry S. Truman nella East Room della Casa Bianca.\nLa sua esibizione a New York presso il Madison Square Garden nel 1954, gli port\u00f2 un guadagno di 138.000 dollari, superando quindi il suo idolo e maestro Paderewski vent'anni prima. Il suo nome venne menzionato nel brano del popolarissimo gruppo The Chordettes del 1954, \"Mr. Sandman\". Dal 1955, guadagnava 50.000 dollari a settimana con le sue esibizioni al Riviera Hotel and Casino di Las Vegas e inizi\u00f2 a costituire alcuni dei 200 fan club che ricopriranno la sua carriera con un quarto di milione di membri. Con 1 milione di dollari dai suoi spettacoli e un altro milione dalle sue apparizioni televisive, Liberace era spesso messo in copertina da diverse riviste e divenne una superstar della cultura pop, divenendo nel contempo per\u00f2 anche il bersaglio preferito di comici e intrattenitori.\nLiberace apparve l'8 marzo 1956 nell'episodio del quiz TV \"You Bet Your Life\" ospite di Groucho Marx.\nI critici musicali iniziarono a interessarsi al \"fenomeno Liberace\" ma furono spesso particolarmente critici nei suoi confronti. Lewis Funke scrisse, dopo un concerto alla Carnegie Hall, che la musica di Liberace \"dev'essere servita con tutti i trucchetti di spettacolo disponibili, forte pi\u00f9 che mai, dolce pi\u00f9 che mai, e sentimentale soprattutto. Egli \u00e8 soprattutto uno showman ricoperto di crema e ciliegie\". Ancora pi\u00f9 aspra fu la critica mossa alla sua mancanza di fedelt\u00e0 nei confronti dei grandi compositori. \"Liberace ricrea - se si pu\u00f2 usare questa parola - ogni composizione a sua immagine. Quando \u00e8 troppo difficile, la semplifica. Quando \u00e8 troppo semplice, la complica\". La sua tecnica venne definita \"senza ritmi, con tempi sbagliati, fasi distorte, eccessi di sentimentalismo e imbellettature, un totale fallimento nell'aderenza a quanto scritto sullo spartito\".\nLiberace disse a tal proposito \"Io non do concerti, metto in piedi uno spettacolo\". A differenza dei pianisti classici che normalmente terminavano le loro esibizioni tra gli applausi e il ritiro nel retro del palcoscenico, Liberace invitava alla fine del concerto il pubblico a salire sul palco, a toccare i suoi vestiti, il suo piano, i suoi gioielli, le sue mani. Baci, strette di mano, abbracci e carezze erano spesso il premio pi\u00f9 ambito.\nUn aspetto spesso poco noto della vita di Liberace fu la sua tendenza politica al conservatorismo, il che lo rese un fervente capitalista con un fascino particolare per la regalit\u00e0, i cerimoniali, il lusso. Se amava snobbare i ricchi e i famosi mostrando ci\u00f2 che egli era riuscito a realizzare, si presentava come una vera star a presidenti e re.\nNella fase successiva della sua vita, Liberace abbracci\u00f2 anche il materialismo che lo port\u00f2 nel 1953 a progettare e far costruire la sua prima casa avente per tema il pianoforte, persino nella piscina che era ovviamente a forma di piano: era la casa dei suoi sogni, con un mobilio ricco e antico, pannelli elaborati e raffinatezze uniche nel loro genere. Divenne un personaggio pubblicitario senza eguali per la sua capacit\u00e0 di entrare facilmente nelle case degli americani e venne scelto come sponsor della Cadillac per le sue limousines ed egli rispose sarcasticamente: \"Se sto vendendo del tonno, devo credere nel tonno\".\nI primi lavori in TV e \"The Liberace Show\".\nLiberace cerc\u00f2 quanto prima di andare oltre la radio per gettarsi appieno nella carriera televisiva, dal momento che la prima oltre alla sua musica non gli consentiva di trasmettere tutto il resto degli apparati dei suoi spettacoli. Malgrado l'entusiasmo per le apparizioni televisive, Liberace rimase deluso dalla sua prima apparizione come ospite alla CBS al programma \"The Kate Smith Show\", e poi alla DuMont in \"Cavalcade of Stars\", con Jackie Gleason. Liberace fu particolarmente dispiaciuto dal lavoro frenetico della telecamera e dal poco tempo dedicatogli. Fece quindi di tutto per impegnarsi per ottenere un proprio spazio televisivo dove egli potesse come regista controllare la sua presentazione, come era solito fare nei club.\nIl suo primo show in una televisione locale di Los Angeles fu un vero successo e prepar\u00f2 il tutto esaurito per la sua esibizione al Hollywood Bowl.\nIl programma televisivo di soli 15 minuti dal titolo \"The Liberace Show\", inizi\u00f2 il 1 luglio 1952, ma non venne trasmesso con regolarit\u00e0. Il grande lavoro lo fece invece il produttore Duke Goldstone che mont\u00f2 una versione cinematografica con spezzoni delle audience live di Liberace nel 1953 e ne ricav\u00f2 uno show televisivo di successo. Nei primi due anni di TV, Liberace guadagn\u00f2 7 milioni di dollari.\nAnche in televisione, Liberace non perse la sua verve di scherzare e parlare col pubblico della telecamera come se stesse esibendosi nel salotto di casa e si pu\u00f2 dire che con la televisione la sua passione per i particolari sgargianti e glitterati crebbe ancora di pi\u00f9, divertendo e creando attesa ed entusiasmo. La sua \"domesticit\u00e0 ritualistica\" gi\u00e0 usata da grandi della TV come Jack Benny e Lucille Ball, lo portarono a far comparire spesso suo fratello George come violinista o direttore dell'orchestra d'accompagnamento, mostrando spesso sua madre in prima fila nei suoi spettacoli, col fratello Rudy e la sorella Angelina spesso menzionati come la \"family\". Liberace iniziava i suoi show cantando dolcemente la canzone \"I'll Be Seeing You\" che ben presto divenne il suo inno. Le musiche da lui suonate includevano un panorama vastissimo tra cui pezzi di musica classica, stacchetti musicali di spettacoli, melodie di film, ritmi latinoamericani, canzoni etniche e boogie-woogie.\nLo show divenne popolarissimo con quasi 30.000.000 di spettatori e 10.000 lettere di fan alla settimana e fu anche uno dei primi show transatlantici a essere trasmessi in Inghilterra dalla Associated TeleVision di Lew Grade, consentendo cos\u00ec di farsi conoscere anche al di fuori dei confini degli Stati Uniti. Inizi\u00f2 cos\u00ec a emergere Liberace come icona gay anche se non dichiarato. L'autore Darden Asbury Pyron scrisse a tal proposito: \"Liberace fu la prima persona gay che Elton John vide in TV; divenne il suo eroe\".\nDopo \"The Liberace Show\".\nNel 1956, Liberace ottenne il suo primo ingaggio internazionale, suonando con successo a L'Avana a Cuba e sul finire dell'anno tenne un tour in Europa. Da sempre un devoto cattolico, Liberace considerava il poter incontrare papa Pio XII come l'apice della sua carriera. Nel 1960, Liberace si esib\u00ec al London Palladium con Nat King Cole e Sammy Davis, Jr. in quella che divenne nota come la \"Royal Variety Performance\", per la regina Elisabetta II.\nIl 19 luglio 1957, alcune ore dopo che Liberace aveva depositato una denuncia per diffamazione di 25.000.000 di dollari contro il settimanale \"Confidential\", due uomini mascherati fecero irruzione in casa sua in sua assenza e picchiarono sua madre nel garage della casa di Liberace a Sherman Oaks. La donna fu ripetutamente picchiata ma il pesante corsetto che indossava la protesse da ulteriori ferite. Liberace venne informato dell'evento solo alla fine dello spettacolo che si stava tenendo al Moulin Rouge di Parigi. Da allora delle guardie vennero quindi poste davanti alla sua abitazione e a quelle dei suoi due fratelli.\nMalgrado il successo dei tours europei, la carriera di Liberace stava declinando dal 1957, ma il musicista trov\u00f2 nuovamente il modo di tirarsi su tramite i club, tramite la televisione e le apparizioni promozionali che lo fecero ritornare alla popolarit\u00e0. Il 22 novembre 1963 soffr\u00ec di problemi ai reni dovuti probabilmente all'inalazione eccessiva di prodotti per la pulizia dei costumi a Pittsburgh, rimanendo quasi sul punto di morire dal momento che era svenuto a terra e ci\u00f2 che lo salv\u00f2 fu, come lui stesso disse, il suo entourage che accorse a svegliarlo per dargli la notizia della tragica morte di John F. Kennedy. Si riprese nel giro di un mese.\nRienergizzato, Liberace torn\u00f2 a Las Vegas col soprannome di \"Mr. Showmanship\", amando definirsi \"Sono un uomo-Disneyland\". I suoi costumi iniziarono a divenire ancora pi\u00f9 esotici e stravaganti (piume di struzzo, cappelli e anelli enormi), con entrate a effetto (arriv\u00f2 sul palcoscenico a bordo di una Rolls-Royce), coreografie sempre pi\u00f9 complesse (con cori, macchine e animali), spesso con partecipazione di giovani musicisti come il cantante australiano Jamie Redfern e il suonatore di banjo canadese Scotty Plummer o con la cantante Barbra Streisand agli inizi della sua carriera.\nL'energia di Liberace e il suo spirito commerciale iniziarono a dirigersi in diverse direzioni. Acquist\u00f2 diversi negozi di antiquari a Beverly Hills e diversi ristoranti a Las Vegas. Pubblic\u00f2 anche diversi libri di cucina di cui il pi\u00f9 famoso fu il \"Liberace Cooks\", scritto con la guru dei libri di cucina dell'epoca, Carol Truax, con l'esclusiva ricetta della \"Liberace Lasagna\" e dei \"Liberace Sticky Buns\".\nGli shows live di Liberace durante gli anni '70 e '80 si tennero perlopi\u00f9 al Las Vegas Hilton e a Lake Tahoe, dove arriv\u00f2 a guadagnare 300.000 dollari a settimana.\nNel 1970, Liberace guerreggi\u00f2 con l'attore irlandese Richard Harris per l'acquisto di Tower House, a Holland Park, West London. Harris decise di comprare la casa quando seppe che anche Liberace era interessato, ma ancora non aveva depositato la caparra. L'inglese Danny La Rue visit\u00f2 The Tower House con Liberace, e poi raccont\u00f2 nella sua autobiografia delle esperienze paranormali che qui ebbe con lui.\nGli ultimi lavori in TV.\nLiberace apparve anche in altri show per la televisione come \"The Ed Sullivan Show\", \"The Ford Show, Starring Tennessee Ernie Ford\", \"Person to Person\" di Edward R. Murrow e agli shows di Jack Benny e Red Skelton, spesso parodiando il suo personaggio. Un nuovo \"Liberace Show\" promosso dalla ABC venne previsto nel 1958, meno fiammeggiante del primo, ma venne chiuso dopo sei mesi per un crollo degli ascolti. Liberace ricevette una stella sull'Hollywood Walk of Fame nel 1960 per i suoi contributi all'industria televisiva. Continu\u00f2 ad apparire in TV come ospite a \"The Tonight Show\" con Jack Paar negli anni '60, con interviste memorabili assieme a Zsa Zsa G\u00e1bor e Muhammad Ali, e poi con Johnny Carson. Apparve in un cameo nel film \"The Monkees\" dell'omonimo gruppo musicale nei panni di un gallerista \"avant garde\" mentre rompe a mazzate un pianoforte.\nNella serie televisiva \"Batman\" nel 1966 assieme a Adam West e a Burt Ward, Liberace recit\u00f2 il doppio ruolo del concertista per pianoforte Chandell e del suo gemello gangster Harry, il quale passa la vita a ricattare Chandell, negli episodi \"The Devil's Fingers\" e \"The Dead Ringers\", entrambi scritti da Lorenzo Semple Jr., vero sviluppatore di \"Batman\" per la televisione. Gli episodi di questa storia in due parti, secondo \"The Official \"Batman\" Batbook\" di Joel Eisner, furono i picchi di massimo spettacolo di tutti gli episodi. Altre apparizioni televisive furono a \"Here's Lucy\" (1970), in \"Kojak\" e ne \"The Muppet Show\" (entrambi nel 1978), sempre impersonando s\u00e9 stesso. In queste due ultime apparizioni si dilett\u00f2 in \"Concerto for the Birds\", \"Misty\", \"Five Foot Two\" e in una riedizione di \"Chopsticks\".\nNegli anni '80 prese parte al \"Saturday Night Live\" (in un episodio con Hulk Hogan e Mr. T), e nel 1984 nel film \"Special People\". Nel 1985, apparve a \"WrestleMania\" come segnatempo per l'evento ufficiale.\nUltima esibizione e morte.\nL'ultima esibizione dal vivo di Liberace si tenne alla Radio City Music Hall di New York il 2 novembre 1986, mentre la sua ultima apparizione in televisione risale al giorno di Natale dello stesso anno, quando fu ospite del talk-show \"Oprah Winfrey Show\".\nMor\u00ec all'et\u00e0 di 67 anni nella sua casa invernale di Palm Springs per complicazioni dovute all'AIDS, malattia di cui soffriva almeno dall'agosto del 1985 quando la malattia gli venne diagnosticata da una medico privato di Las Vegas. Da due anni soffriva anche di enfisema e problemi cardiocircolatori che ovviamente avevano minato il suo stato di salute, accompagnata da una dieta quasi esclusivamente a base di melone che lo aveva portato a avere una anemia. La sua condizione di sieropositivo venne tenuta celata al pubblico fino a dopo la sua morte. Nonostante circolasse la voce che l'artista fosse omosessuale, egli rifiut\u00f2 sempre di fare \"coming out\".\n\u00c8 sepolto al Forest Lawn Memorial Park di Hollywood Hills, Los Angeles. Una statua in cera lo ricorda nel museo di Madame Tussauds a Las Vegas.\nLa sessualit\u00e0.\nLa fama di Liberace non fu solo negli Stati Uniti e non solo per la sua musica. Nel 1956 in un suo articolo sul \"Daily Mirror\" il colonnista Cassandra (William Connor) descrisse Liberace come \"\u2026l'incontro di sessi, pinnacolo di mascolinit\u00e0, femminilit\u00e0 e neutralit\u00e0. Qualunque cosa egli, ella o esso faccia \u00e8 ok\u2026 ammiccante, gioioso, coccoloso, cromato, impregnato di profumo, luminoso, tremante, ridacchiante, coperto di frutta, affettato, coperto di ghiaccio e da tanto amore materno\" Liberace invi\u00f2 al giornale un telegramma che cos\u00ec recitava: \"Ci\u00f2 che avete detto mi ha colpito molto negativamente. Ho pianto durante tutta la strada verso la banca.\" Questo velato riferimento era alla causa che intent\u00f2 poco dopo, testimoniando alla corte di Londra la sua non omosessualit\u00e0 e il fatto che egli non avesse mai preso parte ad atti omosessuali, cosa all'epoca reputata illegale.\nVinse la causa, in parte perch\u00e9 Connor utilizz\u00f2 l'espressione denigratoria \"coperto di frutta\" che lasciava chiaramente intuire la sua volont\u00e0 di provocare sull'effeminatezza di Liberace, e poi perch\u00e9 in slang americano \"fruit\" \u00e8 la parola per indicare una persona omosessuale. Le 8.000 sterline di danni ricevuti dal \"Daily Mirror\" permisero a Liberace di riportare poi la sua versione ai giornali. La popolarit\u00e0 della frase del telegramma inviato da Liberace a ogni modo fece il giro del mondo al punto da ispirare il titolo \"Crying All the Way to the Bank\", per un report dettagliato dei processi del giorno e delle interviste condotte dal giornalista Revel Barker proprio del \"Daily Mirror\".\nLiberace dovette difendersi da un caso simile contro il settimanale statunitense \"Confidential\" e contro le continue asserzioni sulla sua omosessualit\u00e0. \"Confidential\" sulla sua copertina del 1957 scrisse, \"Why Liberace's Theme Song Should Be 'Mad About the Boy!'\" (Ecco perch\u00e9 la canzone tema di Liberace dovrebbe essere 'Pazzo per un ragazzo!').\nNel 1982 Scott Thorson, l'ex chauffeur di Liberace, di appena 22 anni, e sedicente amante degli ultimi suoi cinque anni, cit\u00f2 in giudizio il pianista per 113 milioni di dollari di danni per essere stato ingiustamente cacciato e licenziato, a sua detta a causa della fine della loro storia. Liberace continu\u00f2 a negare la sua omosessualit\u00e0 e, durante le deposizioni del 1984, insistette sul fatto che Thorson non era mai stato suo amante. Il caso si risolse ben presto col pagamento di 75.000 dollari a Thorson oltre a tre macchine e tre cani da compagnia. Thorson, dopo la morte di Liberace, disse che egli fu un \"ragazzo noioso\" per quanto riguarda la sua vita privata, preferendo trascorrere le sue giornate a cucinare, decorare e giocare coi suoi cani, evitando di suonare il piano per il quale gi\u00e0 si esibiva a sua detta troppo col pubblico.\nSecondo Thorson: \"Lui (Liberace) aveva decorato molti pianoforti ornamentali nelle varie stanze della sua casa, ma senza mai averli toccati nemmeno una volta\". Thorson inoltre rimarc\u00f2 di non essere stato a conoscenza di problemi di salute che affliggessero Liberace prima di contrarre l'AIDS un anno prima della sua morte: \"Era sempre in forma eccellente per la sua et\u00e0; forte e strabiliante\". Alla fine del 1986, durante una delle sue ultime interviste, Liberace indirettamente diede notizia della sua malattia dichiarando: \"Come puoi goderti la vita se non hai la salute?\". Il rapporto fra i due \u00e8 oggetto del film del 2013 \"Dietro i candelabri\" diretto da Steven Soderbergh.\nLiberace non parl\u00f2 mai in pubblico della propria omosessualit\u00e0 e spesso si fece vedere in compagnia di donne, fatto che aument\u00f2 ulteriormente la confusione sulla sua vera natura sessuale. Oscur\u00f2 le sue tendenze anche nell'articolo \"Mature Women Are Best: TV's Top Pianist Reveals What Kind of Woman He'd Marry\". In un'intervista del 2011 l'attrice e amica Betty White disse che Liberace era effettivamente gay e che ella veniva spesso usata come \"copertura\" dai suoi manager per zittire le voci sulla sua sessualit\u00e0.\nL'eredit\u00e0.\nLiberace vantava un patrimonio di pi\u00f9 di 110.000.000 di dollari al momento della sua morte e pertanto prima di morire lasci\u00f2 le pratiche per l'istituzione di una fondazione che si preoccupasse coi suoi fondi di tutelare gli studenti di musica pi\u00f9 svantaggiati.\nNel dicembre del 2014 la fondazione stessa ha annunciato un nuovo tour di Liberace nel mondo attraverso un ologramma. Una versione simulata del musicista avrebbe fatto rivivere agli spettatori il piacere di incontrare o rincontrare Liberace, il tutto sotto la supervisione di alcuni dei responsabili dell'immagine di Coachella di Tupac Shakur. Il debutto dell'evento si tenne proprio a Las Vegas, per anni palcoscenico d'onore del grande musicista. Jonathan Warren, presidente della Liberace Foundation, ha spiegato a tal proposito: \"Si sente il calore del suo cuore, si vede il luccicare dei suoi occhi, e la luce che emanano le sue dita.\"\nIl \"Liberace Museum\" e il \"Tivoli Gardens Restaurant\".\nNel 1979, Liberace decise di aprire un museo che raccogliesse gli oggetti di scena e gli abiti stravaganti da lui utilizzati nel corso degli anni durante i suoi spettacoli. Il \"Liberace Museum\" con sede a Las Vegas ha chiuso i battenti nell'ottobre 2010 dopo 31 anni di apertura al pubblico. Liberace stesso, a fianco al museo, aveva aperto il \"Tivoli Gardens Restaurant\", un ristorante di cucina italiana che, dopo la sua morte, era passato in gestione alla catena italo-americana Carluccio's, ma che dopo la chiusura del museo nel giugno 2011 si \u00e8 spostato altrove.\nMalgrado la chiusura del museo, la \"Liberace Foundation\" continua a provvedere ancora oggi delle borse di studio coi fondi del cantante e a promuovere i nuovi musicisti in difficolt\u00e0. Nel gennaio del 2013, la Liberace Foundation ha annunciato i piani per ricollocare il museo a Las Vegas, con conseguente riapertura nel 2014. Nel 2014, a ogni modo, il presidente della Liberace Foundation, Jonathan Warren, ha annunciato che anche questo progetto \u00e8 fallito.\nIl 7 aprile 2016, alcune delle automobili usate da Liberace sono state messe in mostra, assieme ai suoi pianoforti e ad altri oggetti di scena, al \"Liberace Garage\", sempre a Las Vegas.\nFilmografia.\nGi\u00e0 prima del suo arrivo a Hollywood nel 1947, Liberace si sentiva portato per il mondo del cinema ma fu solo con l'essere notato nel mondo di Hollywood che venne scritturato per la prima volta dalla Universal nel suo \"South Sea Sinner\" (1950) a fianco di Macdonald Carey e Shelley Winters. Liberace apparve come guest star in due compilations della RKO Radio Pictures. \"Footlight Varieties\" (1951) e il suo sequel, \"Merry Mirthquakes\" (1953), videro ancora Liberace come maestro delle cerimonie.\nNel 1955, Liberace era al picco massimo della sua carriera e venne pertanto contattato dalla Warner Bros. per prendere parte al suo primo motion picture, \"Sincerely Yours\" (1955), un remake de \"The Man Who Played God\" (1932), nella parte di un concertista. Nell'aprile del 1955 \u00e8 la volta di \"Modern Screen\" con Doris Day. Quando \"Sincerely Yours\" usc\u00ec nelle sale di quell'anno, la figura di Liberace venne largamente utilizzata nella campagna pubblicitaria del film, col suo nome sui cartelloni con dei caratteri stravaganti e pi\u00f9 grandi dello stesso titolo del film. Il film fu un fallimento critico e commerciale dal momento che Liberace non si dimostr\u00f2 in grado di trasporre sul grande schermo ci\u00f2 che riusciva miracolosamente a fare negli spettacoli a teatro e in TV e questo port\u00f2 a una drammatica revisione anche dei cartelloni con un \"with Liberace at the piano\" indicato sotto il titolo.\nQuesta esperienza sciocc\u00f2 a tal punto Liberace che egli abbandon\u00f2 perlopi\u00f9 le proprie aspirazioni alla filmografia, relegando le sue apparizioni successive a semplici cameo come nel caso di \"When the Boys Meet the Girls\" (1965) con Connie Francis e \"The Loved One\" (1966).\nDiscografia.\nIl grande successo di Liberace in televisione segn\u00f2 d'altro canto un'impennata delle vendite dei suoi dischi. Dal 1947 al 51, incise 10 dischi. Dal 1951 al 1954, pass\u00f2 a quasi 70. Le principali registrazioni le svolse con la Columbia Records tra cui \"Liberace by Candlelight\", vendendo pi\u00f9 di 400.000 albums dal 1954. Il suo singolo pi\u00f9 popolare fu \"Ave Maria\" che da solo vendette 300.000 copie.\nI suoi album includevano pezzi pop dell'epoca come \"Hello, Dolly!\", e interpretazioni classiche del repertorio di Chopin e Liszt. In vita ricevette sei dischi d'oro.\nOnorificenze e riconoscimenti.\nLiberace venne riconosciuto durante la sua carriera con due Emmy Awards, sei dischi d'oro e due stelle nella Hollywood Walk of Fame. Liberace pubblic\u00f2 inoltre una sua autobiografia, e totalizz\u00f2 ben 56 sold-out shows alla Radio City Music Hall."}
{"id": "2821159", "revid": "1494169", "url": "https://it.wikipedia.org/wiki?curid=2821159", "title": "Auasc", "text": ""}
{"id": "2821160", "revid": "767487", "url": "https://it.wikipedia.org/wiki?curid=2821160", "title": "Sam Jones (cestista 1978)", "text": ""}
{"id": "2821161", "revid": "287204", "url": "https://it.wikipedia.org/wiki?curid=2821161", "title": "Iaido", "text": ""}
{"id": "2821176", "revid": "767487", "url": "https://it.wikipedia.org/wiki?curid=2821176", "title": "San Pietro (Francesco del Cossa)", "text": "San Pietro \u00e8 un dipinto tempera a uovo su tavola (112\u00d755 cm) di Francesco del Cossa, databile al 1472-1473 e conservato nella Pinacoteca di Brera di Milano. L'opera era lo scomparto sinistro del \"Polittico Griffoni\".\nStoria.\nFrancesco del Cossa si trovava da poco a Bologna quando ricevette dalla famiglia Griffoni la commissione di una pala d'altare per la propria cappella nella basilica di San Petronio, realizzata con la collaborazione di un altro maestro ferrarese, il pi\u00f9 giovane ma molto promettente Ercole de' Roberti. La scelta di san Vincenzo Ferrer era legata alla dedica della cappella, voluta probabilmente dai Domenicani, essendo il santo canonizzato da relativamente poco (1448) ed essendo l'Ordine impegnato in una forte opera di diffusione del culto.\nL'opera rimase nella cappella fino al 1725-1730, quando venne smembrata e immessa nel mercato antiquario in lotti separati: da allora i pannelli si dispersero. I due pannelli laterali di \"San Pietro\" e \"San Giovanni Battista\" vennero acquistati dal direttore della galleria Giuseppe Cavalieri nel 1893 su suggerimento di Adolfo Venturi.\nIl polittico venne ricostruito virtualmente da Roberto Longhi nel 1935, con il fondamentale saggio \"Officina ferrarese\".\nDescrizione e stile.\nSan Pietro \u00e8 raffigurato in piedi su un masso scheggiato dietro a un pilastro che sembra appartenere a un loggiato antico in rovina. La sua figura \u00e8 possente e irsuta, con un forte senso di solenne monumentalit\u00e0, derivato dalla conoscenza di Piero della Francesca. Spicca nella sua figura il panneggio complessamente ripiegato e caratterizzato da una vivida brillantezza che ricorda il metallo sbalzato. Con la mano destra, tramite un gesto possente che dovette impressionare Michelangelo, regge un libro appoggiandolo sul fianco, mentre con la sinistra tiene con naturalezza una delle due grosse chiavi del paradiso; la seconda pende appesa alla prima con una nastrino.\nSullo sfondo si vede una pertica che corre dal capitello del pilastro e che prosegue nel pannello un tempo attiguo del \"San Vincenzo Ferrer\" nella National Gallery di Londra. Ad essa sono appesi due anelli che reggono un filo di perle di corallo rosso e cristallo di rocca, chiude da nappe. Si tratta di elementi decorativi all'antica che risalgono all'esempio degli squarcioneschi, ben radicato in tutta l'Italia settentrionale. In fondo si apre poi un paesaggio molto lontano e con la linea dell'orizzonte particolarmente ribassata, caratterizzato da estrose vedute di archi, speroni stalagmitici, castelli che sembrano germinare dalle rocce e un lago, con un ponte di pietra naturale e un solitario airone, tipici della fantasia dell'artista. Grazie all'uso uniforme della luce chiara e della prospettiva, l'artista riesce a conferire un senso di naturalezza anche a questi elementi pi\u00f9 fantasiosi e improbabili."}
{"id": "2821177", "revid": "36426", "url": "https://it.wikipedia.org/wiki?curid=2821177", "title": "Crocifissione di San Pietro (Michelangelo)", "text": ""}
{"id": "2821179", "revid": "228587", "url": "https://it.wikipedia.org/wiki?curid=2821179", "title": "Crocifissione di san Pietro", "text": ""}
{"id": "2821182", "revid": "36426", "url": "https://it.wikipedia.org/wiki?curid=2821182", "title": "Crocifissione di San Pietro", "text": ""}
{"id": "2821186", "revid": "36426", "url": "https://it.wikipedia.org/wiki?curid=2821186", "title": "Liberazione di San Pietro", "text": ""}
{"id": "2821187", "revid": "767487", "url": "https://it.wikipedia.org/wiki?curid=2821187", "title": "Per tutte le volte che...", "text": "Per tutte le volte che... \u00e8 il secondo album in studio del cantante italiano Valerio Scanu, pubblicato il 19 febbraio 2010 dall'etichetta discografica EMI.\nIl disco.\nL'album \u00e8 stato pubblicato due giorni dopo la pubblicazione del primo singolo e title track Per tutte le volte che... con il quale il cantante ha vinto il Festival di Sanremo 2010.\nIl disco \u00e8 composto da nove brani inediti, registrati tra l'Italia e Londra, il cui tema prevalente \u00e8 l'amore in tutte le sue forme. Il brano \"Il Dio d'America\", invece, rappresenta la reazione di un popolo nei confronti di un leader politico da loro considerato quasi come un Dio.\nNel disco \u00e8 stato incluso anche un video nel quale il cantante commenta i diversi pezzi.\nSuccesso commerciale.\nL'album raggiunge come posizione massima la 1\u00aa della Classifica FIMI Album. \nL'album \u00e8 stato successivamente certificato disco d'oro per le oltre 35.000 copie vendute.\nLe vendite dell'album sono state supportate anche dalle vendite dei singoli, tra cui spicca l'unico singolo certificato dalla FIMI, il primo estratto e title track Per tutte le volte che..., certificato disco di platino per aver venduto oltre 30.000 copie in digitale.\n\"Per tutte le volte che...\" risulta essere il 48\u00ba album pi\u00f9 venduto in Italia nel 2010 secondo la classifica di fine anno stilata sempre da FIMI."}
{"id": "2821191", "revid": "30274948", "url": "https://it.wikipedia.org/wiki?curid=2821191", "title": "Abu Zaby", "text": ""}
{"id": "2821193", "revid": "767487", "url": "https://it.wikipedia.org/wiki?curid=2821193", "title": "San Giovanni Battista (Francesco del Cossa)", "text": "San Giovanni Battista \u00e8 un dipinto tempera a uovo su tavola (112\u00d755 cm) di Francesco del Cossa, databile al 1472-1473 e conservato nella Pinacoteca di Brera di Milano. L'opera era lo scomparto destro del \"Polittico Griffoni\".\nStoria.\nFrancesco del Cossa si trovava da poco a Bologna quando ricevette dalla famiglia Griffoni, la commissione di una pala d'altare per la propria cappella nella basilica di San Petronio, realizzata con la collaborazione di un altro maestro ferrarese, il pi\u00f9 giovane ma molto promettente Ercole de' Roberti. La scelta di san Vincenzo Ferrer era legata alla dedica della cappella, voluta probabilmente dai Domenicani, essendo il santo canonizzato da relativamente poco (1448) ed essendo l'Ordine impegnato in una forte opera di diffusione del culto.\nL'opera rimase nella cappella fino al 1725-1730, quando venne smembrata e immessa nel mercato antiquario in lotti separati: da allora i pannelli si dispersero. I due pannelli laterali di \"San Pietro\" e \"San Giovanni Battista\" vennero acquistati dal direttore della galleria Giuseppe Cavalieri nel 1893 su suggerimento di Adolfo Venturi.\nIl polittico venne ricostruito virtualmente da Roberto Longhi nel 1935, con il fondamentale saggio \"Officina ferrarese\".\nDescrizione e stile.\nSan Giovanni Battista \u00e8 raffigurato in piedi su un masso scheggiato dietro a un pilastro che sembra appartenere a un loggiato antico in rovina. La sua figura \u00e8 possente e irsuta, con un forte senso di solenne monumentalit\u00e0, derivato dalla conoscenza di Piero della Francesca. Spicca nella sua figura il panneggio rosso complessamente ripiegato e l'attenzione anatomica in dettagli anche minuti come la vene del braccio. Il santo \u00e8 caratterizzato da elementi tipici del suo leggendario eremitaggio nel deserto: la veste di pelliccia animale, la barba, i calzari di pelle, la lucertola alla base della figura. Anche il bastone con la croce \u00e8 tipico e il cartiglio riporta la frase (Giovanni ), al posto del tipico \"Ecce Agnus Dei\": ma all'Agnello di Dio rimanda gi\u00e0 la figura entro il cerchio sul bastone, scorciata con grande virtuosismo.\nSullo sfondo si vede una pertica che corre dal capitello del pilastro e che prosegue nel pannello un tempo attiguo del \"San Vincenzo Ferrer\" nella National Gallery di Londra. Ad essa sono appesi due anelli che reggono un filo di perle di corallo rosso e cristallo di rocca, chiude da nappe. Si tratta di elementi decorativi all'antica che risalgono all'esempio degli squarcioneschi, ben radicato in tutta l'Italia settentrionale. In fondo si apre poi un paesaggio molto lontano e con la linea dell'orizzonte particolarmente ribassata, caratterizzato da estrose vedute di grotte, speroni stalagmitici, archi naturali, castelli e citt\u00e0 che sembrano germinare dalle rocce, tipici della grande fantasia dell'artista. Grazie all'uso uniforme della luce chiara e della prospettiva, l'artista riusc\u00ec a conferire un senso di naturalezza anche a questi elementi pi\u00f9 fantasiosi e improbabili."}
{"id": "2821196", "revid": "30274974", "url": "https://it.wikipedia.org/wiki?curid=2821196", "title": "Caorsa", "text": ""}
{"id": "2821203", "revid": "30275101", "url": "https://it.wikipedia.org/wiki?curid=2821203", "title": "The Wipers", "text": ""}
{"id": "2821207", "revid": "2056951", "url": "https://it.wikipedia.org/wiki?curid=2821207", "title": "Pontile-tramezzo", "text": "Il pontile-tramezzo o semplicemente pontile o jub\u00e9 \u00e8 un elemento architettonico che, soprattutto nel XII e nel XIII secolo, caratterizz\u00f2 l'interno delle chiese conventuali, collegiate e cattedrali, in particolar modo quelle gotiche. \nTerminologia.\nIl termine \"jub\u00e9\" \u00e8 francese e deriva dalla formula di apertura utilizzata dal diacono che, prima di iniziare la lettura del Vangelo, si rivolgeva a Dio chiedendo la benedizione: \"Jube Domine benedicere\" (Benedicimi o Signore). L'equivalente termine inglese, \"rood screen\" (o anche \"choir screen\"), deriva dalla presenza della croce trionfale, quello tedesco \"Lettner\" dal termine \"lectorium\"; in spagnolo \u00e8 chiamato \"coro alto\" o \"trascoro\".\nStoria.\nIl pontile-tramezzo comparve nel tardo Romanico e un esempio \u00e8 nella chiesa conventuale di Maulbronn. Raggiunse poi un pi\u00f9 alto grado di raffinatezza nel Gotico.\nCaratteristiche.\nDerivato dai cancelli e simile all'iconostasi per aspetto e funzione, il pontile separava il coro, riservato ai presbiteri, dalla navata riservata ai fedeli. Era costituito da un palco con una o pi\u00f9 scale di accesso, utilizzato anche come ambone per la lettura del Vangelo.\nA differenza dell'iconostasi, non costituiva una vera separazione durante le liturgie, in quanto nel coro erano celebrate solo le funzioni destinate ai monaci o a canonici legati alle cattedrali e alle altre chiese, mentre davanti al pontile esisteva un altare che spesso veniva chiamato \"altare della croce\", destinato alla messa per il popolo. In tal modo la funzione del pontile non sarebbe stata quella di separare il clero dai fedeli, quanto quella di realizzare uno spazio apposito per il clero, ove svolgere le specifiche funzioni liturgiche del coro (liturgia delle ore, messa conventuale) senza disturbo. \nIl pontile era praticabile mediante due scale simmetriche ed aveva una propria decorazione scultorea. In alcune zone d'Europa, come l'Inghilterra, era usato anche come supporto per rappresentazioni pittoriche (vedi in particolare la produzione specialistica di maestranze dell'Anglia orientale). In effetti il pontile sembra essere nato dalla fusione di elementi diversi gi\u00e0 presenti nell'architettura romanica e del primo periodo gotico: la parete di separazione (\"intramezzo\" spesso ornato di marmi policromi) che spesso, soprattutto nelle chiese conventuali, divideva il coro dalla navata o la navata stessa in due parti e gli amboni scolpiti in pietra.\nFurono realizzate numerosissime strutture di questo tipo, estremamente decorate, in pietra ma anche in legno, generalmente a ponte, su tre arcate.\nIn alcuni casi era in rapporto ad un coro rialzato, soprastante ad una cripta che ha il suo accesso dagli archi del pontile.\nTale arredo si diffuse anche in Fiandra, in Inghilterra ed altre aree dell'Europa settentrionale. \nLa \"maq\u1e63\u016bra\" islamica potrebbe essere derivata dai pontili delle chiese cristiane.\nRimozione.\nI pontili dopo il concilio di Trento cominciarono ad essere progressivamente smontati, fino al XIX secolo, sostituiti da recinzioni pi\u00f9 trasparenti come le cancellate. Oggi ne rimangono pochissimi e sono soprattutto conservati in Francia, nelle Fiandre e in Inghilterra.\nIn Italia.\nIn Italia questo elemento architettonico \u00e8 molto raro e l'esempio pi\u00f9 rilevante \u00e8 rappresentato dalla chiesa di San Nicola ad Agrigento, in pura architettura della Borgogna arcaica. Altri esempi: l'Abbazia di Vezzolano e la cattedrale di Aosta in cui il pontile fu demolito solo nel 1838. la Savona nell'ex chiesa e convento di San Giacomo.\nAlcuni elementi architettonici del periodo tardo gotico, simili agli esempi d'Oltralpe ma derivati autonomamente dagli intramezzi marmorei presenti in Italia fin dal periodo paleocristiano, sono associati ai pontili o \"jub\u00e9s\". Un esempio \u00e8 conservato nel duomo di Modena, realizzato da Anselmo da Campione."}
{"id": "2821219", "revid": "336430", "url": "https://it.wikipedia.org/wiki?curid=2821219", "title": "Francesco Antonio Feroni", "text": ""}
{"id": "2821222", "revid": "599013", "url": "https://it.wikipedia.org/wiki?curid=2821222", "title": "Henry Cockburn", "text": "Carriera.\nClub.\nNativo di Ashton-under-Lyne, contea di Greater Manchester, Cockburn frequent\u00f2 la Stamford High School e cominci\u00f2 la sua carriera calcistica come attaccante nel Goslings United nei primi anni quaranta, una delle squadre di sviluppo del Manchester United, dopodich\u00e9 pass\u00f2 al Manchester United, militando nelle giovanili nel ruolo di ala fino all'agosto 1944, quando pass\u00f2 professionista. A causa della Seconda guerra mondiale il suo debutto ufficiale in campionato fu per\u00f2 rimandato al 1946: in questo periodo, gioc\u00f2 come ospite nell'Accrington Stanley e modific\u00f2 la sua posizione in campo, diventando centrocampista.\nCon i \"Red Devils\", Cockburn vinse la FA Cup 1947-1948 e il campionato di Prima Divisione 1951-1952 (oggi FA Premier League). Lasci\u00f2 il Manchester United nell'ottobre 1954, dopo essere diventato riserva di Duncan Edwards l'anno prima, entrando nelle file del Bury, dove mise fine alla sua carriera da professionista dopo due stagioni. Successivamente, gioc\u00f2 per il Peterborough United, il Corby Town e il Sankey's.\nNazionale.\nCon il debutto in campionato, nel 1946 arriv\u00f2 anche l'esordio con l' nella partita vinta per 7-2 contro l', tenutasi a Belfast e valida per il Torneo Interbritannico. Nel suo ruolo gli venne spesso preferito Harry Johnston che, in pratica, gli chiuse le porte della Nazionale in pi\u00f9 di una occasione. Partecip\u00f2, come riserva, al Campionato mondiale di calcio 1950 tenutosi in Brasile, nel quale non scese mai in campo e dove l'Inghilterra fu eliminata nella prima fase a gironi. Complessivamente, nella Nazionale maggiore marc\u00f2 13 presenze senza siglare alcuna rete: a queste va aggiunta una presenza con la Nazionale B.\nDopo il ritiro.\nDopo il ritiro, divent\u00f2 per un periodo giocatore di cricket per l\"'Ashton Cricket Club\", ricoprendo il ruolo di fielder. Successivamente, Cockburn torn\u00f2 nel mondo del calcio e lavor\u00f2 come assistente allenatore nel Oldham Athletic, e come assistente prima e \"senior coach\" poi nell'Huddersfield Town, ritirandosi dal mondo del calcio nel 1975. Mor\u00ec il 2 febbraio 2004."}
{"id": "2821228", "revid": "767487", "url": "https://it.wikipedia.org/wiki?curid=2821228", "title": "Dubai Tennis Championships 2010", "text": "Il Dubai Tennis Championships 2010 \u00e8 stato un torneo di tennis giocato sul cemento facente parte della categoria ATP World Tour 500 series nell'ambito dell'ATP World Tour 2010 e della categoria Premier nell'ambito del WTA Tour 2010. Sia il torneo maschile che femminile si sono giocati al The Aviation Club Tennis Centre di Dubai negli Emirati Arabi Uniti. Il torneo femminile si \u00e8 giocato dal 14 al 20 febbraio, quello maschile dal 22 al 28 febbraio 2010. Inizialmente la finale maschile era prevista per il 27 febbraio, ma \u00e8 stata sospesa per pioggia e rimandata al giorno successivo.\nPartecipanti WTA.\nAltre partecipanti.\nLe seguenti giocatrici hanno ricevuto una wild-card per il tabellone principale:\nLe seguenti giocatrici sono entrate nel tabellone principale passando dalle qualificazioni:\nLe seguenti giocatrici sono delle Lucky Loser:\nPartecipanti ATP.\nAltri partecipanti.\nI seguenti giocatori hanno ricevuto una wild-card per il tabellone principale:\nI seguenti giocatori sono entrati nel tabellone principale passando dalle qualificazioni:\nLe seguenti giocatrici sono delle Lucky Loser:\nCampioni.\nSingolare maschile.\n Novak \u0110okovi\u0107 ha battuto in finale Michail Ju\u017enyj, 7\u20135, 5\u20137, 6\u20133\nSingolare femminile.\n Venus Williams ha battuto in finale Viktoryja Azaranka, 6\u20133, 7\u20135\nDoppio maschile.\n Simon Aspelin / Paul Hanley hanno battuto in finale Luk\u00e1\u0161 Dlouh\u00fd / Leander Paes 6-2, 6-3\nDoppio femminile.\n Nuria Llagostera Vives / Mar\u00eda Jos\u00e9 Mart\u00ednez S\u00e1nchez hanno battuto in finale Kv\u011bta Peschke / Katarina Srebotnik, 7\u20136(5), 6\u20134"}
{"id": "2821229", "revid": "287204", "url": "https://it.wikipedia.org/wiki?curid=2821229", "title": "Zak\u0142adowy Klub Sportowy Stal Rzesz\u00f3w", "text": "Lo Stal Rzesz\u00f3w (nome ufficiale \"Zak\u0142adowy Klub Sportowy \"Stal\" Rzesz\u00f3w\") \u00e8 una societ\u00e0 calcistica polacca con sede nella citt\u00e0 di Rzesz\u00f3w.\nFondata nel 1945, la squadra di calcio dello Stal Rzesz\u00f3w milita nella II liga, la terza divisione nazionale; nella sua storia vanta 10 partecipazioni consecutive alla massima serie nazionale (tra il 1962-1963 ed il 1971-1972) con un settimo posto (nella stagione 1965-1966) come miglior risultato, ma soprattutto 1 vittoria nella Coppa di Polonia, ottenuta nel 1975, con conseguente partecipazione alla Coppa delle Coppe 1975-1976, dove ha superato il primo turno, fermandosi agli ottavi di finale."}
{"id": "2821230", "revid": "43204", "url": "https://it.wikipedia.org/wiki?curid=2821230", "title": "Stal Rzesz\u00f3w", "text": ""}
{"id": "2821234", "revid": "56620", "url": "https://it.wikipedia.org/wiki?curid=2821234", "title": "Jean Louis Bouquet", "text": ""}
{"id": "2821235", "revid": "474241", "url": "https://it.wikipedia.org/wiki?curid=2821235", "title": "Front Page Woman", "text": ""}
{"id": "2821236", "revid": "56620", "url": "https://it.wikipedia.org/wiki?curid=2821236", "title": "Jean Marie De La Marque Tilladet", "text": ""}
{"id": "2821237", "revid": "43204", "url": "https://it.wikipedia.org/wiki?curid=2821237", "title": "FC Aris Bonnevoie", "text": ""}
{"id": "2821242", "revid": "43204", "url": "https://it.wikipedia.org/wiki?curid=2821242", "title": "Athlone Town A.F.C.", "text": ""}
{"id": "2821244", "revid": "1543377", "url": "https://it.wikipedia.org/wiki?curid=2821244", "title": "Dubai Tennis Championships 2010 - Singolare femminile", "text": "Il singolare femminile del Dubai Tennis Championships 2010 \u00e8 stato un torneo di tennis facente parte del WTA Tour 2010.\nVenus Williams era la detentrice del titolo e ha battuto in finale Viktoryja Azaranka 6-3, 7-5.\nTeste di serie.\nLe prime 8 teste di serie hanno ricevuto un bye per il 2\u00ba turno."}
{"id": "2821249", "revid": "2373", "url": "https://it.wikipedia.org/wiki?curid=2821249", "title": "Sissi (miniserie televisiva)", "text": "Sissi (\"Sisi\") \u00e8 una miniserie televisiva coprodotta da Austria, Germania e Italia, diretta da Xaver Schwarzenberger.\nDescrizione.\nLa miniserie televisiva \u00e8 andata in onda su Rai Uno in prima serata il 28 febbraio e il 1\u00ba marzo 2010.\nIl film tratta della vita di Elisabetta di Baviera, nota come \"Principessa Sissi\", dal 1854, anno delle sue nozze con Francesco Giuseppe I d'Austria, fino al 1867, anno dell'incoronazione degli imperatori austriaci a re e regina d'Ungheria.\nSi tratta di una coproduzione europea che ha avuto grande successo anche in Austria e Germania dove si temeva un'accoglienza fredda per il fatto che a interpretare l'amata imperatrice fosse un'attrice italiana.\nInesattezze storiche.\nAnche se la fiction si propone di raccontare la vita di Sissi, in realt\u00e0 ci sono parecchi errori storici:"}
{"id": "2821250", "revid": "43204", "url": "https://it.wikipedia.org/wiki?curid=2821250", "title": "Stade Lavallois", "text": ""}
{"id": "2821252", "revid": "287204", "url": "https://it.wikipedia.org/wiki?curid=2821252", "title": "DAC Dunajska Streda", "text": ""}
{"id": "2821253", "revid": "74801", "url": "https://it.wikipedia.org/wiki?curid=2821253", "title": "Vittorio de Barbieri", "text": "Visse per molto tempo in Bessarabia, dove era commerciante di cereali destinati all'Italia. Compose un migliaio di problemi, in due e soprattutto tre mosse, e circa 150 studi. Inizialmente compose soprattutto problemi, che pubblic\u00f2 su varie riviste russe, tra cui \"Novoe Vremja\" di Pietroburgo, diretta da Mikhail Chigorin, \"Neva\" di Mosca, diretta da Emanuel Schiffers, \"Odesskij Listok\", diretta da L. R. Eisenberg.\nDopo la rivoluzione bolscevica si trasfer\u00ec in Italia, stabilendosi a Genova. Si dedic\u00f2 da allora soprattutto alla composizione di studi. Fu direttore per molti anni della rubrica studistica de L'Italia Scacchistica. Compose alcuni studi assieme a Rinaldo Bianchetti.\nNell'esempio che segue vediamo un suo studio di patta. "}
{"id": "2821256", "revid": "339392", "url": "https://it.wikipedia.org/wiki?curid=2821256", "title": "Cascina Calderara", "text": ""}
{"id": "2821258", "revid": "767487", "url": "https://it.wikipedia.org/wiki?curid=2821258", "title": "Un amore in Germania", "text": "Un amore in Germania \"(Eine Liebe in Deutschland)\" \u00e8 un film diretto nel 1983 da Andrzej Wajda. Il film fu presentato in anteprima mondiale il 7 settembre 1983 in concorso alla 40\u00aa Mostra internazionale d'arte cinematografica di Venezia.\nTrama.\nGermania, 1940. Pauline Kropp vive con il suo bambino a Krombach, una piccola, pettegola cittadina vicina al confine svizzero, dove gestisce una rivendita di frutta e verdura mentre suo marito \u00e8 al fronte. Lei si innamora di Stanislas, prigioniero polacco, ma la loro relazione viene denunciata da un anonimo e Stanislas pagher\u00e0 con la vita. Pauline verr\u00e0 deportata in un campo di concentramento, ma riuscir\u00e0 a sopravvivere."}
{"id": "2821260", "revid": "547034", "url": "https://it.wikipedia.org/wiki?curid=2821260", "title": "San Floriano (Francesco del Cossa)", "text": "San Floriano \u00e8 un dipinto tempera a uovo e fondo oro su tavola (79\u00d755\u00a0cm) di Francesco del Cossa, databile al 1472-1473 e conservato nella National Gallery of Art di Washington. L'opera era lo scomparto superiore sinistro del \"Polittico Griffoni\".\nStoria.\nFrancesco del Cossa si trovava da poco a Bologna quando ricevette dalla famiglia Griffoni, la commissione di una pala d'altare per la propria cappella nella basilica di San Petronio, realizzata con la collaborazione di un altro maestro ferrarese, il pi\u00f9 giovane ma molto promettente Ercole de' Roberti. La scelta di san Vincenzo Ferrer era legata alla dedica della cappella, voluta probabilmente dai Domenicani, essendo il santo canonizzato da relativamente poco (1448) ed essendo l'Ordine impegnato in una forte opera di diffusione del culto.\nL'opera rimase nella cappella fino al 1725-1730, quando venne smembrata e immessa nel mercato antiquario in lotti separati: da allora i pannelli si dispersero. I due pannelli superiori di \"San Floriano\" e \"Santa Lucia\" finirono a Gubbio nelle collezioni del conte Ugo Beni verso il 1858. Nel 1882 vennero messi in vendita con gli altri beni del conte e acquistati da Joseph Spiridon, che li immise nel mercato antiquario. Nel 1936 furono acquistati dalla Samuel H. Kress Foundation e poi regalati nel 1939 al museo nazionale. Nel 1952 si aggiunse anche il tondo della \"Crocifissione\".\nIl polittico venne ricostruito virtualmente da Roberto Longhi nel 1935, con il fondamentale saggio \"Officina ferrarese\".\nDescrizione e stile.\nSan Floriano \u00e8 raffigurato in piedi con la spada e un piede puntellati su un parapetto lapideo che fa da base al pannello. La diversa tipologia del fondo (oro rispetto al cielo e figure dei pannelli inferiori) aveva fatto dubitare che l'opera facesse parte del polittico, ma esso si riallaccerebbe dopotutto al piccolo \"Paradiso\" raffigurato in alto nel pannello centrale del \"San Vincenzo Ferrer\". Floriano quindi, come anche Lucia, si troverebbe in una sorta di loggia paradisiaca da cui si affaccia per vedere la scena principale del polittico, con un gesto ben caratterizzato. Il santo tiene in mano una rosa rossa e il laccio che gli pende dal collo richiama il suo martirio, che avvenne per affogamento con una macina legata.\nLa sua figura \u00e8 solenne e maestosa, risentendo dell'influenza di Piero della Francesca, e grande attenzione \u00e8 data alla resa anatomica e naturalistica del soggetto, come si vede nella morbida gestualit\u00e0 e nella resa delle mani. La spazialit\u00e0 \u00e8 suggerita dalla posa prorompente, dall'ovale della cappa rossa e dal cerchio scorciato che disegna la linea ondulata del bordo del sottanino."}
{"id": "2821261", "revid": "43204", "url": "https://it.wikipedia.org/wiki?curid=2821261", "title": "Raith Rovers FC", "text": ""}
{"id": "2821263", "revid": "767487", "url": "https://it.wikipedia.org/wiki?curid=2821263", "title": "Santa Lucia (Francesco del Cossa)", "text": "Santa Lucia \u00e8 un dipinto tempera a uovo e fondo oro su tavola (79\u00d756\u00a0cm) di Francesco del Cossa, databile al 1472-1473 e conservato nella National Gallery of Art di Washington. L'opera era lo scomparto superiore destro del \"Polittico Griffoni\".\nStoria.\nFrancesco del Cossa si trovava da poco a Bologna quando ricevette dalla famiglia Griffoni, la commissione di una pala d'altare per la propria cappella nella basilica di San Petronio, realizzata con la collaborazione di un altro maestro ferrarese, il pi\u00f9 giovane ma molto promettente Ercole de' Roberti. La scelta di san Vincenzo Ferrer era legata alla dedica della cappella, voluta probabilmente dai Domenicani, essendo il santo canonizzato da relativamente poco (1448) ed essendo l'Ordine impegnato in una forte opera di diffusione del culto.\nL'opera rimase nella cappella fino al 1725-1730, quando venne smembrata e immessa nel mercato antiquario in lotti separati: da allora i pannelli si dispersero. I due pannelli superiori di \"San Floriano\" e \"Santa Lucia\" finirono a Gubbio nelle collezioni del conte Ugo Beni verso il 1858. Nel 1882 vennero messi in vendita con gli altri beni del conte e acquistati da Joseph Spiridon, che li immise nel mercato antiquario. Nel 1936 furono acquistati dalla Samuel H. Kress Foundation e poi regalati nel 1939 al museo nazionale. Nel 1952 si aggiunse anche il tondo della \"Crocifissione\".\nIl polittico venne ricostruito virtualmente da Roberto Longhi nel 1935, con il fondamentale saggio \"Officina ferrarese\".\nDescrizione e stile.\nSanta Lucia \u00e8 raffigurata in piedi un piede sollevato su un parapetto lapideo che fa da base al pannello. La diversa tipologia del fondo (oro rispetto al cielo e figure dei pannelli inferiori) aveva fatto dubitare che l'opera facesse parte del polittico, ma esso si riallaccerebbe dopotutto al piccolo \"Paradiso\" raffigurato in alto nel pannello centrale del \"San Vincenzo Ferrer\". Lucia quindi, come anche Floriano, si troverebbe in una sorta di loggia paradisiaca da cui si affaccia per vedere la scena principale del polittico, con un gesto ben caratterizzato. La santa tiene in mano la palma del martirio e i suoi occhi, con la suggestiva metafora di assimilarli a due boccioli che escono da uno stelo.\nLa sua figura \u00e8 solenne e maestosa, risentendo dell'influenza di Piero della Francesca, e grande attenzione \u00e8 data alla resa anatomica e naturalistica del soggetto, come si vede nella morbida gestualit\u00e0 e nella resa delle mani, con il tipico gesto del mignolo alzato. Nell'incresparsi capriccioso del tessuto al collo si ritrovano echi pi\u00f9 tipici della scuola ferrarese, in particolare di Cosm\u00e8 Tura."}
{"id": "2821271", "revid": "77594", "url": "https://it.wikipedia.org/wiki?curid=2821271", "title": "Sir W. G. Armstrong, Whitworth &amp; Co., Ltd", "text": ""}
{"id": "2821272", "revid": "62221", "url": "https://it.wikipedia.org/wiki?curid=2821272", "title": "Setole periorbitali", "text": ""}
{"id": "2821274", "revid": "62221", "url": "https://it.wikipedia.org/wiki?curid=2821274", "title": "Setole orbitali", "text": ""}
{"id": "2821276", "revid": "62221", "url": "https://it.wikipedia.org/wiki?curid=2821276", "title": "Setole interfrontali", "text": ""}
{"id": "2821279", "revid": "1437722", "url": "https://it.wikipedia.org/wiki?curid=2821279", "title": "Il mondo piange", "text": "Il mondo piange \u00e8 un singolo della cantante pop italiana Irene Fornaciari, pubblicato il 17 febbraio 2010 dall'etichetta discografica Universal.\nLa canzone, scritta dalla Fornaciari insieme al padre Adelmo e Damiano Dattoli, \u00e8 stata incisa anche in una versione insieme al noto gruppo dei Nomadi riscuotendo un discreto successo. \u00c8 stata presentata dalla cantante insieme ai Nomadi nella categoria \"Artisti\" del Festival di Sanremo 2010, arrivando fino alla serata finale e classificandosi 6\u00aa.\nLa canzone arriva alla posizione numero 11 della classifica italiana.\nDurante la serata dei duetti prevista dal regolamento del festival \u00e8 stata eseguita insieme a Mousse T. e Suzie Furlonger.\nIl brano \u00e8 stato inserito nel terzo album della cantante, l'eponimo \"Irene Fornaciari\".\nIl brano \u00e8 stato definito dalla discografica Mara Maionchi un capolavoro, sia come costruzione musicale, sia come pezzo."}
{"id": "2821280", "revid": "7", "url": "https://it.wikipedia.org/wiki?curid=2821280", "title": "Wladziu Valentino Liberace", "text": ""}
{"id": "2821281", "revid": "44876", "url": "https://it.wikipedia.org/wiki?curid=2821281", "title": "Unione Sportiva Colligiana 1930-1931", "text": "Questa pagina raccoglie i dati riguardanti l'Unione Sportiva Colligiana nelle competizioni ufficiali della stagione 1930-1931.\nStagione.\nL'Unione Sportiva Colligiana partecipa al campionato di Seconda Divisione Nord (il quarto livello del campionato italiano di calcio), come nelle due precedenti stagioni. Al campionato parteciparono le squadre riserve delle societ\u00e0 militanti in Serie A e nella neonata Serie B che non competevano per la vittoria finale e che in precedenza disputavano un campionato regionale.\nNel campionato, disputato da 10 squadre, la Colligiana si piazz\u00f2 all'8\u00ba ed ultimo posto con 11 punti.\nNei derby con la Robur Siena, all'andata disputata a Siena, la Colligiana perse per 3-0, mentre nel ritorno, disputato il 1\u00ba marzo 1931 alla 17\u00aa giornata, termin\u00f2 1-1, grazie ad un gol di Santini per i biancorossi e ad un rigore in favore dei senesi all'88'; il risultato non fu omologato per errore tecnico arbitrale (arbitro dell'incontro fu il Sig. Petri di Viareggio) e la partita fu riprogrammata per il 15 marzo, ma, per ordine prefettizio per motivi di ordine pubblico, fu rinviata; a seguito del reclamo presentato dalla Robur Siena il Direttorio stabil\u00ec la vittoria del Siena a tavolino per 2-0.\nAl pari del G.S. G.Berta di Firenze, la Colligiana, nella stagione successiva, per motivi finanziari, non si affilier\u00e0 alla F.I.G.C. e disputer\u00e0, negli anni successivi e fino alla stagione 1933-1934, i tornei di propaganda."}
{"id": "2821282", "revid": "287204", "url": "https://it.wikipedia.org/wiki?curid=2821282", "title": "Emery", "text": ""}
{"id": "2821284", "revid": "22475", "url": "https://it.wikipedia.org/wiki?curid=2821284", "title": "Il Quarto Stato (periodico)", "text": "Il Quarto Stato - Rivista socialista di cultura politica fu un settimanale di attualit\u00e0 politica fondato a Milano nel 1926 da Pietro Nenni e Carlo Rosselli, che ne furono anche i direttori.\nEsso mutuava la propria testata dal famoso quadro omonimo di Giuseppe Pellizza da Volpedo.\nIl primo numero della rivista, di chiara impronta antifascista, usc\u00ec il 27 marzo 1926, ma ebbe vita breve: l'ultimo numero usc\u00ec il 30 ottobre dello stesso anno.\nEbbe tra i suoi collaboratori Lelio Basso, Rodolfo Morandi e Giuseppe Saragat."}
{"id": "2821288", "revid": "1776051", "url": "https://it.wikipedia.org/wiki?curid=2821288", "title": "Short track ai XX Giochi olimpici invernali - 500 m maschile", "text": "La gara dei 500 m maschile di short track dei XX Giochi olimpici invernali \u00e8 iniziata il 22 ed \u00e8 terminata il 25 febbraio 2006 e si \u00e8 disputata al Palazzo a Vela di Torino."}
{"id": "2821291", "revid": "729019", "url": "https://it.wikipedia.org/wiki?curid=2821291", "title": "Stazione di Sant'Antonio Mantovano", "text": "La stazione di Sant'Antonio Mantovano \u00e8 posta lungo la ferrovia Verona-Mantova-Modena, a servizio del comune di Porto Mantovano. Tra il 1934 e il 1967 da quest'impianto si diramava la ferrovia Mantova-Peschiera.\nStoria.\nLa stazione fu aperta nel 1851 assieme alla linea ferroviaria proveniente da Verona, progettata da Luigi Negrelli allo scopo di unire due fortezze del Quadrilatero del Lombardo-Veneto. L'impianto svolse il ruolo di stazione terminale fino al 1873, quando fu aperto il tronco per Mantova e Borgoforte nell'ambito del completamento dell'itinerario ferroviario tra Verona e Modena.\nTra il 1851 e il 1856 la stazione fu esercita dalle ferrovie statali del Lombardo-Veneto (Lombardisch-venetianische Staatsbahn). Nel marzo di quell'anno fu rilevata dall'Imperial Regia Privilegiata Societ\u00e0 delle ferrovie lombardo-venete (Kaiserlich k\u00f6nigliche privilegierte Lombardisch-venetianische Eisenbahngesellschaft) assieme a tutte le altre linee della societ\u00e0 statale. Entr\u00f2 quindi a far parte del gruppo S\u00fcdbahn (1857), passando alla Societ\u00e0 per le Ferrovie dell'Alta Italia (SFAI) nel 1866, quando il Veneto e la provincia di Mantova furono assegnate al Regno d'Italia. Con le Convenzioni del 1885 fu assegnata alla Rete Adriatica, per passare sotto delle Ferrovie dello Stato fra il 1905 e il 2001, anno in cui venne rilevata da Rete Ferroviaria Italiana.\nNel 1934 era stata nel frattempo aperta all'esercizio la ferrovia Mantova-Peschiera, concessa ad un consorzio interprovinciale costituito ad hoc e subconcessa alla SAER. Il tracciato di questa linea si diramava dalla Verona-Modena proprio da questa stazione che divenne anche deposito per i rotabili della societ\u00e0 concessionaria e sede del Dirigente Unico che regolava la circolazione della ferrovia. La linea fu chiusa all'esercizio nel 1967 e disarmata negli anni seguenti. Il tratto fino a Marmirolo venne utilizzato fino al 2005 in regime di raccordo merci a servizio della CIMA, poi Leon d'Oro.\nStrutture e impianti.\nIl fabbricato viaggiatori, ricostruito nel secondo dopoguerra, ha pianta rettangolare e si sviluppa su due livelli fuori terra.\nIl piazzale comprende tre binari adibiti al servizio viaggiatori. Il binario due \u00e8 quello di corsa della linea Verona-Mantova-Modena, mentre il primo e il terzo, precedentemente a servizio della ferrovia Mantova-Peschiera, sono utilizzati per incroci e precedenze.\nL'area di stazione delle Ferrovia Mantova Peschiera, cui si accedeva dal fascio di binari settentrionale, era caratterizzata da un deposito per il materiale rotabile a due vie, affianzato a sud da ulteriori due binari di servizio; un ulteriore binario tronco, con relativo tronchino di manovra, era poso a nord del fabbricato. L'intero complesso del deposito-officina FMP era anche raccordato direttamente alla linea per Peschiera, la quale in stazione si innestava sul binario 3."}
{"id": "2821293", "revid": "155634", "url": "https://it.wikipedia.org/wiki?curid=2821293", "title": "Celio (zona di Roma)", "text": "Celio \u00e8 la zona urbanistica 1G del Municipio Roma I di Roma Capitale.\nGeografia fisica.\nTerritorio.\nSi estende, in diversa misura, sui rioni R. XIX Celio e R. I Monti.\nLa zona confina:"}
{"id": "2821294", "revid": "363629", "url": "https://it.wikipedia.org/wiki?curid=2821294", "title": "Fotografia istantanea", "text": "La fotografia istantanea (comunemente detta istantanea o Polaroid) \u00e8 un tipo di fotografia che permette di ottenere stampe fotografiche in tempo relativamente breve (dell'ordine di secondi o minuti) a seguito di uno scatto.\nLe pi\u00f9 popolari macchine fotografiche in grado di eseguire questa tecnica erano prodotte dalla Polaroid Corporation e da Kodak. Attualmente sono in commercio fotocamere istantanee prodotte da Fujifilm (Instax), Polaroid Originals e MiNT Camera, nonch\u00e9 alcune fotocamere del movimento lomografico.\nNegli anni duemila le istantanee hanno acquisito lo stato di oggetto vintage.\nLe Polaroid.\nIl brevetto della Polaroid consisteva in una particolare fotocamera in grado di contenere una cartuccia contenente una serie di fogli fotosensibili, coperti singolarmente da una pellicola impregnata dal lato a contatto con il foglio stesso di una sostanza reagente. Una volta impressionata, la carta necessitava di essere estratta manualmente dalla fotocamera ed in seguito (trascorso un intervallo di circa 60 secondi) veniva separata dal foglio contenente il reagente, lasciando una immagine impressa direttamente in positivo (eliminando il passaggio del negativo, che richiedeva l'uso di una camera oscura per lo sviluppo fotografico).\nIl sistema, nato in origine in bianco e nero, divenne successivamente a colori e riscosse un enorme successo negli anni settanta e ottanta, sebbene la qualit\u00e0 di stampa, migliorata nel corso degli anni, non raggiunse mai il livello della stampa fotografica tradizionale. Le stampe effettuate con questo metodo soffrono dell'invecchiamento e dell'esposizione alla luce in maniera sensibilmente superiore al sistema tradizionale. Dopo pochi anni le immagini risultano sbiadite e fortemente virate verso il blu. Un altro difetto delle fotocamere Polaroid era la ridotta capacit\u00e0 di immagazzinamento nei confronti del rullino.\nOltre alla Polaroid, negli anni settanta anche la Kodak ha avviato la produzione di pellicole autosviluppanti denominate Kodak Instant. Di forma rettangolare e superficie 9 x 6,8, le macchine fotografiche Kodak furono in commercio fino al gennaio 1986, in seguito ad un'azione legale per via del brevetto Polaroid.\nPrima della diffusione delle fotocamere digitali, la Polaroid introdusse l'innovazione, molto pubblicizzata, dell'eliminazione del foglietto reagente e dell'espulsione meccanica della stampa dalla macchina fotografica. "}
{"id": "2821295", "revid": "297059", "url": "https://it.wikipedia.org/wiki?curid=2821295", "title": "Approach and Landing Test", "text": ""}
{"id": "2821300", "revid": "56620", "url": "https://it.wikipedia.org/wiki?curid=2821300", "title": "Il muto di Gallura", "text": "Il muto di Gallura \u00e8 un romanzo storico scritto da Enrico Costa e pubblicato nel 1884.\nTrama.\nSebastiano (Bastiano) Tansu, detto \"il Muto di Gallura\", \u00e8 uno dei pi\u00f9 feroci e disperati protagonisti del romanzo storico ambientato sullo sfondo della tremenda faida che dal 1850 al 1856 sconvolse il territorio di Aggius. Nacque il 29 ottobre 1827, come risulta dal Liber Baptizatorum della cattedrale di San Pietro, a Tempio, dove fu battezzato il 4 novembre dello stesso anno. Bastiano nacque (probabilmente ad Aggius) dai coniugi Andrea Tansu e Agostina Razzu, pastori aggesi. Sin dall'infanzia egli fu deriso ed emarginato dai coetanei essendo sordo muto e particolarmente violento. Dopo l'uccisione della madre di Pietro Vasa, suo cugino ed unico vero amico sin dall'infanzia, il \"Muto\" si diede alla macchia con l'obiettivo di vendicarla. Secondo l'autore per alcuni anni diventer\u00e0 uno spietato assassino che continuer\u00e0 a seminare il terrore anche dopo le paci del 1856, che vide la riconciliazione delle famiglie Vasa, Mamia e Pileri protagoniste della faida. In seguito il \"Muto,\" secondo il romanzo\",\" cominci\u00f2 a frequentare assiduamente lo stazzo dell'Avru dove si innamor\u00f2 perdutamente di Gavina, una ragazza sedicenne figlia del buon pastore Anton Stefano che pi\u00f9 volte aveva offerto ospitalit\u00e0 a Bastiano. Il \"Muto\" non pot\u00e9 coronare il suo sogno d'amore perch\u00e9 Gavina era promessa in sposa ad un cugino che, a differenza di Bastiano, non era n\u00e9 malato n\u00e9 latitante.\nBench\u00e9 non si abbiano notizie certe sulla sua fine, sembra che Bastiano Tansu scomparve il 29 maggio 1858. Alcuni giorni dopo, il 20 giugno 1858, i suoi familiari fecero celebrare una Messa in suffragio. I galluresi dopo la pubblicazione del romanzo, alimentarono il mito con molte leggende, ma, secondo le ipotesi pi\u00f9 accreditate, il \"Muto\" venne ucciso nell'altopiano di Santa Barbara, presso il paese di Trinit\u00e0 d'Agultu, da un non meglio identificato latitante Macciaredda."}
{"id": "2821301", "revid": "1776051", "url": "https://it.wikipedia.org/wiki?curid=2821301", "title": "Short track ai XX Giochi olimpici invernali - 500 m femminile", "text": ""}
{"id": "2821303", "revid": "126257", "url": "https://it.wikipedia.org/wiki?curid=2821303", "title": "Saltante (araldica)", "text": ""}
{"id": "2821305", "revid": "729019", "url": "https://it.wikipedia.org/wiki?curid=2821305", "title": "Dubai Tennis Championships 2010 - Doppio femminile", "text": "Il doppio femminile del Dubai Tennis Championships 2010 \u00e8 stato un torneo di tennis facente parte del WTA Tour 2010.\nCara Black e Liezel Huber erano le detentrici del titolo, ma hanno perso in semifinale 4\u20136, 6\u20132, [9\u201311], contro Kv\u011bta Peschke e Katarina Srebotnik.\nNuria Llagostera Vives e Mar\u00eda Jos\u00e9 Mart\u00ednez S\u00e1nchez hanno battuto in finale 7-6(5), 6-4 Kv\u011bta Peschke e Katarina Srebotnik.\nTeste di serie.\nLe prime 4 teste di serie hanno ricevuto un bye per il 2\u00ba turno."}
{"id": "2821307", "revid": "121538415", "url": "https://it.wikipedia.org/wiki?curid=2821307", "title": "Bandiera dell'Artsakh", "text": "L'attuale bandiera dell'Artsakh \u00e8 stata adottata il 2 giugno 1992 dal Consiglio Supremo dell'autoproclamata repubblica, allora chiamata Nagorno Karabakh.\nEssa \u00e8 evidentemente basata sulla bandiera dell'Armenia, con l'aggiunta di un disegno bianco che vuole sia richiamare i tipici disegni dei tappeti locali, sia per rappresentare la separazione dall'Armenia, considerata come Stato madre.\nSecondo quanto riportato dalla Costituzione del 2006, la bandiera si compone di tre fasce orizzontali di eguale misura: il \"colore rosso\" simboleggia la continua lotta del popolo armeno per l'esistenza, il cristianesimo, l'indipendenza e la libert\u00e0; il \"colore blu\" rappresenta la volont\u00e0 del popolo armeno a vivere in pace mentre il \"colore arancione\" simboleggia il potere creativo e l'impegno del popolo armeno.\nA partire dall'angolo superiore destro si sviluppa un \"disegno bianco dentato\" con nove gradini (quattro superiori, quattro inferiori e uno centrale di unione) che raccorda l'ultimo terzo della bandiera e termina nell'angolo inferiore destro."}
{"id": "2821308", "revid": "729019", "url": "https://it.wikipedia.org/wiki?curid=2821308", "title": "Baby (Sonohra)", "text": "Baby \u00e8 un singolo del gruppo musicale italiano Sonohra, pubblicato il 17 febbraio 2010 dall'etichetta discografica Sony. Nonostante il titolo in inglese, la canzone \u00e8 in lingua italiana.\nLa canzone, scritta da Roberto Tini insieme a Diego Fainello, uno dei due componenti del gruppo, \u00e8 stata presentata al Festival di Sanremo 2010, da cui \u00e8 stata per\u00f2 eliminata nel corso della seconda serata. Durante la serata successiva, nella quale \u00e8 stata data la possibilit\u00e0 a due delle cinque canzoni eliminate nelle prime serate di essere ripescate, il duo si \u00e8 esibito con Dodi Battaglia, chitarrista e cantante dei Pooh. Tuttavia, il voto degli orchestrali di Sanremo e del televoto non hanno permesso alla canzone di rientrare in gara.\nLa canzone \u00e8 stata inserita nel secondo album del gruppo, \"Met\u00e0\", pubblicato nella stessa settimana del festival."}
{"id": "2821312", "revid": "287204", "url": "https://it.wikipedia.org/wiki?curid=2821312", "title": "XO-3", "text": "XO-3 \u00e8 una stella situata nella costellazione della Giraffa a circa 260 parsec dalla Terra. Essa \u00e8 una stella di classe spettrale F5V, un po' pi\u00f9 massiccia e calda del Sole.\nSistema planetario.\nAttorno alla stella XO-3 \u00e8 stato scoperto un pianeta, chiamato XO-3 b, che potrebbe essere un gigante gassoso ma anche, data la sua massa minima, una nana bruna."}
{"id": "2821313", "revid": "287204", "url": "https://it.wikipedia.org/wiki?curid=2821313", "title": "P\u00e9csi Mecsek Futball Club", "text": "Il P\u00e9csi Mecsek Futball Club \u00e8 una societ\u00e0 calcistica con sede a P\u00e9cs, in Ungheria. Milita nel Nemzeti Bajnoks\u00e1g III, la terza divisione del campionato ungherese di calcio.\nNella sua storia ha vinto una Coppa d'Ungheria nel 1990, mentre in campionato il risultato migliore \u00e8 il secondo posto conquistato nella stagione 1985-1986.\nA livello internazionale il massimo risultato \u00e8 il raggiungimento degli ottavi di finale nella Coppa delle Fiere 1970-1971, dove viene eliminato dalla Juventus.\nStoria.\nIl club nasce nel 1950 come \"P\u00e9csi D\u00f3zsa\". Disputa per la prima volta il massimo campionato ungherese nella stagione 1955, per retrocedere al termine del Nemzeti Bajnoks\u00e1g I 1957-1958. Rimane in seconda divisione per una sola stagione, ma negli anni sessanta in campionato non va oltre la met\u00e0 classifica. Sempre nel decennio incontra il Padova nella semifinale della Coppa Piano Karl Rappan 1962-1963, ma \u00e8 nettamente battuto dagli italiani. Un'altra partecipazione ad una competizione europea avviene negli ottavi di finale della Coppa delle Fiere 1970-1971, ma \u00e8 sempre una squadra italiana ad interrompere il cammino degli ungheresi, la Juventus.\nNel 1973 la squadra assume la denominazione attuale in seguito alla fusione di quattro squadre: il P\u00e9csi D\u00f3zsa, il \"\u00c9rcb\u00e1ny\u00e1sz SC\", il \"Helyipari SC\" e il \"P\u00e9csi \u00c9p\u00edt\u0151k\". Nel 1974 si aggiunge una quinta squadra, il \"P\u00e9csi B\u00e1ny\u00e1sz\", tuttavia il P\u00e9cs retrocede al termine della stagione 1974-1975. Tornato nel massimo campionato dopo due anni di assenza, la squadra raggiunge la finale della Coppa d'Ungheria nel 1978, dove viene sconfitto 4-2 dal Ferencv\u00e1ros ai tempi supplementari.\nDopo qualche campionato concluso piuttosto lontano dal vertice, il P\u00e9cs arriva secondo nel 1985-1986. Nella stagione successiva partecipa per la prima volta alla Coppa UEFA, ma viene eliminato al primo turno dal Feyenoord; sempre in quella stagione arriva per la seconda volta nella finale della coppa nazionale, dove viene sconfitto 3-2 dall'\u00dajpest.\nIl P\u00e9cs vince la Coppa tre stagioni dopo, nel 1990, battendo in finale l'Honv\u00e9d 2-0. Partecipa in questo modo alla Coppa delle Coppe, ma viene eliminato al primo turno dal Manchester United, futuro vincitore della coppa. In campionato ottiene per\u00f2 un buon terzo posto, e accede cos\u00ec alla Coppa UEFA 1991-1992; anche in questo caso non riesce per\u00f2 a superare il primo turno. Pochi anni dopo retrocede nuovamente, al termine dalla stagione 1996-1997, dopo essersi salvato allo spareggio nel campionato precedente. Riconquista la massima divisione durante la sosta invernale del campionato 1999-2000: sostituisce infatti a campionato in corso il G\u00e1zszer FC, prendendone gli stessi punti.\nIl P\u00e9cs trascorre gli anni duemila tra la prima e la seconda divisione. Vince il campionato cadetto in due occasioni, l'ultima delle quali nella stagione 2010-11. La stagione 2011-2012 segna il ritorno in massima serie, e viene conclusa al dodicesimo posto."}
{"id": "2821314", "revid": "181699", "url": "https://it.wikipedia.org/wiki?curid=2821314", "title": "Migrazione dei popoli", "text": ""}
{"id": "2821315", "revid": "108214113", "url": "https://it.wikipedia.org/wiki?curid=2821315", "title": "Paderno Milanese", "text": ""}
{"id": "2821317", "revid": "116920021", "url": "https://it.wikipedia.org/wiki?curid=2821317", "title": "Estrazione in fase solida", "text": "L'estrazione in fase solida (SPE, acronimo dall'inglese \"solid-phase extraction\") \u00e8 una tecnica di estrazione che sfrutta l'affinit\u00e0 di una sostanza solida (fase solida), generalmente impaccata in colonnine, per una o pi\u00f9 sostanze presenti in una matrice pi\u00f9 o meno complessa. Le sostanze possono essere analiti da estrarre e concentrare o interferenti che vanno eliminati dal campione in esame. Il campione (fase mobile) viene fatto passare attraverso la fase solida, quindi, dopo lavaggio della colonnina, viene eluito tramite un solvente appropriato.\nMicroestrazione.\nLa microestrazione in fase solida (SPME, acronimo dall'inglese \"solid-phase micro extraction\") \u00e8 una tecnica simile alla SPE. Utilizza una sostanza solida (solitamente una fibra) per uno o pi\u00f9 analiti in fase liquida o gassosa.\nLa fibra \u00e8 solitamente retrattile, conservata in una \"siringa\", per la sua estrazione, la fibra viene fatta uscire ed esposta al campione o immersa in esso. Dopo il tempo necessario all'estrazione, la fibra viene ritratta e successivamente gli analiti adsorbiti vengono desorbiti scaldando la fibra o con solventi.\nUno dei vantaggi di questa tecnologia \u00e8 di usare poco solvente o di non usarlo (solvent-free), uno svantaggio sta nella minor accuratezza dei dati che spesso accompagna queste tecniche e nella difficolt\u00e0 di fare analisi quantitative per questa via.\nEstrazione con ancoretta magnetica adsorbente.\nL'estrazione con ancoretta magnetica adsorbente (SBSE, acronimo dall'inglese \"stir bar sorptive extraction\") \u00e8 una tecnica di estrazione in fase solida che utilizza l'affinit\u00e0 di una sostanza solida (fase solida) per uno o pi\u00f9 analiti in fase liquida.\nLa fase solida \u00e8 posta su un'ancoretta magnetica che viene lasciata nel campione (fase liquida) sottoposto ad agitazione magnetica. Successivamente l'analita viene desorbito riscaldando la fase solida.\nUno dei vantaggi di questa tecnologia \u00e8 di non usare solvente (solvent-free), uno svantaggio sta nella minor accuratezza dei dati che spesso accompagna queste tecniche e nella difficolt\u00e0 di fare analisi quantitative per questa via.\nEstrazione in fase solida dispersiva.\nL'estrazione in fase solida dispersiva (dSPE, acronimo dall'inglese \"dispersive solid-phase extraction\") \u00e8 una tecnica SPE che consiste nel disperdere la fase adsorbente direttamente nel campione."}
{"id": "2821318", "revid": "43204", "url": "https://it.wikipedia.org/wiki?curid=2821318", "title": "P\u00e9csi Munk\u00e1s SC", "text": ""}
{"id": "2821319", "revid": "1702319", "url": "https://it.wikipedia.org/wiki?curid=2821319", "title": "Chiesa di San Giovenale (Orvieto)", "text": "La chiesa di San Giovenale di Orvieto \u00e8 una chiesa cristiana di rito cattolico situata sul bordo del masso tufaceo della citt\u00e0 umbra.\nStoria.\nFu costruita nel 1004, sui resti di una chiesa paleocristiana dedicata a san Giovenale edificata a sua volta probabilmente sulle fondamenta un tempio etrusco dedicato a Giove. In posizione adiacente era collocata un'altra chiesa, dedicata a San Savino, di cui non c'\u00e8 pi\u00f9 traccia; la sua presenza \u00e8 documentata in un affresco di Ugolino d'Ilario situato nella cappella del Corporale del duomo di Orvieto. La costruzione della chiesa di San Giovenale fu finanziata da alcune delle famiglie nobili pi\u00f9 ricche di Orvieto che abitavano nel quartiere dell'Olmo: Monaldeschi, Montanari, Salvani, Ranaldini, Conti, Rossi e di Marsciano.\nLa chiesa fu costruita inizialmente in stile romanico, ma fu rimaneggiata nel trecento, seguendo dettami gotici: fu prolungata verso est e l'originario abside semicircolare fu sostituito con uno quadrato. La linea di copertura dell'originario protiro romanico \u00e8 ancora visibile sulla facciata. Sono inoltre ancora visibili caratteristiche decorazioni ad arcatelle cieche.\nCaratteristiche.\nLa chiesa di San Giovenale \u00e8 sicuramente una delle pi\u00f9 antiche chiese di Orvieto e, secondo la tradizione popolare, \u00e8 da identificarsi con la cattedrale prima dell'edificazione del duomo. \u00c8 situata sul bordo occidentale della rupe di Orvieto, da cui si pu\u00f2 vedere la valle sottostante del fiume Paglia.\nLa pianta \u00e8 a struttura basilicale su due livelli congiunti da una breve gradinata, suddivisa in tre navate, una centrale pi\u00f9 ampia culminante nell'abside quadrato e due laterali pi\u00f9 piccole terminanti con volte a crociera.\nL'interno della chiesa presenta affreschi di scuola orvietana medievale databili a partire dal XII secolo che si sono conservati nonostante i diversi rifacimenti subiti dalla chiesa a partire dal XV secolo.\nL'altare \u00e8 una scultura in marmo in stile bizantino; le scritte in latino \"Guido abas MCLXX\" e, pi\u00f9 in alto sul fianco destro, \"Bernardus\", indicano con ogni probabilit\u00e0 lo scultore dell'opera e l'anno di esecuzione. Il nome \"Rainerus Monachus Gezo\", scolpito su una lastra marmorea nella parete posteriore dell'altare, \u00e8 forse quello del donatore, appartenente alla famiglia dei Ghezzi. La stessa famiglia don\u00f2 nel XVI secolo l'opera pi\u00f9 famosa presente nella chiesa: una Maest\u00e0 del XV secolo, nota con il nome di \"Madonna del Soccorso\". Il dipinto, di cui si era perso traccia, fu rinvenuto nel XX secolo sotto una lastra d'argento e rappresenterebbe molto probabilmente la copia di un'icona bizantina, dal momento che sia il fondo che il tratteggio del manto azzurro sono in oro.\nSulla parete frontale \u00e8 scolpito un bassorilievo di foggia longobarda ad intreccio di nodi ; alcune colonnine ai lati sorreggono dei pilastri scolpiti di soggetto vario: (una colomba con un grifo, un abate che officia, foglie di acanto, San Giovenale che benedice ed infine l'Arcangelo Michele che ha sulla mano sinistra un giglio tripartito, simbolo probabilmente legato all'eresia patarina)."}
{"id": "2821321", "revid": "43204", "url": "https://it.wikipedia.org/wiki?curid=2821321", "title": "P\u00e9csi MFC", "text": ""}
{"id": "2821322", "revid": "43204", "url": "https://it.wikipedia.org/wiki?curid=2821322", "title": "Pecsi MFC", "text": ""}
{"id": "2821323", "revid": "43204", "url": "https://it.wikipedia.org/wiki?curid=2821323", "title": "Pecsi Mecsek FC", "text": ""}
{"id": "2821325", "revid": "43204", "url": "https://it.wikipedia.org/wiki?curid=2821325", "title": "P\u00e9csi Mecsek FC", "text": ""}
{"id": "2821327", "revid": "767487", "url": "https://it.wikipedia.org/wiki?curid=2821327", "title": "Lucia Pamela", "text": "Biografia.\nPamela studi\u00f2 al \"Beethoven Conservatory of Music and Voice\" in Germania. Fece parte del \"Ziegfeld Follies\" di Florenz Ziegfeld dopo il suo ritorno in America. Venne nominata Miss St. Louis nel 1926.\nDivenne la capobanda di tutte le orchestre femminili e della house band Odeon Theatre, e condusse alcuni programmi radiofonici come \"The Encouragement Hour\" e \"Gal About Town\".\nIncise un solo album nel 1969, intitolato \"Into Outer Space with Lucia Pamela\", le cui canzoni parlavano di un immaginario viaggio sulla luna.\nLei cre\u00f2 anche un album da colorare chiamato \"Into Outer Space with Lucia Pamela in the Year 2000\". Nel 1994, la band Stereolab registr\u00f2 un tributo per lei, \"International Colouring Contest\", nel loro album \"Mars Audiac Quintet\".\nLucia Pamela mor\u00ec il 2002, all'et\u00e0 di 98 anni, a Los Angeles.\nNello stesso anno, Tom Kushner scrisse un breve dramma su Lucia Pamela intitolato \"Flip Flop Fly\". Lo spettacolo immaginava Pamela che incontrava la Regina d'Albania Geraldine sulla luna."}
{"id": "2821328", "revid": "339392", "url": "https://it.wikipedia.org/wiki?curid=2821328", "title": "V\u00e1c-\u00dajbuda LTC", "text": ""}
{"id": "2821329", "revid": "287204", "url": "https://it.wikipedia.org/wiki?curid=2821329", "title": "Studebaker Lark", "text": "La Lark \u00e8 un'autovettura compact costruita dalla Studebaker dal 1959 al 1966. Fu tra le prime mai fabbricate di questa categoria.\nEra a trazione posteriore con motore anteriore, ed era disponibile in tre versioni: berlina 4 porte, coup\u00e9 2 porte e station wagon 2 porte.\nLa Lark era prodotta sia nello stabilimento principale della Studebaker, a South Bend in Indiana, che a Hamilton in Canada. La vettura era anche esportata come modello completo o come kitcar.\nDopo il 1958 furono anche prodotte vetture basate sulla Lark, che furono vendute in misura maggiore della sportiva Hawk e della successiva Avanti. La Studebaker, che festeggiava il centenario dalla fondazione nel 1952, cess\u00f2 la fabbricazione di automobili nel 1966, e con esso la produzione della Lark.\nIl contesto.\nQuando la Lark fu concepita, la Studebaker era sotto contratto con la Curtiss-Wright, un costruttore di aeroplani a cui erano affidate le sorti dell'azienda di South Bend per migliorarne le finanze. La Studebaker era in difficolt\u00e0 economica da tempo, quando il presidente Harold Churchill abbandon\u00f2 l'idea di continuare a produrre vetture di dimensioni classiche, per intraprendere la fabbricazione di una vettura compact nella speranza di risollevare le sorti della compagnia.\nIl progetto della Lark nacque quando anche le altre Case automobilistiche statunitensi (American Motors, Chrysler, Ford e General Motors), le cui gamme erano sino ad allora concentrate su modelli di grosse dimensioni, decisero (sulla scia di alcune ricerche di mercato) di introdurre nuove automobili pi\u00f9 compatte ed economiche da mantenere; nacquero cos\u00ec le varie Plymouth Valiant, Chevrolet Corvair, Ford Falcon e AMC Rambler.\nLa Lark fu costruita sulla base delle Studebaker degli anni che andavano dal 1953 al 1958. Per ridurre le dimensioni fu accorciato lo sbalzo anteriore e posteriore (lo \u201csbalzo\u201d anteriore, per esempio, \u00e8 la distanza tra asse anteriore ed estremit\u00e0 anteriore) e il passo. Nonostante questi interventi, la vettura poteva ospitare comodamente sei passeggeri con un bagagliaio sufficientemente spazioso. La speranza era quella che il modello potesse salvare la pi\u00f9 antica azienda statunitense produttrice di veicoli (la Studebaker fu fondata infatti nel 1852), come successe in una situazione analoga negli anni prima della seconda guerra mondiale con la Champion (1939). La Lark fu lanciata alla fine del 1958 come modello del 1959, e si ispir\u00f2 proprio alla Champion per volere di Churchill.\nErano disponibili due serie di Lark, la \"Lark VI\" e la \"Lark VIII\", che differivano dal tipo di motore installato. Entrambe le serie erano disponibili con allestimento \"Deluxe\" e \"Regal\".\nCon una griglia semplice, un uso minimo delle cromature, la Lark aveva una linea migliore di quella offerta dalle dirette concorrenti della Studebaker, vale a dire la Ford, la Chrysler e la General Motors. La Studebaker Scotsman (1957-1958) prov\u00f2 l'esistenza di una domanda per autovetture senza troppi fronzoli. La Lark non era cos\u00ec spoglia come la Scotsman, ma aveva un'inconfondibile linea pulita che la differenziava dalle altre concorrenti offerte nel 1959.\nLa prima serie (1959-1961).\nLa berlina aveva un passo di 2790 mm, mentre la station wagon di 2900. Il motore era disponibile in due cilindrate, da 2,8 L e da 4,2 L. Il primo era a sei cilindri in linea, mentre il secondo era un V8. Entrambi erano a valvole laterali. Le prestazioni erano ottime, infatti le vetture che montavano il V8 impiegavano circa 10 secondi per raggiungere da fermo i 60 mph (circa 97 km/h), che era quasi lo stesso tempo delle auto pi\u00f9 grandi. Come termine di paragone, delle altre compact commercializzate dalle concorrenti (la Ford Falcon, la Chevrolet Corvair e la Plymouth Valiant), solo la Valiant impiegava meno di 20 secondi.\nLe vendite del 1959 e del 1960 andarono bene anche perch\u00e9 le vetture compact della concorrenza non erano ancora state commercializzate nelle proprie concessionarie d\u2019auto.\nI modelli iniziali includevano berline a due e quattro porte, coup\u00e9 tipo hardtop a due porte e station wagon a due porte, tutte offerte con gli allestimenti Deluxe e Regal. A parte l'AMC Rambler dell'American Motors, la Lark rappresentava la pi\u00f9 vasta gamma di vetture compact immessa sul mercato americano. La Lark era anche la prima autovettura di questa categoria con una serie di modelli che montassero un motore V8. La similare AMC Rambler aveva infatti installato un propulsore a sei cilindri in linea.\nLa gamma della Lark si arricch\u00ec nel 1960 quando la compagnia commercializz\u00f2 la versione cabriolet (la prima delle Studebaker di questa categoria dal 1952) e una station wagon 4 porte. Riguardo quest'ultima, fu lanciata per il calo di vendite della 2 porte, con modifiche minori alla parte posteriore che la rendevano pi\u00f9 pratica nell'utilizzo. Il modello ebbe un buon successo.\nUna versione taxi della Lark, originariamente chiamata \"Econ-O-Miler\", fu commercializzata sulla base della station wagon, che aveva un passo di 2900\u00a0mm. Furono aggiunti 110\u00a0mm che andarono a beneficio dello spazio riservato ai passeggeri posteriori, molto importante per un taxi.\nUn tettuccio in tela fu offerto come optional per la berlina e per l'Hardtop. In questa occasione fu approntato un modesto restyling; fu modificato il frontale con una nuova griglia e nuovi fari quadrupli (quest'ultima novit\u00e0 era di serie per la \"Cruiser\" e la \"Regal\", e optional per la \"Deluxe\").\nDopo la modifica alla linea, nel 1961 la Studebaker intervenne anche sulla meccanica, ed alla Lark furono migliorate le prestazioni. La Casa automobilistica di South Bend lanci\u00f2 un motto: \"the compact with performability\" (\u201cla compatta con prestazioni\u201d). Questo fu ottenuto introducendo come optional un motore V8 da 4,7 L di cilindrata proveniente dalla famiglia di vetture della Hawk. Il modello fu impiegato dalla polizia, spesso usato durante gli inseguimenti.\nIn seguito l'attenzione della Studebaker si concentr\u00f2 sul sei cilindri in linea. L'opinione pubblica fu comunque dispiaciuta dell'abbandono del vecchio motore a valvole laterali. Ma gli ingegneri della Studebaker sapevano che il loro piccolo propulsore, il cui antenato era datato 1939, stava perdendo competitivit\u00e0 in prestazioni e consumo di carburante. Essendo pochi i fondi a disposizione per la riprogettazione di un nuovo motore, convertirono il vecchio propulsore in uno nuovo, questa volta a valvole in testa, con un aumento della potenza da 90 a 112 hp e una diminuzione del consumo di carburante. Come conseguenza, molti collaudatori trovarono il nuovo propulsore pi\u00f9 competitivo, anche in relazione al tempo impiegato per raggiungere i 60 mph partendo da fermo, test molto importante per l'epoca. Il nuovo motore, conosciuto come \"Skybolt Six\" fu installato ampiamente dal 1961. Altre innovazioni furono le bocchette di ventilazione, il pedale della frizione e un sistema sterzante aggiornato.\nSfortunatamente tutte queste novit\u00e0 non evitarono un calo drastico delle vendite nel 1961, soprattutto a causa della concorrenza. Ad esempio la Dodge lanci\u00f2 la Lancer, e la General Motors commercializz\u00f2 la Buick Special, l'Oldsmobile F-85 e la Pontiac Tempest. Queste nuove vetture compact causarono problemi alla Studebaker non solo per il loro lancio su mercato. A molte concessionarie indipendenti che commercializzavano al suo debutto anche la Lark, fu fatta pressione dalle case automobilistiche di Detroit (Ford, Chrysler e General Motors) affinch\u00e9 vendessero anche le nuove vetture di queste case automobilistiche. Spesso queste concessionarie che non commercializzavano con successo le Lark, si orientavano a fare un maggior sforzo per vendere gli altri modelli.\nLa seconda serie (1962-1963).\n1962.\nAnche questa serie fu fabbricata a South Bend ed a Hamilton. Con uno sforzo per risalire la china da quando le Case automobilistiche di Detroit lanciarono i loro modelli tra il 1960 ed il 1961, il nuovo presidente della Studebaker, Sherwood Egbert, chiam\u00f2 Brooks Stevens, un noto progettista industriale, per aggiornare la Lark. Stevens allung\u00f2 il modello, specialmente la parte posteriore, e modernizz\u00f2 gli interni. La Studebaker aveva un accordo con la Daimler-Benz (1957) per la distribuzione delle vetture, e forse non fu un caso che la nuova griglia anteriore s'ispirasse al famoso radiatore delle Mercedes-Benz.\nL'unico modello che fu cancellato della linea di produzione del 1962 fu la serie \u201cDeluxe\u201d della station wagon a 2 porte, che fu surclassata da quella a 4 porte che fece il suo debutto nel 1960. Ci\u00f2 fu fatto anche per soddisfare una commissione del Governo degli Stati Uniti per ampliare il proprio parco macchine. Non \u00e8 certo quante vetture furono costruite per questo ordine e, sebbene il numero fu esiguo, non si sa quante esistano oggi.\nL'immediato effetto del restyling di Stevens fu la ripresa delle vendite. Nonostante lo sciopero proclamato dalla United Auto Workers all'inizio del 1962, le vetture vendute furono oltre 90.000, molto di pi\u00f9 di quanto realizzato nel 1961.\n1963.\nNel 1963 Stevens rivisit\u00f2 nuovamente la Lark. Il datato parabrezza avvolgente fu eliminato e il disegno della zona sopra la linea di cintura fu alleggerito utilizzando montanti pi\u00f9 sottili. Tolse pure le cornici che erano installate sulla carrozzeria che furono molto criticate fin dal 1953, dando un aspetto pi\u00f9 moderno alla vettura, anche se molti acquirenti non se accorsero neppure.\nAll'interno della Lark, Stevens rivisit\u00f2 completamente la strumentazione, con l'installazione di indicatori con lettura diretta riducendo al massimo le spie luminose, ma non trovando lo spazio per l'aria condizionata nel pannello. Per le donne, fu installato uno specchio ed un alloggiamento per il trucco vicino al compartimento per i guanti.\nA parte la Avanti, la pi\u00f9 grande innovazione della Studebaker fu l'introduzione nel 1963 del tettuccio scorrevole per le station wagon, successivamente applicato anche sulla Wagonaire. Progettato da Stevens, questa novit\u00e0 fu la pi\u00f9 grande innovazione per le station wagon dagli anni quaranta, quando fu introdotto il corpo vettura in acciaio\nLa versione \u201cCruiser\u201d della Lark fu apprezzata per le finiture lussuose. Le brochure mostravano come una \"America's First and Only Limousette.\" (\u201cLa prima e unica limousette Americana\u201d)\nAlla met\u00e0 del 1963 la Studebaker standardizz\u00f2 le proprie vetture, ispirandosi alla Lark e alla Scotsman. Mentre molte, come la Cruiser, erano effettivamente delle Lark, molte altre non lo erano, e di conseguenza non avevano questo nome applicato alla vettura. Non era neppure presente il marchio Studebaker sui parafanghi anteriori, introdotto nel 1956 sulle Hawk. Oltre a questo, fu perseguita la politica di eliminare i fronzoli, sia sull'aspetto esteriore che negli interni. Grazie a questi interventi, ci fu un abbassamento dei prezzi, che ora era, per la versione base della Lark, di 1935 dollari. Questo prezzo era molto competitivo rispetto a quello delle altre Case automobilistiche per le compact e le Mid Size\nPer quanto riguarda l'ingegneria, furono offerti i freni a disco costruiti dalla Bendix (forniti all'inizio sulla Avanti), ad un prezzo di 97,95 dollari; era un buon prezzo e increment\u00f2 considerevolmente lo spazio di frenata. Anche sul fronte dei motori ci furono dei cambiamenti; oltre al sei cilindri ed al V8, furono offerti dei nuovi propulsori derivati dall'Avanti, uno non sovralimentato denominato \"R1\" ed uno sovralimentato chiamato \"R2\". Questi motori rendevano la Lark estremamente competitiva nelle prestazioni. I modelli che avevano installato questi propulsori erano chiamati \u201cSuper Lark\u201d.\nPurtroppo queste novit\u00e0 non portarono ad un incremento delle vendite, che rimasero deludenti per tutto il 1963. In questo anno furono vendute 77000 esemplari.\nLa terza serie (1964-1966).\nAnche questa serie fu assemblata negli stabilimenti Studebaker di South Bend (fino al dicembre 1963) e di Hamilton.\nI motori disponibili furono il sei cilindri in linea da 3,2 L e da 3,8 L, ed il V8 da 4,6 L.\nLa Studebaker continu\u00f2 anche nel 1964 l'opera di ammodernamento dei propri modelli, tra cui la Lark, senza intaccare il prezzo di vendita. Il risultato fu un profondo restyling che non si vedeva per la Studebaker dal 1946. Fu abbandonata la griglia di ispirazione Mercedes-Benz, ora sostituita da una di alluminio, e furono degli alloggiamenti squadrati per i fari anteriori. Stevens appiatt\u00ec il cofano, il tettuccio e lo sportello del bagagliaio, e modific\u00f2 la parte posteriore per incorporare le luci posteriori orizzontali e le lampadine di ricambio.\nIl nuovo aspetto debutt\u00f2 mentre la compagnia pens\u00f2 di far uscire di scena la Lark e le derivate. I modelli pi\u00f9 a basso prezzo furono denominati Challenger, mentre il nome Commander fu applicato alle vetture che soppiantarono le Lark con allestimento \"Regal\". \"Daytona\" fu il nome dato alle berlina a 4 porte mentre \"Cruiser\" era la denominazione data alla gamma pi\u00f9 elevata. Tutti i modelli, esclusa la Cruiser, offrivano una versione station wagon.\nLa Changeller e la Commader avevano singoli fari anteriori di serie, per la prima volta usati dal 1961. Fari doppi erano offerti come optional.\nAll'interno le modifiche furono minime, come ad esempio nella tappezzeria e nella posizione degli strumenti. Il tachimetro, che era installato sulla destra, fu spostato in posizione centrale, con l'optional di un contagiri o di un orologio posizionato sulla destra.\nLa produzione della Lark termin\u00f2 nel 1966, con la chiusura dell'attivit\u00e0 della Studebaker.\nLe versioni speciali della Lark.\nLa particolare costruzione delle Lark fu adatta per le modifiche apportate dai carrozzieri di fiducia dei clienti per creare una nuova interpretazione della linea delle vetture. Ci\u00f2 sposava in pieno uno degli slogan della Studebaker, cio\u00e8 \"a little different\" (\u201cun po' differente\u201d)\nUn famoso carrozziere e progettista, Pietro Frua, rivisit\u00f2 completamente un ristretto numero di Lark del 1960. Due berline a 4 porte esistono tuttora, ma necessitano di essere restaurate. Furono modificate anche altre versioni a due porte berlina, ma non si sa se esistano oggi. Le Lark modificate da Frua erano degne di nota per la linea e per l'abbondante uso del vetro.\nOltre a questo, Brooks Stevens cre\u00f2 parecchi concept sulla base della Lark. Tre di queste vetture, una berlina a quattro porte con portiere posteriori incernierate posteriormente, una station wagon con tettuccio scorrevole (chiamato \u201cSkyview\u201d) e una versione sportiva due porte sono conservate allo Studebaker National Museum.\nLe Lark cabriolet con telaio rinforzato derivante dalla Avanti e dalla Excalibur di Brooks Stevens, sono state fabbricate in numero limitato dopo che la casa automobilistica di South Bend termin\u00f2 la produzione di autovetture, sebbene l'Excalibur continu\u00f2 la fabbricazione di telai personalizzati dal cliente derivanti dalla Studebaker. La Avanti Motors continu\u00f2 l'uso del telaio fino agli inizi degli anni ottanta.\nSebbene la Studebaker ritir\u00f2 il nome Lark nel 1964, i collezionisti si riferivano alle autovetture prodotte dal 1964 al 1966, sia in versione berlina che station wagon, come \u201cLark\u201d."}
{"id": "2821333", "revid": "729019", "url": "https://it.wikipedia.org/wiki?curid=2821333", "title": "Aeroplani (singolo)", "text": "Aeroplani \u00e8 un singolo di Toto Cutugno, pubblicato il 18 febbraio 2010 dall'etichetta discografica Dito.\nIl singolo.\nLa canzone, scritta da Cutugno insieme a C. Romano e S. Iodice, \u00e8 stata presentata al Festival di Sanremo 2010, venendo eliminata dal voto della giuria demoscopica durante la prima serata. Cutugno ha reinterpretato il brano duettando con Bel\u00e9n Rodr\u00edguez durante la terza serata, in cui sono stati ripescati due dei brani inizialmente eliminati."}
{"id": "2821334", "revid": "1776051", "url": "https://it.wikipedia.org/wiki?curid=2821334", "title": "Short track ai XX Giochi olimpici invernali - 1000 m maschile", "text": "La gara dei 1000 m maschile di short track dei XX Giochi olimpici invernali \u00e8 iniziata il 15 ed \u00e8 terminata il 18 febbraio 2006 e si \u00e8 disputata al Palazzo a Vela di Torino."}
{"id": "2821337", "revid": "275648", "url": "https://it.wikipedia.org/wiki?curid=2821337", "title": "Final Eight Coppa Italia 2010", "text": ""}
{"id": "2821341", "revid": "1904508", "url": "https://it.wikipedia.org/wiki?curid=2821341", "title": "Ordine della Corona del re Zvonimiro", "text": "L'Ordine della Corona di re Zvonimiro \u00e8 stata un'onorificenza concessa dallo Stato Indipendente di Croazia, come Regno di Croazia prima (1941-1943) e poi come Stato Indipendente di Croazia (1943-1945).\nStoria.\nLa decorazione venne istituita il 17 maggio 1941 da Ante Paveli\u0107 (formalmente primo ministro della Croazia e capo del governo usta\u0161a), per conto del sovrano formale Tomislavo II, per ricompensare degnamente quanti, croati o stranieri, si fossero distinti a favore della Croazia. L'Ordine fu dedicato a re Zvonimiro di Croazia, vissuto nell'XI secolo.\nGradi.\nL'Ordine disponeva dei seguenti gradi di benemerenza:"}
{"id": "2821344", "revid": "1776051", "url": "https://it.wikipedia.org/wiki?curid=2821344", "title": "Short track ai XX Giochi olimpici invernali - 1000 m femminile", "text": "La gara dei 1000 m femminile di short track dei XX Giochi olimpici invernali \u00e8 iniziata il 22 ed \u00e8 terminata il 25 febbraio 2006 e si \u00e8 disputata al Palazzo a Vela di Torino."}
{"id": "2821350", "revid": "1776051", "url": "https://it.wikipedia.org/wiki?curid=2821350", "title": "Short track ai XX Giochi olimpici invernali - 1500 m maschile", "text": "La gara dei 1500 m maschile di short track dei XX Giochi olimpici invernali \u00e8 si \u00e8 disputata il 12 febbraio 2006 al Palazzo a Vela di Torino."}
{"id": "2821361", "revid": "1543377", "url": "https://it.wikipedia.org/wiki?curid=2821361", "title": "Ordine al merito (Croazia)", "text": "L'Ordine al merito (Croazia) \u00e8 stata un'onorificenza concessa dallo Stato Indipendente di Croazia, come Regno di Croazia prima (1941-1943) e poi come Stato Indipendente di Croazia (1943-1945).\nStoria.\nLa decorazione venne istituita il 10 aprile 1942 da Ante Paveli\u0107 (formalmente primo ministro della Croazia e capo del governo ustasha), per conto del sovrano formale Tomislavo II. L'Ordine era inteso a ricompensare i croati che si fossero distinti per meriti particolari nella societ\u00e0 o che avessero, con la loro opera, esaltato la Croazia.\nParticolarit\u00e0 dell'Ordine fu quella di avere per ogni grado insegne diverse, una per i cristiani e l'altra per i non cristiano, avendo la Croazia un considerevole numero di musulmani tra i propri cittadini.\nGradi.\nL'Ordine disponeva delle seguenti classi:"}
{"id": "2821363", "revid": "1776051", "url": "https://it.wikipedia.org/wiki?curid=2821363", "title": "Short track ai XX Giochi olimpici invernali - 1500 m femminile", "text": "La gara dei 1500 m femminile di short track dei XX Giochi olimpici invernali si \u00e8 disputata il 18 febbraio 2006 al Palazzo a Vela di Torino."}
{"id": "2821365", "revid": "1573940", "url": "https://it.wikipedia.org/wiki?curid=2821365", "title": "Club Social Deportivo Le\u00f3n de Hu\u00e1nuco", "text": "Il Club Social Deportivo Le\u00f3n de Hu\u00e1nuco, meglio noto come Le\u00f3n de Hu\u00e1nuco, \u00e8 una societ\u00e0 calcistica peruviana con sede nella citt\u00e0 di Hu\u00e1nuco. Milita in Copa Per\u00fa, la terza serie del campionato peruviano di calcio.\nStoria.\nIl club \u00e8 stato fondato il 29 giugno 1946 da componenti del \"Colegio Nacional Leoncio Prado\" per la pratica dello sport tra gli studenti e gli insegnanti del summenzionato collegio. Con il passare degli anni il club guadagn\u00f2 stima, diventando motivo di orgoglio e patrimonio cittadino.\nIl club ha disputato, prima della stagione 2010, 21 campionati di massima divisione, raggiungendo come miglior risultato il 4\u00ba posto nel 1994. Occupa il 14\u00ba posto nella classifica perpetua del massimo campionato nazionale.\nVanta in bacheca 2 Copa Per\u00fa, conquistate nel 1980 e 2009; la seconda ha permesso al club di ritornare a giocare nel Campeonato Descentralizado nel 2010, dopo 15 anni di assenza"}
{"id": "2821367", "revid": "767487", "url": "https://it.wikipedia.org/wiki?curid=2821367", "title": "Ordine militare del Trifoglio di ferro", "text": "L'ordine militare del Trifoglio di ferro \u00e8 stata un'onorificenza concessa dallo Stato Indipendente di Croazia, come Regno di Croazia prima (1941-1943) e poi come Stato Indipendente di Croazia (1943-1945).\nStoria.\nLa decorazione venne istituita il 27 aprile 1941 da Ante Paveli\u0107 (formalmente primo ministro della Croazia e capo del governo ustasha), per conto del sovrano formale Tomislavo II, come la pi\u00f9 alta onorificenza militare della Croazia. L'Ordine venne concesso per particolari e rilevanti atti di guerra compiuti direttamente dall'insignito.\nGradi.\nL'Ordine disponeva delle seguenti classi:\nLo statuto dell'Ordine prevedeva inoltre che per i gradi uguali e superiori a quello della croce di II classe fosse concesso il titolo nobiliare ereditario di \"Vitez\" (cavaliere). Per meriti eccezionali erano conferite in aggiunta ad ogni classe l'insegna della corona di quercia."}
{"id": "2821368", "revid": "1821847", "url": "https://it.wikipedia.org/wiki?curid=2821368", "title": "Francesco Paolo Ruggiero", "text": "Biografia.\nLaureato in legge a Napoli, esercit\u00f2 con successo la professione di avvocato. Insegn\u00f2 economia e diritto civile all'Universit\u00e0 di Napoli. Fu ministro degli Affari ecclesiastici (1848) nel governo costituzionale del Regno delle Due Sicilie concesso dopo i moti del 1848, retto da Carlo Troya; fu poi ministro delle Finanze (1849) e ministro di grazia e giustizia \"ad interim\" nel successivo governo di Gennaro Spinelli di Cariati.\nCostretto a dimettersi per le sue tendenze liberali, fu costretto ad andare in esilio. Viaggi\u00f2 in Italia e all'estero e si stabil\u00ec nel Granducato di Toscana. Fu condannato a morte in contumacia dal governo di Ferdinando II. Torn\u00f2 a Napoli dopo la conquista garibaldina (1860). Fu infine deputato al parlamento italiano dal 1867 al 1870 (X Legislatura del Regno d'Italia)."}
{"id": "2821375", "revid": "180559", "url": "https://it.wikipedia.org/wiki?curid=2821375", "title": "Starwings Basket Regio Basel", "text": "Gli Starwings Basket Regio Basel sono una squadra svizzera di Pallacanestro di Birsfelden, un sobborgo di Basilea.\nStoria.\nGli Starwings nascono dalla fusione tra il CVJM Birsfelden e il BC Arlesheim avvenuta nel 2002. Promossi in LNBA nel 2005 sono l'unica squadra professionista della svizzera tedesca.\nPalmar\u00e8s.\n2009-10"}
{"id": "2821376", "revid": "76963", "url": "https://it.wikipedia.org/wiki?curid=2821376", "title": "Claudia Lonow", "text": "Produttrice di serie televisive, per intrarpendere l'ambito mestiere, tra il 1979-1984 interpreta Diana nella serie televisiva California, e partecipa come guest star ai telefilm di Aaron Spelling quali Fantasilandia, Love Boat, Hotel, Beverly Hills 90210 e Settimo Cielo.\nIdeatrice della sit-com Rude Awakening nel terzo millennio inizia con successo l'attivit\u00e0 di produttrice, firmando serie televisive come Perfetti... ma non troppo, The War at Home e Cashmere Mafia."}
{"id": "2821379", "revid": "2184720", "url": "https://it.wikipedia.org/wiki?curid=2821379", "title": "L'uomo che amava le donne (singolo)", "text": "L'uomo che amava le donne \u00e8 un singolo della cantante italiana Nina Zilli, pubblicato il 12 febbraio 2010 dall'etichetta discografica Universal.\nLa cantante ha partecipato al Festival di Sanremo 2010, nella sezione \"Nuova generazione\", con questa canzone, arrivando in finale e vincendo il Premio della Critica \"Mia Martini\", il premio Sala Stampa Radio Tv e il Premio Assomusica 2010 conferito dall'associazione degli organizzatori e dei produttori alla migliore esibizione live.\nLa canzone arriva alla posizione numero 15 della classifica italiana.\nIl brano.\nIl brano \u00e8 stato pubblicato sul sito ufficiale della manifestazione gi\u00e0 nel mese di gennaio, come da regolamento, al contrario degli anni precedenti, quando i brani dovevano essere presentati per la prima volta al pubblico durante la manifestazione, ed \u00e8 stato diffuso in radio sempre nello stesso mese.\nLa canzone \u00e8 stata inserita nell'album di debutto della cantante, \"Sempre lontano\" (frase presente anche nel testo della canzone) e, secondo quanto affermato dalla stessa Zilli, \u00e8 ispirata alla storia narrata dall'omonimo film \"L'uomo che amava le donne\".\nLa canzone \u00e8 la colonna sonora dello spot pubblicitario del nuovo canale di Mediaset La 5.\nCome constatabile sul sito ufficiale della FIMI, il singolo \u00e8 stato certificato disco d'oro per gli oltre 15.000 downloads, divenute oltre 25.000 nel 2015."}
{"id": "2821381", "revid": "2014155", "url": "https://it.wikipedia.org/wiki?curid=2821381", "title": "Andrea Pigonati", "text": "Nel 1759 fu inviato ad Ustica assieme all\u2019ingegnere militare Giuseppe Valenzuola dal re Carlo III di Borbone, nell'ambito del progetto di popolamento di quell'isola: al ritorno da quell'esperienza pubblic\u00f2 un opuscolo interessante anche per le notazioni di carattere scientifico e naturalistico. In esso il Pigonati rivelava anche le sue posizioni reagaliste e riformatrici che caratterizzaranno la sua opera. \nIl suo interesse fu poi rivolto alle antichit\u00e0 classiche della Sicilia e realizz\u00f2 un'interessante opera di misurazione e rilievo dei monumenti antichi dell'isola. \nIl suo nome \u00e8 strettamente legato agli importanti lavori di bonifica del porto di Brindisi da decenni impantanato e inagibile ai grandi navigli. L'incarico gli venne direttamente dal re Ferdinando IV e lo impegn\u00f2 dal luglio 1775 al 26 novembre 1778: in quella occasione si avvalse della collaborazione del matematico don Vito Caravelli. La riapertura del canale di collegamento tra il bacino interno e quello esterno del porto di Brindisi fu tuttavia operazione piuttosta complessa e richiese interventi successivi che si protrassero fino ai primi decenni dell'Ottocento. Anche in questa occasione il Pigonati lasci\u00f2 una memoria scritta della sua attivit\u00e0. \nEbbe poi l'incarico di direttore per la costruzione della strada degli Abruzzi da Castel di Sangro a Sulmona, incarico che fece precedere da due opuscoli descrittivi."}
{"id": "2821383", "revid": "30277808", "url": "https://it.wikipedia.org/wiki?curid=2821383", "title": "8051", "text": ""}
{"id": "2821384", "revid": "1494380", "url": "https://it.wikipedia.org/wiki?curid=2821384", "title": "Antonios Naguib", "text": "Biografia.\nOrdinato sacerdote il 30 ottobre 1960, presta servizio entro il patriarcato di Alessandria dei Copti fino alla nomina ad eparca di Minya, sua citt\u00e0 natale, il 26 luglio 1977 da parte di papa Paolo VI.\nRiceve la consacrazione episcopale il successivo 9 settembre dalle mani dell'allora patriarca di Alessandria, cardinale Stephanos I Sidarouss. Rinuncia al governo pastorale dell'eparchia di Minya il 9 settembre 2002.\nIl 30 marzo 2006 \u00e8 eletto patriarca di Alessandria dei Copti, come successore del cardinale St\u00e9phanos II Ghattas, dal Sinodo della Chiesa copta. Riceve la comunione ecclesiastica di papa Benedetto XVI il successivo 6 aprile.\nNello stesso giorno assume anche i ruoli di presidente del Sinodo della Chiesa copta e di presidente della Conferenza episcopale egiziana.\nBenedetto XVI lo nomina relatore generale durante l'Assemblea speciale del Sinodo dei vescovi del Medio Oriente, tenutasi dal 10 al 24 ottobre 2010 in Vaticano.\nBenedetto XVI lo eleva al rango di cardinale nel concistoro del 20 novembre 2010, annoverandolo di diritto nell'ordine dei cardinali vescovi.\nIl 31 dicembre 2011 viene colto da emorragia cerebrale. Il 6 febbraio successivo viene eletto come vicario patriarcale supplente il vescovo Kyrillos William Samaan.\nIl 15 gennaio 2013 il Sinodo dei vescovi della Chiesa copta, dopo aver consultato Benedetto XVI, accetta la sua rinuncia all'incarico di patriarca di Alessandria dei Copti. Nonostante la malattia, riesce a partecipare al conclave del marzo successivo, che elegger\u00e0 papa Francesco.\nIl 18 marzo 2015, al compimento dell'ottantesimo anno di et\u00e0, esce dal novero dei cardinali elettori.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "2821386", "revid": "62004", "url": "https://it.wikipedia.org/wiki?curid=2821386", "title": "Anatolij Anatol'evi\u010d Ti\u0161\u010denko", "text": ""}
{"id": "2821387", "revid": "984922", "url": "https://it.wikipedia.org/wiki?curid=2821387", "title": "Joey Cramer", "text": "Biografia.\n\u00c8 stato un giovane attore negli Stati Uniti durante gli anni ottanta, noto soprattutto per il suo ruolo nel film \"Navigator\". \u00c8 anche apparso in un TV movie con Buddy Ebsen e Gordon Tootoosis nel 1987. \nOggi, Cramer vive nella citt\u00e0 di Sechelt (Canada) ed \u00e8 impiegato presso un negozio di articoli sportivi. Nel 2016 \u00e8 stato arrestato dalla polizia canadese per rapina a mano armata in una banca.\nRiconoscimenti.\nCramer ha ricevuto una nomination riguardante i \"Saturn Award per il miglior attore emergente\" nel 1987 per \"Navigator\" (1986)."}
{"id": "2821393", "revid": "767487", "url": "https://it.wikipedia.org/wiki?curid=2821393", "title": "Steve Edwards", "text": "Ha raggiunto la notoriet\u00e0 nel 2006 interpretando il brano di Bob Sinclar \"World, Hold On (Children of the Sky)\", successo europeo dell'estate, e duettando con i Cassius in \"Sound of Violence\" e con lo scandinavo Axwell in \"Watch the Sunrise\". Partecip\u00f2 anche al Festivalbar 2006.\nIn seguito ha collaborato ancora una volta con Sinclar cantando le canzoni \"Togheter\" nel 2007 e \"Peace Song\" nel 2009.\nNel 2010 \u00e8 stato ospite, in Italia, della 60\u00aa edizione del Festival di Sanremo.\nNel dicembre 2014 partecipa su Rai 2 al \"Concerto di Natale\" live dall'Auditorium della conciliazione in Roma, duettando con Chiara nella canzone natalizia \"Have Yourself a Merry Little Christmas\"."}
{"id": "2821394", "revid": "288300", "url": "https://it.wikipedia.org/wiki?curid=2821394", "title": "Morten Nicolas Rasmussen", "text": ""}
{"id": "2821398", "revid": "125317786", "url": "https://it.wikipedia.org/wiki?curid=2821398", "title": "Duomo di San Leo", "text": "Il duomo di San Leo, o di San Leone, \u00e8 il principale luogo di culto di San Leo in provincia di Rimini, appartenente alla diocesi di San Marino-Montefeltro.\nStoria.\nIl sito su cui sorge il duomo, una protuberanza di roccia sedimentaria (arenaria), era adibito al culto delle divinit\u00e0 sin dall'epoca preistorica. L'edificazione del primo duomo altomedievale si ebbe nel VII secolo, quando l'antica Montefeltro (San Leo) venne eretta a \"civitas\", diventando sede di una diocesi.\nI resti della prima chiesa sono inglobati nell'attuale struttura romanica-longobarda. Ne rimangono inoltre numerosi frammenti scultorei, quali i resti del ciborio di san Leone, capitelli con motivi fitomorfici e i leoni alati del protiro, che sostengono una colonna della navata.\nSu un pilastro della navata centrale, tra due testine ovoidali, \u00e8 incisa la data 1173, probabilmente riferita ad un intervento di ristrutturazione di maestranze guidate da capomastri emiliano-lombardi.\nDescrizione.\nEsterno.\nAnticamente, il duomo non era in posizione isolata ma bens\u00ec affiancato dal palazzo vescovile, dalla sede dei canonici, da foresterie, ospedale, sacrestia e molto probabilmente dal battistero. Questi edifici, dalla torre alla pieve, costituirono per diversi secoli il quartiere cattedrale, una cittadella religiosa chiamata \"il Vescovado\", probabilmente fortificata.\nLe mura sono interamente composte di conci di arenaria levigati, esternamente di color ocra e internamente di color grigio ferrigna.\nCon la ristrutturazione post-tridentina, operata nel XVI secolo, il pavimento fu disposto, anzich\u00e9 su due piani a quote diverse, ad un unico piano. Allo stesso periodo risalgono anche la balaustra che racchiude il presbiterio e lo scalone, di stile urbinate.\nL'intera struttura presenta numerosi elementi asimmetrici. L'ingresso \u00e8 posizionato su una fiancata anzich\u00e9 sulla facciata, situata su un ripido pendio roccioso. Il portale \u00e8 sovrastato da busti scolpiti che raffigurano san Leone e san Valentino, proveniente dalla chiesa antica. Quello di San Leone \u00e8 la pi\u00f9 antica raffigurazione del Santo pervenuta ai giorni nostri. Come gran parte degli edifici di San Leo anche il duomo \u00e8 privo di fondamenta poich\u00e9 poggia direttamente sulla roccia. In essa sono inoltre scavate due scalette che conducono alla cripta. Le numerose monofore e bifore presentano strombature.\nInterno.\nLa pianta della chiesa \u00e8 a croce latina, con tre navate divise da pilastri a fascio e colonne di spoglio, che sorreggono archi a sesto spezzato, accennando all'imminente stile gotico. Ogni pilastro e ogni colonna \u00e8 ornato a livello del capitello da bassorilievi che raffigurano animali del cosiddetto bestiario cristiano, che simboleggiano i vizi e le virt\u00f9. Vi sono inoltre il pesce, simbolo del Cristo, diverse stilizzazioni dell'Albero della Vita e figure di uomini e donne, ad esaltare l'attivit\u00e0 umana. Per le dimensioni emergono telamoni e cariatidi, che nel centro della navata e del presbiterio si contrappongono in maniera simmetrica.\nNel duomo sono inseriti, senza un preciso ordine, rocchi di colonne romane di marmo, di cui quattro, impreziositi da capitelli corinzi, si alternano ai pilastri nelle navate e nel presbiterio, testimoniando la presenza di edifici di epoca romana in loco.\nIn fondo alla navata centrale sono presenti numerose tombe, dove sono sepolti i membri delle antiche famiglie gentilizie della citt\u00e0. Nel presbiterio vi \u00e8 invece il grande crocifisso pendente, donato alla cattedrale nel 1205 dal conte Montefeltrano di Montefeltro. Esso era originariamente issato sul suo carroccio. Il corpo di Cristo \u00e8 stato ridipinto pi\u00f9 volte nel corso del tempo mentre le figure laterali sono originali.\nPrima della ristrutturazione cinquecentesca le due rampe di scale mediante il quale si accede al presbiterio erano pi\u00f9 strette e ripide, come lasciano supporre tracce nella parete destra. Plutei, transenne e un'iconostasi marcavano la divisione tra il presbiterio e l'aula dei fedeli al posto dell'odierna balaustra. L'altare inoltre risultava pi\u00f9 piccolo e sovrastato dal ciborio, i cui frammenti sono esposti nel vicino museo d'arte sacra.\nLa cripta riporta gli stessi lineamenti architettonici della chiesa sovrastante, con una maggiore omogeneit\u00e0 nelle forme romaniche, facendola risultare la parte pi\u00f9 antica del complesso, con archi a tutto sesto, volte a crociera, colonne e pilastri cruciformi. La luce proviene da piccole finestre con doppia strombatura. Una peculiarit\u00e0 sta inoltre nel fatto di essere dedicata a san Pietro, la cui intitolazione \u00e8 diffusa tra le chiese pi\u00f9 antiche della zona, facendo supporre che la cripta stessa sia il risultato della ristrutturazione di un tempio precedente, forse un'abbazia. Sull'altare \u00e8 collocata una reliquia di san Leo, donata nel 1953 dalla comunit\u00e0 di Voghenza, che ne custodisce in un santuario le spoglie dal 1016. In fondo alla cripta, in una nicchia, si trova il coperchio del sarcofago del Santo, risalente al V secolo, tipico esempio di sarcofago romano.\nOrgano a canne.\nAppoggiato alla parete di controfacciata, a pavimento, si trova l'organo a canne, costruito nel 1964 dalla ditta Schuke Orgelbau di Potsdam-Berlin ed acquistato dal duomo di San Leo nel 2008.\nLo strumento, a trasmissione integralmente meccanica, ha due tastiere di 56 note (Do1-Sol5) ed una pedaliera dritta di 30 (Do1-Fa3)."}
{"id": "2821403", "revid": "729019", "url": "https://it.wikipedia.org/wiki?curid=2821403", "title": "Gangrel", "text": "Carriera.\nCircuito indipendente (1988-1994).\nHeath viene allenato da Boris Malenko, inizia ad esibirsi in vari circuiti indipendenti della Florida. Inizia a lottare nella IPW il quale riesce a vincere i IPW Tag Team Championship. Si trasferisce alla Stampede Wrestling e forma un tag team con il wrestler Tom Nash, in coppia hanno vinto gli Stampede International Tag Team Championship. Nella prima met\u00e0 degli anni novanta Heath e Nash vengono associati alla moglie di Nash ovvero Luna, il team si scioglier\u00e0 nella All Japan Pro Wrestling. Dopo la rottura del team il matrimonio tra Luna e Nash si sciolse e Luna si lega sentimentalmente a Heath. Dopo lo scioglimento dei Blackhearts, Heath assume la gimmick del Vampire Warrior ispirato dal film The Lost Boys lottando nella United States Wrestling Association e riuscendo a vincere il USWA Southern Heavyweight Championship e il Pro Wrestling Illustrated Rookie of the Year nel 1993.\nWorld Wrestling Federation (1994-1995).\nHeath debutta nella World Wrestling Federation con il nome di \"The Black Phantom\" venendo utilizzato come mid-carder.\nExtreme Championship Wrestling (1995).\nNel 1995 Heath approda nella Extreme Championship Wrestling per un breve periodo e ebbe una faida con Tommy Dreamer.\nWorld Championship Wrestling (1998).\nAll'inizio del 1998 Heath approda nella World Championship Wrestling a WCW Worldwide facendo coppia con Michael Nova perdento gli Face of Fear.\nRitorno in WWF (1998-2001).\nNel 1998 Heath viene assunto dalla World Wrestling Federation e gli venne assegnata la gimmick di Gangrel, questo nome deriva dal clan dei vampiri . L'ingresso di Gangrel lo vedeva arrivare in un anello di fuoco seguito dall'arrivo sul ring del wrestler e durante il suo ingresso si fermava sui gradoni d'acciaio e beveva dentro un calice il cui conteneva del sangue (Kayfabe) per poi sputarlo.\nDebutta il 16 agosto a Sunday Night Heat battendo Scott Taylor. Ha formato con Edge e Christian una stable ovvero The Brood, il gruppo si unisce alla stable Ministry of Darkness capitanata da The Undertaker. Dopo che il Brood si separa dai Ministry of Darkness iniziano un feud con gli Hardy Boyz e il loro manager Michael Hayes, durante la faida Gangrel tradisce Edge e Christian per unirsi con gli Hardy Boyz per poi creare una stable con questi ultimi chiamata The New Brood. Poco la rottura della stable Gangrel viene usato come mid-carder dalla WWF. Nel 2000 Gangrel viene affiancato da Luna Vachon (sua moglie nella vita reale) che lo accompagna come manager.\nNel 2001 Gangrel viene svincolato dalla World Wrestling Federation "}
{"id": "2821405", "revid": "62004", "url": "https://it.wikipedia.org/wiki?curid=2821405", "title": "SRAM (ciclismo)", "text": ""}
{"id": "2821410", "revid": "1632387", "url": "https://it.wikipedia.org/wiki?curid=2821410", "title": "Testimony of the Ancients", "text": "Testimony of the Ancients \u00e8 il terzo album della band death metal olandese Pestilence. \u00c8 stato pubblicato nel 1991 dalla Roadrunner Records.\nIl disco.\nNel 1990, un anno dopo la pubblicazione di \"Consuming Impulse\", il cantante e bassista Martin Van Drunen lascia la band per unirsi agli Asphyx. Per le registrazioni del nuovo disco viene quindi arruolato Tony Choy, dei Cynic, al basso ed il chitarrista Patrick Mameli prende il posto di Van Drunen alla voce. Con questa formazione i Pestilence incidono \"Testimony of the Ancients\", un lavoro molto diverso dall'album precedente. Oltre alla differenza di timbro vocale tra i due cantanti il disco vede, per la prima volta da parte della band, l'introduzione di tastiere nelle canzoni, suonate in quest'occasione da Kent Smith, ed un cambiamento di stile in direzione di un death metal pi\u00f9 tecnico e sperimentale."}
{"id": "2821412", "revid": "712828", "url": "https://it.wikipedia.org/wiki?curid=2821412", "title": "Essa R\u00edos", "text": "Carriera.\nWorld Wrestling Federation (1997\u20132001).\nDelgado fece il suo debutto nella World Wrestling Federation il 3 novembre 1997 a Raw is War, all'et\u00e0 di 18 anni, lottando con il nome \u00c1guila. Questo periodo include un incontro con Taka Michinoku a WrestleMania XIV per il Light Heavyweight Championship. Fece un match contro Michinoku nel corso di ECW CYBERSLAM prima di catturare il WWF Light Heavyweight da Gillberg nel suo 'debutto' come Essa Rios il 13 febbraio 2000 a Sunday Night Heat. Il suo regno fu breve, infatti perse il titolo contro Dean Malenko un paio di settimane pi\u00f9 tardi. Durante il suo periodo come Essa Rios, venne allenato da Lita. Lui e Lita ebbero un feud con Eddie Guerrero e Chyna, che lo port\u00f2 ad un match per l'European Championship tra R\u00edos e l'allora campione Guerrero a Backlash 2000, ma Rios perse. La collaborazione tra R\u00edos e Lita si concluse qualche tempo pi\u00f9 tardi, dopo che R\u00edos, furioso, attacc\u00f2 Lita dopo aver perso un match. Fu l\u00ec che gli Hardy Boyz vennero in soccorso di Lita e quindi crearono un feud con lui brevemente, e Lita divenne il loro pupillo. R\u00edos cadde nel dimenticatoio, ma ebbe un breve feud con Kurt Angle che culmin\u00f2 in un Main Event a Sunday Night Heat prima, poi fece delle apparizioni occasionali. Nel 2001 decise di abbandonare la WWF e di accettare le numerose richieste da parte di alcune federazioni giapponesi.\nAsistencia Asesor\u00eda Y Administraci\u00f3n (2001\u20132004).\nDopo l'abbandono dalla WWF nel 2001, torn\u00f2 in Messico per lottare nella AAA, come parte della storyline LLL. Poi continu\u00f2 la sua faida con El Zorro e la formazione \"X-team\" con Juventud Guerrera e Charly Manson.\nTotal Nonstop Action (2004\u20132005).\n\u00c1guila ritorn\u00f2 negli Stati Uniti nel 2004 come parte del Team AAA/Mexico nella Total Nonstop Action Wrestling con Abismo Negro, Juventud Guerrera, H\u00e9ctor Garza e Heavy Metal. Gareggi\u00f2 nella TNA come parte della X Division.\nConsejo Mundial de Lucha Libre (2005\u20132008).\nNel 2005, inizi\u00f2 a combattere nella Consejo Mundial de Lucha Libre come un membro dei Los Perros del Mal guidato da H\u00e9ctor Garza e Perro Aguayo, Jr., che era passato alla AAA in passato. Quando Perro Aguayo, Jr. lasci\u00f2 la CMLL nell'autunno del 2008, il signor \u00c1guila lasci\u00f2 la promozione con lui.\nRitorno in CMLL (2010\u20132017).\nIl 16 maggio 2010, \u00c1guila torn\u00f2 nella CMLL, interferendo in un match tra Psicosis II e La Sombra, schierandosi con Psicosis II e un gruppo chiamato Los Invasores, l'incontro ha visto anche il ritorno di Rayo de Jalisco Jr, che si un\u00ec alla CMLL. La CMLL tenne in seguito una conferenza stampa annunciando che avrebbero tenuto un evento speciale ovvero Sin Salida il 6 giugno 2010, i cui si sarebbero affrontati i Los Invasores e la CMLL. Durante la conferenza stampa venne rivelato che il signor \u00c1guila e H\u00e9ctor Garza sarebbero stati i co-leader dei Los Invasores. Il 16 luglio 2010 Super Viernes, \u00c1guila e H\u00e9ctor Garza sconfissero la squadra di La Sombra e Volador, Jr. vincendo il CMLL World Tag Team Championship. Per tenere il CMLL World Tag Team Championship, \u00c1guila dovette partecipare al CMLL Universal Championship (2010). Fece parte del \"Block B\" che gareggi\u00f2 il 6 ago 2010 a Super Viernes dove venne eliminato dal torneo quando perse contro La M\u00e1scara al primo turno. Il 2 novembre 2010 \u00c1guila e Garza persero CMLL World Tag Team contro Dragon Rojo, Jr. e \u00daltimo Guerrero. Il 3 dicembre 2010, a Sin Piedad 2010 \u00c1guila si rad\u00f2 i capelli dopo essere stato sconfitto da Rey Bucanero in un Lucha de Apuesta. Il 20 giugno 2012, \u00c1guila form\u00f2 i Los Depredadores del Aire con Black Warrior e Volador, Jr. Due giorni dopo, i Los Depredadores del Aire sconfitssero i Los Reyes de la Atlantida (Atlantis, Delta e Guerrero Maya, Jr.) e vinsero il Mexican National Trios Championship. Persero il titolo di nuovo contro i Los Reyes de la Atlantida il 30 ottobre, 2012. \u00c1guila, questa volta in coppia con i membri dei Los Invasores, Kraneo e Psicosis II, riconquist\u00f2 il titolo dai Los Reyes de la Atlantida il 16 dicembre 2012. Nell'autunno del 2012 i Los Invasores iniziarono un feud contro i CMLL World Trios Champions, El Bufete del Amor. Le due squadre combatterono pi\u00f9 volte con El Bufete's CMLL World Trios Chamipnship in palio, mentre iLos Invasores Mexican National Trios Championship passarono sopra rispetto al pi\u00f9 prestigioso titolo CMLL.\nIl 30 giugno, i Los Invasores persero il Mexican National Trios Championship contro La mascara, Rush e Titan. Il 19 luglio a Infierno en el Ring, \u00c1guila perse i capelli contro Shocker in un ten-man steel cage Lucha de Apuestas.\nLucha de Apuestas.\nRecord: 3-4"}
{"id": "2821417", "revid": "360299", "url": "https://it.wikipedia.org/wiki?curid=2821417", "title": "Patrick o'Brian", "text": ""}
{"id": "2821426", "revid": "6923", "url": "https://it.wikipedia.org/wiki?curid=2821426", "title": "Frank M. Rinderknecht", "text": ""}
{"id": "2821430", "revid": "122424648", "url": "https://it.wikipedia.org/wiki?curid=2821430", "title": "Terra-Due", "text": "Terra-Due \u00e8 un universo fittizio creato dalla casa editrice statunitense DC Comics. La prima apparizione risale all'albo \"The Flash\" (Vol.1) n. 123 del settembre 1961 degli autori Gardner Fox (testi), Carmine Infantino (matite) e Joe Giella (chine). Si tratta di una realt\u00e0 alternativa a quella in cui si svolgono le vicende dei personaggi DC Comics pubblicate tra la met\u00e0 degli anni cinquanta e il 1985. In questo universo parallelo esistono altre versioni di celebri supereroi quali Superman, Batman, Flash, Lanterna Verde, Wonder Woman e molti altri.\nLe premesse narrative.\nNel 1956 il redattore Julius Schwartz decide di rilanciare il genere supereroi che aveva visto finire il suo periodo di grande diffusione (chiamato Golden Age) nel 1951. Quasi tutti gli albi di supereroi avevano cessato la pubblicazione. Schwartz cerca di riproporre il personaggio di \"Flash\" che aveva conosciuto una certa popolarit\u00e0 negli anni quaranta sulla serie regolare Flash Comics. La scelta cade sull'opzione di creargli un'identita nuova e insieme al disegnatore Carmine Infantino gli viene modellato anche un nuovo costume. Il nuovo Flash quindi ha gli stessi poteri del precedente (supervelocit\u00e0) e lo stesso nome di battaglia, ma non la stessa identit\u00e0 segreta. Questo nuovo supereroe si chiama \"Barry Allen\" e non ha nulla a che vedere con il suo predecessore che invece si chiamava \"Jay Garrick\". Tra l'altro nella prima apparizione di Allen come Flash, lo stesso protagonista sta leggendo il fumetto \"Flash Comics\" n. 13 (realmente pubblicato nel gennaio 1941) dove Jay Garrick agisce come il supereroe da cui lo stesso Barry Allen prender\u00e0 ispirazione. Di conseguenza \"Terra-Due\" ci viene inizialmente presentata come una creazione fittizia dei fumetti all'interno di una storia a fumetti.\nFlash dei Due Mondi.\nDopo il successo ottenuto da \"Flash\" (Barry Allen) e il suo passaggio alla serie regolare a lui intitolata, Schwartz e Fox decidono di pubblicare un albo dove si incontrino i due \"Flash\". Nasce cos\u00ec la storia \"Flash of Two Worlds\" sul numero 123 di \"The Flash\" (Vol.1) del settembre 1961. Il disegnatore \u00e8 Carmine Infantino.\nDurante una cerimonia per una raccolta di fondi a scopo benefico, Flash II (Barry Allen) perde il controllo sulla capacit\u00e0 del suo corpo di vibrare attraverso gli oggetti e si ritrova in una citt\u00e0 differente da Central City (luogo in cui vive e dove si stava svolgendo la manifestazione), il nuovo centro \u00e8 denominato Keystone City. Essendo lui un lettore di fumetti si accorge di trovarsi in quello che credeva essere un Universo fittizio creato sugli albi dei supereroi degli anni trenta e anni quaranta. Consultando l'elenco telefonico individua il nome \"Jay Garrick\", l'alterego del supereroe Flash dei fumetti. Barry scopre di trovarsi in una realt\u00e0 parallela e ha modo di conoscere il primo Flash, il quale ha ormai cessato l'attivit\u00e0 di supereroe da dodici anni (cio\u00e8 dagli anni conclusivi della Golden Age). Jay Garrick chiede l'aiuto di Barry nel trovare i colpevoli di una serie di furti. I due velocisti scoprono che gli autori dei misfatti sono i tre supercriminali Violinista, l'Ombra, Pensatore. Questi vengono sconfitti e Jay decide di tornare ad essere \"Flash\", mentre Barry trova il modo di tormare nella sua realt\u00e0. Con questa avventura arriva a scoprire le sue capacit\u00e0 di oltrepassare la barriera tra le dimensioni (\"dimensional barrier\") e arrivare in realt\u00e0 parallele.\nQuesta storia segna l'inizio del Multiverso DC Comics. Per la prima volta nella storia di questa casa editrice (e in quella del fumetto) si crea il concetto di realt\u00e0 parallela, differente ma coesistente con quella dei personaggi ufficiali di cui si narrano le storie. Questa premessa serve di fatto alla Dc Comics come pretesto per riprendere i personaggi e la continuity delle sue serie del periodo Golden Age.\nLa prima Crisi.\nDopo il loro primo incontro i due Flash si trovano ad affrontare insieme altre avventure ma in nessuna di queste viene mai dato un nome ufficiale alla Terra alternativa di Flash I (Jay Garrick). Su \"The Flash\" (Vol.1) n.137 (giugno 1963) si rivedono altri supereroi Golden Age decisi a riformare la Justice Society of America (dopo 12 anni) nell'Universo parallelo di Jay Garrick, si tratta di Atomo I (Al Pratt), Dottor Mid-Nite I (Charles McNider), Lanterna Verde I (Alan Scott), Hawkman I (Carter Hall), Johnny Thunder II, Wonder Woman di Terra-Due e lo stesso Flash I. Questi supereroi non sono mai esistiti nel mondo da cui viene Flash II (\"Barry Allen\"), dove invece il primo supergruppo si \u00e8 ufficialmente formato da appena tre anni e prende il nome di Justice League of America.\nOrmai si hanno due Universi Paralleli con due supergruppi differenti: la Justice Society of America fondata durante la Golden Age e la Justice League of America, nata nella Silver Age. Gli autori Julius Schwartz e Gardner Fox decidono di fare combattere insieme i due schieramenti contro una minaccia comune: il gruppo di supercriminali Crime Champions/\"Campioni del crimine\". Il tutto avviene su due numeri della serie \"Justice League of America\" dal titolo \"Crisis on Earth-One\" (n.21 agosto 1963) e \"Crisis on Earth-Two\" (n.22 settembre 1963). L'uso del termine \"Crisis\"/Crisi per indicare l'incontro di supereroi di Terre alternative (o multiple) \u00e8 emblematico e segner\u00e0 la storia del Multiverso DC Comics.\nTerminologia.\nIl termine Earth-Two (\"Terra-Due\") per indicare la Terra alternativa di Flash I (Jay Garrick) e gli altri supereroi Golden Age nasce sulle pagine della prima serie di \"Justice League of America\" durante questo primo incontro tra la Justice Society e la Justice League. Allo stesso tempo si conia il termine Earth-One (Terra-Uno) per indicare l'Universo fumettistico in cui si svolgono le avventure di Flash II (Barry Allen) e gli altri supereroi Silver Age.\nInoltre, alla fine del 22\u00ba albo della serie \"Justice League of America\" viene menzionata un'ulteriore Terra alternativa, denominata Terra 3.\nNei numeri 21-22 della serie \"Justice League of America\" (Vol.1) si utilizza il termine \"Crisis\" (in italiano \"crisi\") per indicare una minaccia che coinvolge i supereroi di pi\u00f9 Terre Parallele (o Multiple).\nStoria editoriale.\nLa vicenda editoriale di Terra-Due si dipana in un periodo di tempo che spazia dal 1961 al 1985. L'impatto narrativo si porta oltre e influenzer\u00e0 le storie dei personaggi DC Comics fino ai nostri giorni.\nLa serie di Flash.\nLa prima apparizione di Terra-Due \u00e8 su \"The Flash\" (Vol.1) n.123 con Barry Allen che si ritrova nell'Universo Parallelo dove risiede Jay Garrick (il primo Flash). Su questa stessa serie si definiscono la \"continuity\" di questa Terra alternativa:\nCrisi sulle Terre Multiple.\nIl redattore Julius Schwartz e l'autore Gardner Fox decidono di far incontrare la Justice League of America (primo supergruppo di \"Terra-Uno\") e la Justice Society of America (primo supergruppo di \"Terra-Due\") su \"Justice League of America\" n.21-22 (agosto-settembre 1963). In questa storia in due parti si introduce il termine \"Crisis\" (Crisi) in riferimento ad una minaccia o pericolo che incombe su pi\u00f9 Terre parallele (o multiple). Da allora in poi diviene consuetudine creativa degli autori DC Comics far incontrare personaggi provenienti da Universi paralleli. Le conseguenze editoriali sono le seguenti:\nCrisi sulle Terre Infinite.\nA partire dai primi anni ottanta si comincia a lavorare ad un progetto editoriale che semplifichi la continuity del Multiverso DC Comics. A tal fine si decide per l'opzione di eliminare tutte le Terra alternative/multiple create nel corso di cinquant'anni e ripartire da capo con un'unica linea temporale ed un solo Universo DC in cui si svolgono tutte le storie degli albi pubblicati da questa casa editrice. Il progetto viene supervisionato e realizzato (per i testi) da Marv Wolfman e si materializza nella miniserie Crisi sulle Terre infinite n.1-12 (aprile 1985-marzo 1986). Durante questa miniserie l'universo di Terra-Due (cos\u00ec come tutti gli altri esistenti fino al 1985) viene distrutto da un'ondata di anti-materia. Siamo alla fine del primo Multiverso DC Comics.\nPeriodo post-Crisis.\nIn seguito agli eventi di \"Crisi sulle Terre Infinite\" (cio\u00e8 dopo il 1986) non esiste pi\u00f9 riferimento a una Terra alternativa (almeno fino al 1998) anche se la DC Comics non vuole rinunciare ad alcuni dei suoi personaggi della Golden Age. Il punto \u00e8 che, non esistendo pi\u00f9 \"Terra-Due\", anche i suoi supereroi cessano di esistere. Inizialmente i personaggi della \"Justice Society of America\" vengono imprigionati in un Limbo dove combattono una battaglia eterna contro le forze del Male ma successivamente l'autore Len Strazewski li riporta nella continuity del nuovo \"Universo DC\". Questo genera un'anomalia nello sviluppo del nuovo e unico Universo narrativo della DC Comics cos\u00ec come si andava formando tra gli anni ottanta e gli anni novanta. Difatti, con il ritorno della \"Justice Society\" una parte delle storie di \"Terra-Due\" si integrano con la continuity post-Crisis. In particolare rimangono valide le storie del periodo Golden Age con riferimento ai personaggi Lanterna Verde I (Alan Scott) - Atomo I (Al Pratt) - Dottor Fate I (Kent Nelson) - Flash I (\"Jay Garrick\") - Hourman I (\"Rex Tyler\") - Hawkman (Carter Hall) - Sandman (Wesley Dodds). Si cancella ogni riferimento alle storie pre-Crisis di Superman, Wonder Woman e Batman e quindi alle loro versioni alternative di Terra-Due."}
{"id": "2821431", "revid": "6923", "url": "https://it.wikipedia.org/wiki?curid=2821431", "title": "Eusuchia", "text": "Gli eusuchia (\"veri coccodrilli\") sono un clade di crocodylomorphi apparso per la prima volta nel Cretaceo, con \"Hylaeochampsa\". Insieme a Dyrosauridae e Sebecosuchia, furono gli unici crocodyloformi a sopravvivere all'estinzione del KT. Poich\u00e9 le altre due famiglie si estinsero 35-11 milioni di anni fa, tutte le specie di coccodrilli viventi sono eusuchi, cos\u00ec come molte forme estinte.\nDefinizione.\nEusuchia fu originariamente definita da Thomas Henry Huxley nel 1875 come un gruppo basato su di un'apomorfia (nel senso che era definito da caratteristiche condivise piuttosto che da relazioni). Queste caratteristiche includono una coana collegata allo pterygoide e vertebre procoelous (concave dalla parte anteriore e convesse nella parte posteriore). La possibilit\u00e0 che questi tratti possano essere il risultato di una convergenza evolutiva manifestatasi in diversi gruppi di neosuchi piuttosto che un lignaggio, ha spinto alcuni paleontologi moderni a rivedere la definizione del gruppo per renderlo definito esclusivamente dalle relazioni. Nel 1999, Christopher Brochu ha ridefinito Eusuchia come \"l'ultimo antenato comune di \"Hylaeochampsa\" e Crocodylia e tutti i suoi discendenti\". In questa definizione, \"Crocodylia\" si riferisce specificamente ai discendenti dell'antenato comune dei tre moderni lignaggi di eusuchi: Gavialoidea (gaviali), Alligatoroidea (alligatori e caimani) e Crocodyloidea (coccodrilli). Se determinate famiglie o generi si qualifichino come eusuchi basali o neosuchi non-eusuchiani \u00e8 una questione ancora in dibattito, su quale definizione debba essere utilizzata per il gruppo. Almeno un genere, \"Isisfordia\", si qualificherebbe come un eusucho secondo la definizione di Huxley del gruppo, ma non si qualifica necessariamente secondo la definizione di Brochu.\nDescrizione.\nA differenza dei crocodylomorphi primitivi, i crocodyliformi hanno palati ossei secondari. Questa caratteristica consente ai coccodrilli viventi di inspirare in sicurezza attraverso le loro narici mentre il resto della testa (compresa la bocca) rimane immerso. Questa struttura raggiunge la sua massima elaborazione tra gli eusuchi, in cui le narici interne sono completamente circondate dalle ossa pterigoidi.\nFilogensi.\nCladogramma che segue gli studi di Holliday &amp; Gardner (2012):\nDi seguito \u00e8 riportato un cladogramma sugli studi di Pu\u00e9rtolas, Canudo e Cruzado-Caballero (2011):"}
{"id": "2821442", "revid": "767487", "url": "https://it.wikipedia.org/wiki?curid=2821442", "title": "\u013dubo\u0161 Hanzel", "text": ""}
{"id": "2821449", "revid": "1511973", "url": "https://it.wikipedia.org/wiki?curid=2821449", "title": "Aleksej Vladimirovi\u010d Batalov", "text": ""}
{"id": "2821461", "revid": "287204", "url": "https://it.wikipedia.org/wiki?curid=2821461", "title": "Anuttara-samyak-sambodhi", "text": ""}
{"id": "2821472", "revid": "729019", "url": "https://it.wikipedia.org/wiki?curid=2821472", "title": "Tupolev Tu-141", "text": "Il Tupolev Tu-141 Strizh (rondone in russo) era un aeromobile a pilotaggio remoto da ricognizione a medio raggio sviluppato in Unione Sovietica alla fine degli anni sessanta dall'OKB-156 di Andrej Nikolaevi\u010d Tupolev. Il primo volo avvenne alla fine del 1974, ed entr\u00f2 in servizio nel 1979. Utilizzato solo dall'aviazione sovietica, non fu mai esportato. Tuttavia, dopo la dissoluzione dell'unione Sovietica, diversi esemplari finirono nelle aviazioni militari delle neonate repubbliche.\nLa produzione complessiva ammonta a 152 esemplari, prototipi inclusi.\nInizialmente, ne venne teorizzata anche una versione bersaglio, ma non ebbe seguito e rimase sulla carta.\nTecnica.\nIl Tu-141 era un velivolo a forma di dardo con ala a delta ed alette canard a prua. Relativamente grande, aveva una lunghezza di 14,33 metri ed un'apertura alare di 3,875, con un peso al lancio di 5.370 kg. La propulsione era assicurata da un turbogetto KR-17A da 2.000 kgf, sistemato sulla coda. Sopra di esso, vi era una singola deriva.\nLa velocit\u00e0 massima era di 1.000 km/h, e l'autonomia di 1.000 km. La quota operativa raggiungeva i 6.000 metri.\nL'equipaggiamento di missione comprendeva telecamere, fotocamere all'infrarosso e radar."}
{"id": "2821477", "revid": "106908", "url": "https://it.wikipedia.org/wiki?curid=2821477", "title": "Greif (brigantino)", "text": "Greif \u00e8 un brigantino tedesco, di propriet\u00e0 della citt\u00e0 di Greifswald, in Meclemburgo-Pomerania Anteriore.\nEsso \u00e8 utilizzato come nave scuola per l'addestramento marittimo."}
{"id": "2821485", "revid": "729019", "url": "https://it.wikipedia.org/wiki?curid=2821485", "title": "Tupolev Tu-123", "text": "Il Tupolev Tu-123 Yastreb (aquila, in russo) \u00e8 stato un aeromobile a pilotaggio remoto da ricognizione a lungo raggio, sviluppato negli anni sessanta in Unione Sovietica dall'OKB-156 di Andrej Nikolaevi\u010d Tupolev. Conosciuto anche con il nome di DBR-1, entr\u00f2 in servizio nelle forze armate sovietiche nel 1964, e fu ritirato nel 1979. Ne venne realizzato anche una versione migliorata, chiamata Tupolev Tu-139 Yastreb-2, ma rimase allo stato di prototipo, visto che i sovietici per quel ruolo preferirono utilizzare una versione da ricognizione del MiG-25.\nSviluppo.\nLe origini del Tu-123 si possono far risalire alla seconda met\u00e0 degli anni cinquanta, quando le due superpotenze iniziarono a lavorare a missili da crociera in grado di effettuare attacchi nucleari. L'ufficio tecnico Tupolev present\u00f2 alcuni progetti, tra i quali quello relativo al Tupolev Tu-121, che fu effettivamente portato in volo. Nel 1960, tuttavia, i vertici delle forze armate sovietiche cancellarono tutti i programmi relativi ad armi di questo tipo, preferendo i missili balistici a medio raggio.\nIl progetto, per\u00f2, venne recuperato per un drone da ricognizione bisonico, il cui sviluppo fu autorizzato pochi mesi dopo la cancellazione del missile, il 16 agosto 1960. Tra il settembre 1961 ed il dicembre 1963 i prototipi vennero valutati dalle forze armate, ed il drone fu ufficialmente accettato in servizio il 23 maggio 1964. Complessivamente, ne furono costruiti 52 esemplari presso l'impianto industriale 64, tra il 1964 ed il 1972.\nTuttavia, la mancanza di una possibilit\u00e0 di recupero del drone lo rese non soddisfacente, e quindi l'OKB inizi\u00f2 a lavorare ad una versione perfezionata chiamata Tupolev Tu-139 Yastreb-2. Per\u00f2, nonostante alcune prove coronate da successo, l'idea non ebbe seguito e venne abbandonata.\nTecnica.\nIl Tu-123 era un drone da ricognizione a lungo raggio, progettato per missioni di raccolta di informazioni fotografiche di strutture fisse (porti, stabilimenti industriali, aeroporti) e concentramenti di truppe, oppure dei risultati di test atomici o chimici. Era in grado anche di svolgere missioni SIGINT. Dal punto di vista progettuale, era ampiamente derivato dal missile Tu-121. Tuttavia, la costruzione e la valutazione dei prototipi fu pi\u00f9 complessa del previsto. Il Tu-123 aveva il grosso limite di essere \"a perdere\", ovvero di non avere una possibilit\u00e0 di recupero (con l'eccezione dell'equipaggiamento di missione, che veniva paracadutato). Quindi, l'OKB-156 elabor\u00f2 il Tu-139 Yastreb-2, che per\u00f2 non entr\u00f2 mai in servizio. Ulteriori varianti rimasero sulla carta.\nTupolev Tu-123.\nIl Tupolev Tu-123 Yastreb aveva la forma di un dardo di grosse dimensioni. Di costruzione interamente metallica, aveva un'ala triangolare inclinata di 67 gradi. La sua lunghezza era di 27,84 metri, l'apertura alare di 8,41 e l'altezza di 4,78. Concettualmente piuttosto simile al Lockheed D-21 statunitense, si differiva da questo per via della partenza da terra, che avveniva grazie all'ausilio di razzi a propellente solido. Il peso a vuoto era di 11.450 kg, mentre quello al decollo raggiungeva i 35.610 (con i razzi. Senza razzi era di 28.611\u00a0kg).\nL'equipaggiamento di missione era situato nella parte di prua del drone, ed aveva un peso di 2.800\u00a0kg. Questo comprendeva due fotocamere di tipo AFA-41/20M e AFA-54/100M, ed un rivelatore di segnali SRS-6RD Romb-4a, con una vista laterale di 300 km. Le foto avevano una risoluzione 1:100.000 (60-80\u00a0km per 2.700) o 1:20.000 (40\u00a0km per 1.400). L'equipaggiamento di missione era riutilizzabile, al contrario del drone che invece era a perdere. Il primo, infatti, veniva paracadutato a terra e recuperato successivamente.\nCome detto in precedenza, il lancio avveniva da terra. Una postazione-tipo era composta da un SARD-1 (STA-30) rimorchiato su uno scafo tipo MAZ-537, un lanciatore SURD-1 (ST-30) ed un veicolo per il controllo di missione KARD-1S (KSM-123). La fase di partenza avveniva grazie a due razzi a propellente solido PRD-52, da 75-80.000 kgf e con un tempo di combustione di 5 secondi. Successivamente, avveniva l'accensione del motore principale, un turbogetto Tumanskiy KR-15-300 da 10.000 kgf a secco e 15.000 con postbruciatore. Questi erano in grado di spingere il Tu-123 alla velocit\u00e0 di 2.700 km/h per una distanza di 3.200-3.680\u00a0km. La quota operativa era compresa tra i 19.000 ed i 22.800 metri nella fase finale della missione.\nAltre versioni.\nCon l'eccezione del Tu-139, tutte le altre versioni progettate del Tu-123 rimasero interamente sulla carta.\nAlcune fonti fanno anche riferimento ad una versione priva di coda in grado di volare a Mach 3 o 4.\nUtilizzo.\nIl Tupolev Tu-123 Yastreb, conosciuto anche con il nome di DBR-1, venne utilizzato esclusivamente dalle forze armate sovietiche. Non risulta che questi velivoli abbiano mai effettuato missioni in condizioni reali. Comunque, delle voci riferiscono che alcuni esemplari volarono anche sull'Europa occidentale.\nIl Tu-123 venne ritirato dal servizio nel 1979 (altre fonti riferiscono i primi anni ottanta), e sostituito nella ricognizione a lungo raggio da una versione apposita del MiG-25. Per compiti di ricognizione a medio raggio e tattica, invece, furono sviluppati i Tupolev Tu-141 e Tupolev Tu-143.\nAltre designazioni.\nIl nome Tu-123 venne utilizzato dall'OKB Tupolev anche per altri progetti, precedenti allo Yastreb.\nInoltre, altre fonti riferiscono che la denominazione interna 123 sarebbe stata utilizzata dall'ufficio tecnico Tupolev anche per il progetto relativo all'ultimo stadio del sistema missilistico DP al posto del Tupolev Tu-130 KR."}
{"id": "2821487", "revid": "287204", "url": "https://it.wikipedia.org/wiki?curid=2821487", "title": "Questa \u00e8 l'acqua", "text": "Questa \u00e8 l'acqua \u00e8 una raccolta di sei testi dello scrittore David Foster Wallace rimasti alcuni anni inediti in Italia: comprende un discorso che Wallace tenne ai giovani laureati del Kenyon College nel 2005, pi\u00f9 cinque racconti, pubblicati tra il 1987 e il 1991. Il titolo della raccolta, per l'appunto \"Questa \u00e8 l'acqua\" \u00e8 riferito al testo del discorso tenuto dallo scrittore stesso. Negli anni, il discorso di Wallace \u00e8 divenuto un manifesto di ci\u00f2 che vuol dire avere una formazione umanistica nell'epoca contemporanea.\nSenso del discorso.\nIl senso della storiella che apre il discorso \u00e8 che le realt\u00e0 pi\u00f9 ovvie spesso sono anche le pi\u00f9 difficili da vedere, proprio perch\u00e9 ci siamo immersi dalla nascita, come i pesci nell\u2019acqua. Il resto del discorso \u00e8 invece dedicato al ruolo dell\u2019educazione e dell\u2019istruzione, che hanno il compito di insegnare a pensare: non come pensare ma a cosa pensare. Insegnano cio\u00e8 a uscire da una modalit\u00e0 standard di ragionamento e a raggiungere la consapevolezza di ci\u00f2 che \u00e8 importante."}
{"id": "2821489", "revid": "686936", "url": "https://it.wikipedia.org/wiki?curid=2821489", "title": "National Football League 1978", "text": "La stagione NFL 1978 fu la 59\u00aa stagione sportiva della National Football League, la massima lega professionistica statunitense di football americano. La finale del campionato, il Super Bowl XIII, si disput\u00f2 il 21 gennaio 1979 all'Orange Bowl di Miami, in Florida che si concluse con la vittoria dei Pittsburgh Steelers sui Dallas Cowboys per 35 a 31. La stagione inizi\u00f2 il 2 settembre 1978 e si concluse con il Pro Bowl 1979 che si tenne il 29 gennaio al Los Angeles Memorial Coliseum.\nIl campionato fu caratterizzata dal passaggio da 14 e 16 giornate della stagione regolare e dall'estensione dei play-off da 8 a 10 squadre, con l'introduzione di due nuove wild card, una per Conference. La nuova formula rimase in vigore fino alla successiva modifica del 1990.\nStagione regolare.\nLa stagione regolare si svolse in 16 giornate, inizi\u00f2 il 2 settembre e termin\u00f2 il 18 dicembre 1978.\nPlay-off.\nI play-off iniziarono con i \"Wild Card Game\" il 24 dicembre 1978. I \"Divisional Playoff\" si giocarono il 30 e 31 dicembre e i \"Conference Championship Game\" il 7 gennaio 1979. Il Super Bowl XIII si disput\u00f2 il 21 gennaio al Miami Orange Bowl."}
{"id": "2821490", "revid": "287204", "url": "https://it.wikipedia.org/wiki?curid=2821490", "title": "Charles Edward Barber", "text": "Fu il sesto capo incisore della \"United States Mint\", carica che occup\u00f2 dal 1879 fino alla sua morte, avvenuta nel 1917. Prese il posto di suo padre, William Barber, che aveva ricoperto il medesimo incarico dal 1869.\nBiografia.\nNato a Londra, arriv\u00f2 negli Stati Uniti con la famiglia nel 1852. Suo padre, stimato incisore, si conquist\u00f2 una posizione di primo piano alla zecca di Philadelphia, fino a divenirne capo incisore nel 1869, succedendo a James Longacre. Subito Charles divenne assistente del padre, secondo una prassi nepotistica tipica della zecca in quegli anni, malgrado il suo talento artistico non particolarmente apprezzabile; nel 1877 il suo salario era di quattro dollari al giorno. Due anni prima, nel 1875, si era sposato con Martha Jones, che morir\u00e0 nel 1898 e dalla quale ebbe la figlia Edith.\nA seguito della morte del padre, avvenuta il 31 agosto 1879, Charles Barber divenne capo incisore della zecca statunitense, malgrado all'inizio il suo assistente George T. Morgan sembrasse avere pi\u00f9 possibilit\u00e0 di ottenere l'incarico. I suoi lavori pi\u00f9 noti sono le monete che da lui prendono il nome di \"Barber dime\", \"Barber quarter\" e \"Barber half dollar\", disegnate nel 1892, oltre al cosiddetto \"V nickel\" o \"Liberty Head nickel\", datato 1883.\nAlcuni disegni meno noti di Barber comprendono una prova per un cent in rame-nickel, una prova per la moneta da tre cent ed il pezzo da 4 dollari, la \"Stella\", nella versione \"Flowing Hair\" (1879). Incise anche il quarto di dollaro ed il diritto del mezzo dollaro per la Fiera Colombiana di Chicago del 1892. Incise anche monete per Cuba, Venezuela e le Hawaii.\nCritic\u00f2 fortemente i disegni di Augustus Saint-Gaudens, in particolare quello per il \"Double eagle\", ingaggiando una \"guerra interna\" alla zecca contro la volont\u00e0 del presidente Theodore Roosevelt, il quale nel 1905 aveva deciso d'affidare a Saint-Gaudens la progettazione di nuove monete per la circolazione, dai tagli pi\u00f9 bassi a quelli pi\u00f9 alti. La sua opera pi\u00f9 famosa, la moneta d'oro da 20 dollari \"High Relief\" del 1907, coniata in appena una ventina d'esemplari e fortemente criticata da Barber. Dall'altro lato, non furono risparmiate critiche al capo incisore per i suoi conii, giudicati \"insipidi\" e decisamente inferiori a quelli delle contemporanee monete europee. NOn mancarono poi accuse di plagio, specialmente perch\u00e9 il suo dollaro commemorativo dedicato a La Fayette (1900) risultava essere una copia quasi identica della medaglia emessa nel 1881 per il centenario della resa di Yorktown, opera di Peter L. Krider.\nDurante la sua carriera, Barber mise insieme una collezione di pi\u00f9 di 200 tra prove e progetti. Molte delle sue carte sono state donate nel 1991 alla Smithsonian Institution. Alla sua morte gli successe, in qualit\u00e0 di capo incisore, George T. Morgan."}
{"id": "2821493", "revid": "729019", "url": "https://it.wikipedia.org/wiki?curid=2821493", "title": "Battaglia di Bronkhorstspruit", "text": "La battaglia di Bronkhorstspruit (a volte chiamata anche azione di Bronkhorstspruit per via dell'esiguit\u00e0 dello scontro) \u00e8 una schermaglia militare combattuta il 20 dicembre 1880 tra le truppe dell'Impero britannico e i ribelli boeri, fu l'evento che diede origine alla prima guerra boera.\nSvolgimento.\nIn seguito all'autoproclamazione dell'autogoverno del Transvaal da parte dei boeri il 16 dicembre 1880 il governo coloniale britannico invi\u00f2 a Pretoria il 94\u00ba reggimento di fanteria per tenere la situazione sotto controllo.\nUna drappello di circa 250 boeri intercett\u00f2 i soldati britannici invitandoli a tornare indietro: dopo il rifiuto del colonnello Anstruther i boeri, che, avvalendosi della copertura offerta dal terreno, si erano avvicinati non visti al nemico, aprirono immediatamente il fuoco impedendo ad Anstruther di far posizionare le truppe in schieramento di battaglia. In circa 15 minuti oltre la met\u00e0 dei soldati inglesi cadde sotto il fuoco boero. Questo attacco improvviso convinse Anstruther ad arrendersi e il resto del suo reggimento fu preso prigioniero. Lo stesso Anstruther mor\u00ec 10 giorni dopo in seguito alle ferite riportate nello scontro."}
{"id": "2821494", "revid": "119982", "url": "https://it.wikipedia.org/wiki?curid=2821494", "title": "Azione di Bronkhorstspruit", "text": ""}
{"id": "2821495", "revid": "1305772", "url": "https://it.wikipedia.org/wiki?curid=2821495", "title": "Lemmi", "text": ""}
{"id": "2821504", "revid": "120964459", "url": "https://it.wikipedia.org/wiki?curid=2821504", "title": "Sacello di San Zenone", "text": "Il sacello di San Zenone \u00e8 una chiesa di Roma, nel rione Monti, a cui si accede dalla navata destra della basilica di Santa Prassede.\nStoria.\nL'oratorio venne eretto da papa Pasquale I (IX secolo) come sacello funerario per la madre Teodora; fu dedicato al martire romano san Zenone, di cui si conosce ben poco, se non il fatto che le sue spoglie riposano in questa cappella, trasportate al tempo di papa Pasquale dalle catacombe di Pretestato. La cappella fu costruita su un \"titulus Praxedis\" (sorella di santa Pudenziana), attestato nel V secolo.\nEsso rappresenta uno tra i pi\u00f9 preziosi documenti dell'arte bizantina a Roma: infatti l'intero sacello \u00e8 completamente ricoperto di mosaici su fondo oro, in stile bizantino, raffiguranti un \"giardino del Paradiso\". Nella volta a crociera \u00e8 presente il tema ravennate dei quattro arcangeli alati che, librandosi dai quattro angoli dello zenit, in atto di oranti sostengono con le mani un disco centrale (il cielo) che inscrive il cristogramma del Pantocrator.\nDescrizione.\nEsterno.\nLa decorazione esterna al sacello si suddivide in due ordini. Nell'ordine inferiore \u00e8 l'entrata dell'oratorio, composta da materiali di reimpiego, rimaneggiato nel corso dei secoli: la trabeazione sorretta da due colonne con capitelli, le fasce marmoree che costituiscono gli stipiti della porta, l'urna cineraria sopra la trabeazione.\nL'ordine superiore \u00e8 composto da una serie di decorazioni musive inquadrate dentro un rettangolo. Attorno alla finestra centrale sono disposte due serie di clipei. Nella prima serie, quella immediatamente attorno alla finestra, troviamo al centro l'immagine della Madonna col bambino, e vicino due santi; seguono otto figure di sante, quattro per parte. Nella seconda serie di clipei, abbiamo al centro la figura di Cristo con i dodici apostoli, sei per parte. Nei quattro angoli, abbiamo nella parte alta due figure di attribuzione incerta, forse Mos\u00e8 ed Elia; nella parte inferiore altre due figure, eseguite nel XIX secolo, forse i papi Pasquale I ed Eugenio II, suo successore.\nInterno.\nNel corso dei secoli, all'unica entrata, che dava sulla navata destra della basilica di santa Prassede, furono aggiunte altre due porte per mettere in comunicazione il sacello con le cappelle del cardinale Co\u00ebtivy (a sinistra) e della colonna della flagellazione (a destra). \u00c8 ancora a livello ipotetico, tra gli studiosi, la convinzione che il sacello sia stato costruito su preesistenze.\nAi quattro angoli dell'ambiente sono poste quattro colonne con capitelli dorati, che non hanno altra funzione se non quella di piedistallo ideale ai quattro angeli presenti nella volta, i quali a loro volta reggono un clipeo, al cui interno \u00e8 raffigurato \"Cristo pantocratore\".\nNella parete di controfacciata \u00e8 rappresentato un trono gemmato, con una croce dorata sul cuscino, e i santi apostoli Pietro e Paolo.\nLa decorazione musiva della parete di sinistra \u00e8 divisibile in tre parti:\nLa parete di fronte all'entrata \u00e8 la parete dell'altare. Anche qui troviamo diversi elementi:\nInfine, nella parete di destra troviamo le figure intere dell'evangelista Giovanni, con in mano il libro del vangelo, e degli apostoli Andrea e Giacomo. Nella lunetta sottostante, i busti di Cristo benedicente e di due santi, di identificazione incerta (forse san Valentino e san Zenone)."}
{"id": "2821508", "revid": "729019", "url": "https://it.wikipedia.org/wiki?curid=2821508", "title": "Ottorino Bettarello", "text": "Biografia.\nFratello minore di Romano, come questi condivise gli inizi di carriera nel Rovigo; militare nella Polizia, entr\u00f2 nel gruppo rugbistico delle Fiamme Oro, con cui, sotto la guida tecnica di Mario Battaglini, vinse quattro scudetti consecutivi dal 1958 al 1961; in tale periodo fu anche convocato in Nazionale, in cui esord\u00ec nel 1958 in un incontro con la ; fino al 1961 furono 3 gli incontri internazionali: ancora la e poi una vittoria contro la .\nNel 1962 si trasfer\u00ec al Rovigo e, in coppia con il fratello Romano, vinse altri due titoli di campione d'Italia (1963 e 1964).\nMor\u00ec a 58 anni a Padova il 9 febbraio 1991.\nSuo nipote Stefano, figlio di Romano, fu anch'egli rugbista e internazionale per l'."}
{"id": "2821512", "revid": "991694", "url": "https://it.wikipedia.org/wiki?curid=2821512", "title": "ANACNA", "text": ""}
{"id": "2821513", "revid": "270833", "url": "https://it.wikipedia.org/wiki?curid=2821513", "title": "X\u00aa Flottiglia Mas", "text": ""}
{"id": "2821517", "revid": "36426", "url": "https://it.wikipedia.org/wiki?curid=2821517", "title": "Oratorio di San Silvestro in Palatio", "text": "L'oratorio di San Silvestro \u00e8 un luogo di culto cattolico di Roma situato nel rione Monti, all'interno del santuario della Scala Santa al Laterano.\nStoria e descrizione.\nL'oratorio \u00e8 costruito al posto di uno preesistente, dedicato al papa Silvestro I (314-335), fatto edificare da Teodoro I (VII secolo), decorato con pitture e mosaici da papa Zaccaria (VIII secolo) ed arricchito da Leone IV nel IX secolo. Questo oratorio si trovava \"intra episcopium lateranensem\", ossia all'interno del palazzo episcopale del vescovo di Roma. Quando nel XVI secolo, Sisto V fece costruire all'architetto Domenico Fontana il nuovo episcopio, l'antico oratorio di San Silvestro fu demolito.\nNel nuovo palazzo (oggi comunemente chiamato \"Scala Santa\"), accanto alla cappella di san Lorenzo in Palatio (detta anche \"Sancta Sanctorum\") fu edificato un nuovo oratorio, che prese il nome di quello preesistente. Esso \u00e8 in comunicazione con il \"Sancta Sanctorum\" attraverso una porta che si apre sulla sinistra dell'altare, dove sono due poderosi battenti in bronzo, databili alla fine del IV e gli inizi del V secolo. Sull'altare di sinistra una raffigurazione di \"San Lorenzo\" del Franchi (fine Cinquecento). Una ricca decorazione orna la volta della cappella con la raffigurazione della Trinit\u00e0 al centro, dei Dottori della chiesa e con l'immagine della \"Gloria celeste con angeli, santi e figure allegoriche\". Alle spalle del presbiterio si trova l'organo a canne Tamburini \"opus 271\", del 1948.\nSi accede all'oratorio dall'estrema rampa destra della scala santa."}
{"id": "2821524", "revid": "287204", "url": "https://it.wikipedia.org/wiki?curid=2821524", "title": "Cattedrale di Santo Stefano (Concordia Sagittaria)", "text": "La cattedrale di Santo Stefano Protomartire \u00e8 la chiesa principale di Concordia Sagittaria, nella citt\u00e0 metropolitana di Venezia, cattedrale della diocesi di Concordia-Pordenone e monumento nazionale italiano.\nStoria.\nL'attuale cattedrale non \u00e8 che l'ultima di una serie di cattedrali che sono state edificate nel tempo a Concordia Sagittaria.\nTrichora martyrum.\nIn seguito all'editto di Costantino la comunit\u00e0 cristiana presente nella citt\u00e0 di Julia Concordia si organizz\u00f2 per la costruzione di un primo luogo di culto. La \"trichora martyrum\" \u00e8 un edificio triabsidato, risalente al IV secolo, che venne successivamente allungato con un\u2019aula a tre navate ed un atrio lastricato. Al centro della trichora c'\u00e8 un loculo cruciforme, nel quale venivano poste le ossa dei martiri.\nBasilica apostolorum.\nVenne poi costruita la \"basilica apostolorum,\" una basilica a tre navate con il pavimento mosaicato. La chiesa venne consacrata nel 389 ed elevata a Cattedrale da san Cromazio, vescovo di Aquileia. L'edificio cadde in disuso in seguito all'alluvione del 589.\nCattedrale alto medievale.\nLa cattedrale alto medievale venne edificata tra il VII e VIII secolo e distrutta durante le invasioni ungare tra il IX e X secolo.\nL'attuale cattedrale.\nLa costruzione del nucleo pi\u00f9 antico dell'attuale cattedrale, composto da una sola navata, \u00e8 iniziata nel X secolo durante l'episcopato del vescovo Alberico e si \u00e8 conclusa con il suo successore Benzone. \nSoltanto nel 1466 l'edificio assunse strutturalmente l'aspetto attuale di chiesa a tre navate, grazie ad un ampliamento voluto dal vescovo Antonio Feletto.\nAll'inizio del Novecento, durante l'episcopato di Francesco Isola, fu costruita l'attuale facciata, copia fedele di quella precedente, ed aggiunta la cappella dei martiri, con la cripta dove si conservano le loro reliquie. I segni di questo ampliamento sono visibili dall'interno per via del diverso materiale con cui sono state erette le aggiuntive colonne e per un solco volutamente lasciato sul muro che stava ad indicare il punto in cui si interrompeva la navata.\nCon regio decreto del 21 novembre 1940, numero 1746, successivamente inserito nella Gazzetta Ufficiale il 3 gennaio 1941, la cattedrale \u00e8 stata inserita nella lista dei monumenti nazionali italiani.\nL'ultimo adeguamento liturgico della cattedrale \u00e8 stato realizzato in occasione del giubileo del 2000: venne creato un nuovo fonte battesimale e sono stati sostituiti l'altare e l'ambone che erano stati posizionati in seguito al Concilio Vaticano II.\nNell'ultimo secolo, due parroci della cattedrale sono diventati vescovi: Celso Costantini, poi cardinale, e Livio Corazza.\nL'anniversario della dedicazione della cattedrale si celebra il 4 agosto.\nDescrizione.\nEsterno.\nL'esterno della chiesa presenta un paramento murario con mattoni a vista. Al centro della facciata, a salienti, si apre il portale, sormontato dal rosone circolare; in corrispondenza di ciascuna delle due navate laterali vi \u00e8 una monofora a tutto sesto.\nCampanile.\nLungo il lato destro della chiesa si erge il campanile del XII secolo, alto 28 metri, con due ordini di bifore su ciascuna facciata. Dopo il crollo del campanile di San Marco nel 1905 venne sospeso in via precauzionale il suono delle campane e il campanile sub\u00ec un restauro dal valore di 17.000 lire stanziate dal comune. Le tre campane principali sono \"fisse\" vennero fuse nel 1954 (le campane precedenti furono rubate dagli austriaci a seguito della rotta di Caporetto) e sono dedicate all'Immacolata, a Santo Stefano e ai martiri concordiesi; la pi\u00f9 grande porta il nome \"Concordia\".\nPalazzo vescovile.\nL'attuale canonica, posta sul retro della Cattedrale, venne costruita intorno al 1450 in stile gotico veneziano dal vescovo Battista Legname. Nel corso dei secoli sub\u00ec rifacimenti e trasformazioni. Si possono ancora ammirare, al primo piano, eleganti monofore trilobate.\nBattistero.\nLa realizzazione del battistero fu voluta da Regimpoto, vescovo di Concordia, e fu eseguita tra il 1089 ed il 1105. Restaurato nel 1890. L'edificio ha pianta a croce greca con tre absidi su tre lati e l'atrio di ingresso sul quarto. \u00c8 di stile bizantino. Sopra il quadrato centrale \u00e8 presente un tamburo circolare con monofore. All'interno vi sono numerosi affreschi risalenti all'inizio del XII secolo.\nInterno.\nL'interno della cattedrale \u00e8 a pianta a croce latina con tre navate separate da due file di archi a tutto sesto poggianti su pilastri quadrangolari con semicolonne.\nNei pressi del portale maggiore vi \u00e8 una acquasantiera in marmo greco ricavata da una fontana del I secolo con scolpite teste leonine e animali marini. Sopra la porta di uscita principale c'\u00e8 un affresco raffigurante la \"Crocifissione,\" opera attribuita a Pellegrino da San Daniele. Sulla parete sinistra ci sono degli affreschi dei secoli XIII-XIV raffiguranti una processione in onore di Santo Stefano e due tele con San Lorenzo, Sant'Orsola e Santa Caterina d'Alessandria (1729) e Sant'Antonio da Padova (1864). \nSulla navata destra, sopra un altare del seicento, dentro una nicchia, \u00e8 conservata una statua in legno raffigurante la Madonna della Salute scolpita da Vincenzo Cadorin nel 1904. \nPresbiterio.\nLe decorazioni dell'ambone che raffigurano in bassorilievo i quattro evangelisti e l'Agnello appartenevano alla seconda basilica. Sulla sinistra la cattedra vescovile con stalli lignei. Sul lato lungo dell'altare, rivolti verso l'assemblea, ci sono i resti di un pluteo dell'VIII secolo. \nAlcune opere d'arte collocate nel presbiterio: \nAbside.\nL'altare maggiore, in stile barocco, \u00e8 stato realizzato tra il 1734 e il 1737, sullo sfondo un dipinto raffigurante la lapidazione di Santo Stefano ad opera di Sante Peranda. Sulla parete destra un monumento funebre del 1534 dei fratelli Francesco e Giovanni Argentino, entrambi vescovi di Concordia.\nSantuario diocesano della testimonianza.\nLa cappella dei santi martiri concordiesi venne ampliata nel 1903 dal vescovo Francesco Isola e da Celso Costantini, allora vicario della cattedrale. Il 25 aprile dello stesso anno venne consacrato l'altare marmoreo in stile gotico-italiano con sei piccole edicole raffiguranti in mosaico i martiri Donato, Romolo, Secondiano, Giusto, Solone e Lucilla. Dietro l'altare c'\u00e8 una tela del Padovanino. Le ossa dei martiri sono custodite all'interno di una preziosa urna a sua volta conservata in un sarcofago romano di et\u00e0 flavia. Le ossa dei martiri nel corso dei secoli trasudarono acqua la quale venne collezionata in piccole ampolle; una di esse, sigillata nel 1870 \u00e8 ancora custodita all'interno della cattedrale. \nIl complesso decorativo della cappella \u00e8 stato affidato a Guido Prayer che nel 1924 realizz\u00f2 le decorazioni murali della volta e due dipinti su tela: \"Il martirio di San Donato e compagni\" e \"Concordia romana-cristiana\" \nIl 17 febbraio 2018 la cappella dei martiri \u00e8 stata dichiarata santuario diocesano dal vescovo di Concordia-Pordenone, Giuseppe Pellegrini.\nOrgano a canne.\nL'organo \u00e8 stato costruito nel 2008 dalla ditta Zanin di Codroipo (su progetto di Daniele Toffolo e Francesco Zanin), riutilizzando le canne dello strumento costruito dalla medesima ditta nel 1940, ma ampliandone la disposizione fonica originaria e portandolo a trasmissione meccanica diretta (per tastiere e pedaliera); i registri, invece, sono a trasmissione elettrica. L'organo possiede 34 registri per 1778 canne."}
{"id": "2821527", "revid": "34222", "url": "https://it.wikipedia.org/wiki?curid=2821527", "title": "Giovanni Fochetta", "text": ""}
{"id": "2821530", "revid": "640277", "url": "https://it.wikipedia.org/wiki?curid=2821530", "title": "Pala dei Mercanti", "text": "La Pala dei Mercanti (\"Madonna in trono tra i santi Petronio e Giovanni evangelista\") \u00e8 un dipinto tempera su tela (227\u00d7166\u00a0cm) di Francesco del Cossa, firmato e datato al 1474 e conservato nella Pinacoteca Nazionale di Bologna.\nStoria.\nLa pala venne commissionata da Alberto de' Cattani e Domenico degli Amorini per il palazzo della Mercanzia nel Foro dei Mercanti a Bologna. Si tratta di una delle ultime opere dell'artista ferrarese che, attivo da un paio d'anni a Bologna, mor\u00ec nel 1478 per una pestilenza. L'opera arriv\u00f2 in pinacoteca tramite l'Istituto delle Scienze dell'Accademia Clementina.\nDescrizione e stile.\nMaria col Bambino \u00e8 seduta su un trono al centro di una nicchia marmorea. Sul bordo del gradino del trono si trova la firma dell'artista: ; seguono i nomi dei committenti: .\nAi suoi fianchi stanno san Petronio (sinistra) e san Giovanni Evangelista (destra), riconoscibili per il nome inciso sul cornicione della parete dietro ciascuno e per vari attributi tipici: Petronio ad esempio \u00e8 vestito con l'abito vescovile e tiene in mano, oltre al bastone pastorale, un modellino della citt\u00e0 di Bologna, della quale \u00e8 il protettore; Giovanni evangelista invece tiene in mano il suo vangelo. Accanto a Petronio si scorge la figura inginocchiata del committente Alberto de' Cattanei, in ombra col profilo illuminato in maniera radente. Una delle caratteristiche pi\u00f9 straordinarie della pala \u00e8 proprio l'attenzione rivolta alla luce che incide le figure da sinistra, lasciando in ombra tutto quello che \u00e8 rivolto a destra, compreso il volto di san Petronio. Ci\u00f2 d\u00e0 particolare espressivit\u00e0 alle figure, che appaiono particolarmente irsute e arcigne, secondo uno stile molto originale. Particolarmente complessi sono i panneggi, con pieghe che amplificano il volume dei corpi, sottolineate dal chiaroscuro che le fa sembrare sbalzate nel metallo o nel marmo, secondo un fare tipico della scuola ferrarese.\nIn alto si trova una raffigurazione rimpicciolita dell'Annunciazione, mentre gli elementi decorativi (l'arco della nicchia in rovina, le candelabre con frutta, il filo di perle di corallo rosso e cristallo di rocca) rimandano a quell'esuberanza decorativa con citazioni dell'antico di matrice padovana, che erano molto diffusi in tutta l'Italia settentrionale."}
{"id": "2821538", "revid": "287204", "url": "https://it.wikipedia.org/wiki?curid=2821538", "title": "Ricardo Mello", "text": "Carriera.\nInizia a giocare a tennis all'et\u00e0 di sei anni e fa il suo esordio nel circuito maggiore nel 1999 quando, ancora quindicenne, viene sconfitto da Gustavo Kuerten al primo turno di un Challenger.\nNei tornei dello Slam il risultato migliore \u00e8 stato il terzo turno raggiunto durante gli US Open 2004 dopo aver superato le qualificazioni.\nAnnuncia il suo ritiro dal professionismo il 12 febbraio 2013 dopo essere stato sconfitto al primo turno del Brasil Open."}
{"id": "2821540", "revid": "1305772", "url": "https://it.wikipedia.org/wiki?curid=2821540", "title": "Vitold Vitoldovi\u010d Jakim\u010dik", "text": "Dal 1927 ha composto circa 120 studi, di cui 15 ottennero il primo premio. Maestro dello sport dell'Unione Sovietica (1963), giudice internazionale della composizione (1967), ha partecipato a 7 campionati sovietici della composizione, tra i migliori risultati 1\u00ba-2\u00ba nel 1967, 2\u00ba nel 1971 e 1973, 3\u00ba nel 1958 e 1962.\nIn un'intervista a \u00ab\u0160achmaty v SSSR\u00bb del 1971, pubblicata sulla rivista EG, ha dichiarato che i suoi compositori preferiti, oltre a Henrik K'asparyan e Vladimir Korol'kov, che egli considera \"i Grandi Maestri\", sono Mark Liburkin, Hermanis Matisons e Abram Gurvi\u010d.\nDi professione era ingegnere, specializzato nei materiali metallici non ferrosi."}
{"id": "2821543", "revid": "124112182", "url": "https://it.wikipedia.org/wiki?curid=2821543", "title": "Angelo Vaccarezza", "text": "Biografia.\nGi\u00e0 da giovane in consiglio provinciale, dopo l'esperienza nel settore della comunicazione in Tele TRIL (gestita dal padre Nicola) e una breve esperienza da promotore finanziario, Vaccarezza si dedica alla politica attiva in Forza Italia.\nCarriera politica.\nDa ventun'anni opera nella pubblica amministrazione di Loano, prima come consigliere comunale, poi come assessore e come sindaco.\n\u00c8 stato sindaco di Loano per due mandati dal 2001 al 2011. Inoltre, \u00e8 presidente della Provincia di Savona dal 24 giugno 2009: alle elezioni provinciali del giugno 2009, infatti, ha sfidato al ballottaggio e sconfitto il candidato del Pd Michele Boffa, in una competizione che lo ha visto partire nettamente favorito.\nIl 16 maggio 2009 Loano \u00e8 diventata ufficialmente \"Citt\u00e0 dello Sport\". Lelio Speranza, presidente provinciale del CONI, ha consegnato al sindaco Angelo Vaccarezza il riconoscimento.\nIl 31 maggio 2015, \u00e8 eletto per la Regione Liguria con 4506 preferenze, al fianco di Giovanni Toti governatore della Liguria.\nNel 2019 lascia Forza Italia per aderire a Cambiamo!, nuovo movimento di Toti, perdendo la carica di capogruppo in consiglio regionale. Dopo essere stato rieletto con 4540 voti, il 19 novembre 2020 diventa coordinatore regionale di Cambiamo! e capogruppo in consiglio regionale.\nIl 18 novembre 2021 viene nominato coordinatore regionale di Coraggio Italia, il nuovo partito fondato da Toti insieme al Sindaco di Venezia Luigi Brugnaro."}
{"id": "2821544", "revid": "287204", "url": "https://it.wikipedia.org/wiki?curid=2821544", "title": "Donald Alan Thomas", "text": ""}
{"id": "2821545", "revid": "297059", "url": "https://it.wikipedia.org/wiki?curid=2821545", "title": "Donald A. Thomas", "text": ""}
{"id": "2821546", "revid": "28592", "url": "https://it.wikipedia.org/wiki?curid=2821546", "title": "Gorkovskaya", "text": ""}
{"id": "2821547", "revid": "92723", "url": "https://it.wikipedia.org/wiki?curid=2821547", "title": "Cattedrale di Chioggia", "text": "La cattedrale di Santa Maria Assunta \u00e8 il principale luogo di culto di Chioggia, chiesa madre della diocesi omonima.\nStoria.\nCome non sono chiaramente definite le origini di Chioggia, cos\u00ec non \u00e8 noto a quando risalga la prima chiesa della citt\u00e0, quella che all'inizio del XII secolo, dopo il trasferimento della sede vescovile da Malamocco, divenne cattedrale. Fu distrutta da un incendio nella notte tra Natale e S. Stefano del 1623. L'anno successivo iniziarono i lavori della cattedrale attuale, su progetto di Baldassare Longhena, il quale, invertendo l'orientamento del tempio medievale, la realizz\u00f2 con la facciata prospiciente la piazza.\nDescrizione.\nEsterno.\nL'esterno della chiesa \u00e8 molto semplice, con paramento murario in mattoni a vista. La facciata, a salienti, ospita, in corrispondenza delle navate laterali, entro due nicchie, le statue dei santi patroni della citt\u00e0, Felice e Fortunato. Al centro della facciata, si trova il portale, che \u00e8 decorato da un bassorilievo del XIV secolo raffigurante la \"Vergine Maria con Ges\u00f9 Bambino e i Santi Patroni\".\nDi fianco alla chiesa si trova il campanile, in stile romanico, alto 64 metri e sormontato da una copertura a cupola ottagonale.\nL'inizio dei lavori inizi\u00f2 il 14 novembre 1347, come visibile nella prima pietra sul lato sinistro della parete est. L'attuale campanile sostituisce il precedente caduto solo dieci giorni prima il 4 novembre 1347 sotto il podest\u00e0 Pietro Civran.\nL'orologio venne fatto montare, nel 1686, dal vescovo Rosada \nInterno.\nL'interno della chiesa \u00e8 a croce latina, con tre navate coperte con volta a crociera e separate tra loro da semicolonne.\nLungo le navate laterali, si trovano quattro altari laterali, due per navata, abbelliti da pale d'altare di autori diversi, tra cui Jacopo Palma il Giovane e Francesco Rosa.\nL'abside semicircolare, in cui si aprono due grandi finestre ad arco intervallate da lesene corinzie, ospita il pregevole altare maggiore; quest'ultimo \u00e8 opera di Alessandro Tremignon: qui spiccano, alternate a figure di putti, scene istoriate della vita della Madonna e dei patroni Felice e Fortunato in marmi policromi con intarsi e sculture.\nAffianca il presbiterio, sul lato sinistro, la cappella dedicata ai patroni cittadini: qui in un'urna sono conservate le reliquie dei due martiri. Sul lato destro invece \u00e8 la cappella del Santissimo Sacramento.\nNotevoli il pulpito scolpito da Bartolomeo Cavalieri nel 1677 e il battistero (1700-1708).\nAncora poco nota (navata centrale, primo pilastro a sinistra) la lapide a drappo dedicata dalla citt\u00e0 al giovane naturalista e poeta Giuseppe Olivi (1769-1795), amico di Ugo Foscolo che si ispir\u00f2 anche a lui nelle sue opere maggiori. Altrettanto fece Giacomo Leopardi in gran parte dei \"Canti\" pisano-recanatesi (il celebre \"limitare / di giovent\u00f9\" di \"A Silvia,\" per esempio, \u00e8 tratto dalla commemorazione funebre dell'Olivi scritta da quel Melchiorre Cesarotti che compose anche il testo della lapide).\nOrgano a canne.\nSulla cantoria in controfacciata, si trova l'organo a canne Callido \"opus 244-245\", in seguito pi\u00f9 volte rimaneggiato e modificato (Malvestio, 1904; Ruffatti, 1961; Zanin, 2005).\nLo strumento, a trasmissione meccanica, ha due tastiere di 58 note ciascuna ed una pedaliera di 30; possiede 1617 canne, per un totale di 30 registri. La cassa barocca \u00e8 in legno dipinto a finto marmo, con una semicolonna corinzia per lato e frontone triangolare; al centro vi \u00e8 la mostra, composta da 23 canne di principale disposte in cuspide unica con ali laterali."}
{"id": "2821548", "revid": "6923", "url": "https://it.wikipedia.org/wiki?curid=2821548", "title": "Gor'kovskaja", "text": "Gor'kovskaja o Gorkovskaya indica "}
{"id": "2821550", "revid": "767487", "url": "https://it.wikipedia.org/wiki?curid=2821550", "title": "Clive Ruggles", "text": "Biografia.\nConsiderato come una delle figure principali nel campo dell'archeoastronomia, \u00e8 autore di numerosi volumi sull'argomento sia accademici che divulgativi. Professore di archeoastronomia alla Scuola di archeologia e storia antica dell'Universit\u00e0 di Leicester dal 1999, quando tale cattedra venne istituita, al 2009, quando ne \u00e8 diventato professore emerito, \u00e8 stato anche presidente dell'ISAAC (International Society for Archaeoastronomy and Astronomy in Culture) e della Prehistoric Society (2006-2010). Nel 2011 ha curato \"Archaeoastronomy and ethnoastronomy: building bridges between cultures\", atti del 278\u00b0 simposio dell'Unione Astronomica Internazionale (Cambridge, Cambridge University Press, 2011)."}
{"id": "2821554", "revid": "28592", "url": "https://it.wikipedia.org/wiki?curid=2821554", "title": "Stazione della metropolitana di Ni\u017enij Novgorod", "text": ""}
{"id": "2821556", "revid": "38120", "url": "https://it.wikipedia.org/wiki?curid=2821556", "title": "Sportsmaster", "text": "Sportmaster \u00e8 il nome utilizzato da due personaggi dei fumetti della DC Comics che utilizzarono le loro abilit\u00e0 sportive per i propri scopi criminali. Lo Sportsmaster originale comparve per la prima volta in \"All-American Comics\" n. 85 (maggio 1947), e fu creato dallo scrittore John Broome e dall'artista Irwin Hasen.\nCrusher Crock.\nFu il nemico della Lanterna Verde originale e di Wildcat. Fu conosciuto come Crusher Crock, un atleta di vari sport olimpici e un maestro di arti marziali frustrato che si diede al crimine. Fu un membro delle varie incarnazioni della Societ\u00e0 dell'Ingiustizia e si alle\u00f2 (e successivamente spos\u00f2) la criminale della Golden Age Cacciatrice. Successivamente ebbero una figlia di nome Artemis Crock, che divenne la terza Tigress. Negli anni successivi pass\u00f2 la maggior parte del tempo in prigione ma una volta fu fatto evadere da sua figlia - all'epoca membro della Injustice Unlimited. Dopo la sua morte, il suo corpo fu clonato da un'organizzazione segreta chiamata Il Consiglio per rinforzare i ranghi.\nNella miniserie della \"Elseworld\", \"The Golden Age\", ambientata al di fuori della continuit\u00e0 regolare dell'Universo DC, si scopr\u00ec il nome di Sportsmaster, Lawrence Crock. Mor\u00ec salvando una ragazzina che stava per essere uccisa da Dynaman.\nTerra-1.\nLa versione di Terra-1 del personaggio ebbe lo stesso nome e le stesse origini, ma fu nemico di Robin e Batgirl. Spos\u00f2 anche la versione di Terra-1 di Cacciatrice. Dopo aver perso una partita di baseball (criminali contro eroi), non si vide pi\u00f9. Con \"Crisi sulle Terre infinite\", questa versione fu spazzata via dall'esistenza per fondersi con la sua controparte di Terra-Due.\nVictor Gover.\nCi fu una seconda identit\u00e0 per Sportsmaster, Victor Gover, un ex giocatore di football e un maestro di arti marziali che possedeva dei \"riflessi fotografici\". Combatt\u00e9 contro Martian Manhunter e successivamente divenne membro della Suicide Squad per una missione durante la Guerra degli Dei: fu uno dei pochi membri che sopravvissero a questa missione. Gover riemerse recentemente, scommettendo su s\u00e9 stesso in un combattimento contro Wildcat, che fece scoprire a quest'ultimo un giro di scommesse illegali sui combattimenti tra metaumani. Gover quindi si confront\u00f2 contro una Justice Society of America non in forma, poich\u00e9 tentava di mantenere la sicurezza di Ma Hunkel che fu rapita. Dopo che Wildcat salv\u00f2 Ma' Hunkel, subito la JSA si scagli\u00f2 su di lui. Wildcat port\u00f2 Gover nel luogo in cui accadde l'intero incidente, sconfisse Gover in modo esaustivo, e lo costrinse a ritirarsi dalla vita criminale e a frequentare i Giocatori d'Azzardo Anonimi.\nSportsmen.\nCi furono due individui che ispirarono il proprio modus operandi dopo quello dei due Sportsmaters, lo Sportsman di Terra-2 e Micky Mantle, Sportsman di Terra-1.\nLa versione di Terra-2 ottenne i suoi poteri dall'assorbimento di un globo anti-protoni che increment\u00f2 i suoi attributi fisici e gli permise di sopportare il controllo telecinetico degli attrezzi di vari sport. Questa versione si dedic\u00f2 ad una vita di crimine come risultato degli effetti del globo nella razionale funzione della sua corteccia cerebrale. Si confront\u00f2 con numerosi eroi, inclusi il Robin della Golden Age e Wildcat.\nLa versione di Terra-1 era un ex atleta frustrato che si sottopose al trattamento di incremento di suo padre e si diede ad una vita criminale con attributi fisici a livelli olimpionici e specializz\u00f2 dei gadget su idee proprie. Il suo avversario fu il Batman della Golden Age che gli permise di \"vincere\", una volta conscio che la vita di Mantle stava arrivando alla fine.\nFinal Crisis Aftermath.\nUno Sportsmaster comparve come un seguace del Generale Immortus in \"Final Crisis Aftermath: Run!\". Il suo vero nome, le sue origini, e ogni connessione a Crock deve ancora essere appurata. Il suo \"look\" \u00e8 basato sullo Sportman di Terra-1.\nPoteri e abilit\u00e0.\nCrock \u00e8 un eccezionale esperto di arti marziali e un esperto nell'uso di armi bianche. Utilizza armi simili agli attrezzi sportivi come palle da baseball esplosive, basi volanti, mazze da baseball a razzo, palle da basket knockout, reti rullanti di lacrosse, dischetti da hockey su ghiaccio esplosivi. Il costume degli Sportsmasters include un casco da baseball, una maschera da lanciatore, un corpetto da lanciatore, pantaloni da giocatore di football americano e scarpe con tacchetti.\nDopo Crock, anche i successivi Sportsmaster sono degli eccezionali esperti di arti marziali e ottimi acrobati."}
{"id": "2821562", "revid": "547034", "url": "https://it.wikipedia.org/wiki?curid=2821562", "title": "Parrocchia di Saint Elizabeth", "text": "Saint Elizabeth Parish, ovvero Parrocchia civile di Saint Elizabeth, \u00e8 una delle quattordici Parrocchie civili della Giamaica, \u00e8 situata nella parte pi\u00f9 sud-occidentale dell'isola e fa parte della Contea di Cornwall con 151.484 abitanti (dato 2009).\nOltre al capoluogo Black River, i centri maggiori sono Santa Cruz, Malvern, Junction, Balaclava, Prospect e Southfield."}
{"id": "2821564", "revid": "52953", "url": "https://it.wikipedia.org/wiki?curid=2821564", "title": "Parrocchia di Saint James (Giamaica)", "text": "La parrocchia di Saint James (in lingua inglese \"Saint James Parish\") \u00e8 una delle quattordici parrocchie civili della Giamaica, \u00e8 situata nella parte nord-occidentale dell'isola e fa parte della Contea di Cornwall, con 183.811 abitanti (dato 2011).\nOltre al capoluogo Montego Bay, i centri maggiori sono Adelphi, Cambridge, Montpelier, Catadupa, Fairfield, Somerton, Irwin e Dumfries."}
{"id": "2821574", "revid": "907190", "url": "https://it.wikipedia.org/wiki?curid=2821574", "title": "Zoomarine", "text": "Zoomarine \u00e8 un parco divertimenti italiano situato in localit\u00e0 Torvaianica nel comune di Pomezia, in provincia di Roma. \nZoomarine \u00e8 un parco sia di tipo tematico che acquatico, con una superficie complessiva di . Conta 19 attrazioni.\nStoria.\nLa struttura riprende il concept e la filosofia dell'omonima struttura presente dal 1989 ad Albufeira nella regione dell'Algarve, in Portogallo. L'azienda proprietaria del parco, la \"Mundo Aqu\u00e1tico - Parques Oceanogr\u00e1ficos de Entretenimento Educativo SA\", ha poi realizzato a met\u00e0 del mese di settembre 2005 la struttura. Dal 1\u00ba agosto 2015 la \"Mundo Acquatico Sa\" cede la propriet\u00e0 del parco alla multinazionale messicana Dolphin Discovery.\nIl parco misura .\nNel corso degli anni il parco \u00e8 stato oggetto di diversi ampliamenti e nuove attrazioni. Gli ampliamenti pi\u00f9 significativi sono stati:\nDimostrazioni.\nNel 2005, anno di apertura del parco, gli show erano divisi in: \"Il galeone dei leoni marini\", \"La baia dei pinnipedi\", \"La foresta dei pappagalli\" e \"L'isola dei delfini\". Negli anni successivi alcuni sono state rivisti e corretti e altri sono stati rimpiazzati da nuovi spettacoli. Gli attuali sono: \"Il galeone dei tuffatori\", \"La baia dei pinnipedi\", \"La foresta dei pappagalli\", \"L'isola dei delfini\". In pi\u00f9 ci sono tre aree in cui gli animali sono semplicemente mostrati nei loro comportamenti naturali: \"Oasi delle tartarughe\", \"Spiaggia dei pinguini\", \"Laghetto dei fenicotteri\". Nella stagione 2017 il \"Laghetto dei fenicotteri\" diventa \"Avventura nella foresta\" mentre l'arena della dimostrazione \"L'isola dei delfini\" cambia nome in \"Dolphin Discovery Stadio\". Dal 1\u00ba settembre 2017 la dimostrazione \"La piana dei rapaci\" viene definitivamente soppressa e sostituita dal 2018 con \"Amici di zampa\".\nAttrazioni.\nAttrazioni attuali.\nIl parco conta 18 attrazioni operative, elencate in ordine cronologico di apertura al pubblico. Tra parentesi, l'anno di apertura.\nAttrazioni rimosse.\nLe seguenti attrazioni sono state smantellate o dismesse per fare posto a nuove attrazioni (tra parentesi il periodo in cui sono state in attivit\u00e0):\nMedia.\nIl parco appare in:"}
{"id": "2821579", "revid": "143439", "url": "https://it.wikipedia.org/wiki?curid=2821579", "title": "Volume di eiezione", "text": ""}
{"id": "2821583", "revid": "1573940", "url": "https://it.wikipedia.org/wiki?curid=2821583", "title": "Atypus karschi", "text": "Atypus karschi \u00e8 un ragno appartenente al genere Atypus della Atypidae.\nIl nome deriva dal greco , \u00e0lfa-, con valore di negazione della parola seguente, e , \"typos\", cio\u00e8 \"forma, immagine, tipo\", ad indicarne la forma atipica a causa della sproporzione dei cheliceri e delle filiere.\nIl nome proprio deriva dall'entomologo, aracnologo ed antropologo tedesco Ferdinand Karsch, 1853-1936.\nCaratteristiche.\nSviluppo e crescita.\nLo sviluppo e la crescita di Atypus karschi sono state studiate su esemplari in stato di semilibert\u00e0. Negli esemplari studiati si \u00e8 potuta riscontrare una mortalit\u00e0 totale del 78% alla fine del periodo di studio, ma gi\u00e0 alla fine del primo inverno tale mortalit\u00e0 era del 61%. I maschi hanno richiesto circa 3 anni per uno sviluppo completo fino alla fase adulta, passando attraverso 8-9 mute; le femmine invece sono divenute adulte in 3-4 anni e dopo 9-11 mute. La lunghezza di questi ragni \u00e8 passata da 2,3 millimetri appena nati a 13,3 millimetri nei maschi alla fine dello stadio ninfale; le femmine, appena un po' pi\u00f9 grandi hanno raggiunto 13,7 millimetri. Grazie alle continue mute, hanno raggiunto la lunghezza di 16 millimetri. Attraverso l'analisi settimanale degli escrementi si \u00e8 notato che erano attivi anche durante l'inverno.\nDeposizione, schiusa e stadi ninfali.\nInoltre, in accordo con le osservazioni sul campo, le uova sono deposte dalle femmine nel periodo fra luglio e gli inizi di settembre e vengono sistemate in un sacco ovigero collegato strettamente alla parete della tela tubolare ad un'altezza di circa 3-4 centimetri dal fondo. La schiusa avviene dopo 12 giorni, in media, e le larve attraversano un periodo postembrionale di circa 30 giorni durante il quale effettuano 2 mute, entrando in una fase preninfale. L'espulsione dalle tele delle prime spoglie ninfali \u00e8 stata osservata sul campo alla fine del mese di ottobre. Dall'analisi dei resti ninfali intorno alle tele, si \u00e8 scoperto che la dispersione delle ninfe dal nido materno avviene dalla fine di marzo, all'inizio di aprile.\nComportamento.\nCome tutti i ragni del genere Atypus, anche questa specie vive in un tubo setoso parallelo al terreno, per una ventina di centimetri circa seppellito e per altri 8 centimetri fuoriuscente. Il ragno resta in agguato sul fondo del tubo: quando una preda passa sulla parte esterna, le vibrazioni della tela setosa allertano il ragno che scatta e la trafigge, per poi rompere la sua stessa tela, portarsi la preda nella parte interna e cibarsene.\nHabitat.\nDi solito vivono in luoghi ombrosi ed umidi, come boschi e cespugli, uscendo raramente dalla loro tela; proprio per queste sue abitudini schive e appartate, raramente questa specie ha attirato l'attenzione e lo studio degli aracnologi.\nDistribuzione.\nRinvenuta in Giappone, principalmente, in Cina e sull'isola di Taiwan"}
{"id": "2821585", "revid": "1632387", "url": "https://it.wikipedia.org/wiki?curid=2821585", "title": "Sten Lex", "text": "Biografia.\nSten e Lex iniziano a realizzare stencil in strada, a Roma, nel 2001, In quel periodo, in Italia, la tecnica dello stencil, come espressione artistica, era poco utilizzata in strada, per questo motivo Sten e Lex sono considerati tra i principali diffusori dello \u201cstencil graffiti\u201d in Italia.\nI primi stencil in strada (2001/2003) riguardano icone di B-movies, personaggi secondari dei telefilm americani degli anni 60-70, figure tratte dai film di Hitchcock, Orson Welles e Bergman.\nDal 2003 vi sar\u00e0 un graduale rifiuto della cultura Pop che ha caratterizzato i primi lavori ed inizier\u00e0 una ricerca del volto anonimo che caratterizzer\u00e0 il loro lavoro fino al 2013. Nello stesso periodo introducono l'utilizzo della mezzatinta nello stencil cui danno il nome \"Hole School\": stencil in bianco e nero composti da linee o pixel. La loro ricerca spazia dall'incisione classica fino alle tecniche di stampa odierne: vedono lo stencil come tecnica incisoria contemporanea.\nA partire dal 2005 dipingono a pennello enormi ritratti di anonimi su fogli di carta velina di circa 4 metri di altezza. La carta velina \u00e8 cos\u00ec trasparente che una volta attaccata al muro sembra diventi parte di esso. Il processo di decomposizione dell'opera effimera su poster influenzer\u00e0 il loro progetti futuri.\nA partire dal 2010, Sten e Lex realizzano stencil ritagliati su carta ed incollati sui muri. Dopo aver utilizzato per anni come media sia lo stencil che il poster il duo elabora un\u00a0 processo che chiama \"Stencil Poster\". Il processo consiste\u00a0 nell\u2019affissione in strada, di un manifesto stampato. Il poster viene ritagliato a mano sul muro stesso sul quale \u00e8 applicato, la matrice di carta una volta ritagliata, viene dipinta di nero ed infine distrutta per dare spazio all\u2019opera finale. Il concetto alla base di questo processo \u00e8 che gli agenti atmosferici, la pioggia ed il vento distruggano lentamente nel tempo la matrice svelando l\u2019opera finale man mano che la matrice si dissolve. Il significato essenziale dello \u201cstencil\" che viene considerato una tecnica per riprodurre una stessa immagine pi\u00f9 volte, viene cos\u00ec portato al paradosso in quanto distruggendo la matrice, parte anch\u2019essa dell\u2019opera, viene meno la sua riproducibilit\u00e0. Il processo di creazione, il medium, diventa, nelle opere di Sten Lex, l\u2019opera stessa.\nDal 2008 i lavori di Sten e Lex iniziano ad essere realizzati su intere facciate di palazzi. Ne sono esempio il \"Papa che dorme\" dipinto in Piazza Magione a Palermo, \"Miss Nor Tronic\" a Stavanger ed il volto di un ragazzo anonimo a K\u00f8ge in Danimarca, uno dei pi\u00f9 grandi stencil da loro realizzati.\nNel 2008 vengono invitati da Banksy al \"The Cans Festival\", in un tunnel abbandonato a sud est di Londra, insieme ad altri trentanove artisti tra cui: C215, Bsas Stencil, Btoy, Dotmaster, Dolk, Faile, Hero, Logan Hicks, Mr. Brainwash, Lucamaleonte, Orticanoodles, P\u00f8bel, Prism, Roadsworth, Sadhu, Vhils.\nA partire dal 2010 dipingono una serie di ritratti di persone anonime su facciate di palazzi, come a Stavanger per il Nuart Festival, a K\u00f8ge, a Baltimora per Open Walls, ad Atlanta per Living Walls, a Poznan e Katowice per Katowice Street Art Festival.\nNel 2012 realizzano una facciata esterna del museo MACRO di Roma e nello stesso anno espongono i loro lavori nella galleria Magda Danysz di Parigi. La collaborazione con Magda Danysz li porter\u00e0 ad esporre nel 2013 a Shanghai.\nA partire da quest\u2019ultima mostra, il duo inizia a lavorare su forme astratte riprendendo sia la tecnica che la struttura composta da linee che aveva caratterizzato gran parte dei ritratti precedenti. \nIl primo lavoro astratto, \"Raggio\", in grande scala di questa serie astratta \u00e8 stato realizzato sul Palazzo dell\u2019Economia di Bari nel 2013. Sempre nel 2013 partecipano all\u2019Outdoor Festival di Roma con l'opera \"Paesaggio Industriale I\" ed al festival CityLeaks di Colonia realizzando un nuovo \"Paesaggio Industriale II\".\nNel 2014, l\u2019Istituto di Cultura Italiano li supporta per realizzare una facciata a Shanghai, dal titolo \"Vulcano\". Nel 2014 realizzano \"Arazzo\" al Foro Italico di Roma. Lo stesso anno partecipano a mostre collettive in musei di arte contemporanea come il MACO di Oaxaca in Messico, la Caixa Cultural di San Paolo in Brasile e il CAFA di Pechino.\nNel 2015 il duo inaugura un solo show alla Wunderkammern Gallery di Roma ed uno alla Celaya Brothers Gallery di Citt\u00e0 del Messico.\nIn entrambe le mostre oltre ai paesaggi astratti vengono esposte le \u201cMatrici di carta\u201d esposte sottovetro.\nAlcune delle opere esposte in mostra nel 2015 vengono riproposte su grade scala e realizzate a parete a Roma e Citt\u00e0 del Messico. Il 2015 \u00e8 anche l\u2019anno in cui il duo \u00e8 chiamato a realizzare opere murali permanenti a Madrid \u201cNevicata\u201d, a Porto \u201cNotturno\u201d ed Arezzo \u201cArazzo\u201d.\nNel 2016 Sten e Lex partecipano al Festival Bukruk a Bangkok dipingendo un murale astratto, dal titolo \"The Storm\" e realizzano la facciata esterna della Stazione Ostiense di Roma \u201cPaesaggio Urbano VIII\u201d. Ad Austin, realizzano l\u2019opera dal titolo \"Accordion\". Nello stesso anno il comune di Gibellina li chiama per dipingere sul muro antistante il Teatro incompiuto di Consagra e realizzano l\u2019opera dal titolo \"Confini\". Nel 2017 l\u2019Universit\u00e0 di Monterrey gli commissiona la facciata esterna dell\u2019Auditorium Luis Elizondo."}
{"id": "2821586", "revid": "123649921", "url": "https://it.wikipedia.org/wiki?curid=2821586", "title": "Philipp Petzschner", "text": "Caratteristiche.\n\u00c8 un giocatore molto incostante, capace di tocchi geniali e di errori gravi nello stesso match. Il suo punto di forza \u00e8 il servizio, al quale \u00e8 difficile rispondere o tenere in campo. Nello scambio il suo colpo migliore \u00e8 il rovescio.\nCarriera.\nTennista specializzato nel doppio, in questa specialit\u00e0 conquista cinque titoli tra cui spiccano Wimbledon 2010 e gli US Open 2011. Nell'aprile 2011 raggiunge la sua migliore posizione con il nono posto. Tutte le finali vinte nel doppio le ha ottenute con l'austriaco J\u00fcrgen Melzer. In singolare vanta la trentacinquesima posizione raggiunta nel settembre 2009 e la vittoria di un titolo ATP 500, a Vienna contro Ga\u00ebl Monfils.\nNel 2007 partecipa agli US Open venendo eliminato in 4 set da Tommy Haas al secondo turno. Nel 2008 partecipa agli US Open al doppio maschile venendo eliminato col connazionale Christopher Kas ai quarti dai fratelli americani Bryan. Nel 2010 col compagno di doppio Melzer ottiene il titolo di Wimbledon nel doppio maschile, mentre nel singolare viene eliminato da Rafa Nadal in un match lungo 5 set.\nNel 2012 supera le qualificazioni per l'UNICEF Open e nel tabellone principale vince quattro match consecutivi garantendosi la finale. Nell'incontro decisivo e con davanti la testa di serie numero uno, David Ferrer, si arrende in due set.\nPrende parte anche a Wimbledon sia al singolare che al doppio (maschile e misto). Nel doppio misto supera soltanto il primo turno con la connazionale Angelique Kerber, nel singolare viene eliminato in 5 set da Florian Mayer e nel doppio maschile, col solito Melzer arriva alle semifinali ma non oltre."}
{"id": "2821593", "revid": "76963", "url": "https://it.wikipedia.org/wiki?curid=2821593", "title": "Forza di gendarmeria europea", "text": "La Forza di gendarmeria europea (\"Eurogendfor\" o EGF) \u00e8 un corpo di polizia militare dell'Unione europea.\nNata da un'iniziativa multinazionale di cinque stati membri dell'Unione europea (Francia, Italia, Paesi Bassi, Portogallo e Spagna, ai quali si sono aggiunte la Romania nel 2008 e la Polonia nel 2011) \u00e8 stata creata nel 2004 con lo scopo di provvedere ad una pi\u00f9 efficiente gestione delle crisi internazionali fuori dai confini dell'UE.\nIl comando del corpo \u00e8 situato a Vicenza presso la caserma \"Chinotto\", ed \u00e8 noto come i \"Reparti del Centro di eccellenza per le Unit\u00e0 di polizia di stabilit\u00e0\" (Center of Excellence for Stability Police Units, CoESPU). Il suo motto \u00e8 \"Lex Paciferat\" (La Legge porti la pace).\nStoria.\nIl progetto di costituzione di una gendarmeria europea venne reso pubblico l'8 ottobre 2003, in occasione della riunione informale tenutasi a Roma dei ministri della Difesa dell'Unione europea nel corso della presidenza italiana, con un decisivo contributo del Ministro della Difesa francese Mich\u00e8le Alliot-Marie. Il primo trattato relativo venne firmato il 17 settembre 2004, a Noordwijk, nei Paesi Bassi, fra 5 paesi: Italia, Francia, Paesi Bassi, Spagna e Portogallo. L'iniziativa \u00e8 stata illustrata dai ministri della Difesa Antonio Martino (Italia) e Mich\u00e8le Alliot-Marie (Francia) ai colleghi europei, durante una riunione informale dei ministri della Difesa della Unione. Il 23 gennaio 2006 \u00e8 stato inaugurato il quartier generale a Vicenza, divenendo operativa a tutti gli effetti.\nIl 18 ottobre 2007 viene firmato il trattato di Velsen, da rappresentanti degli Stati membri dell'UE dotati di forze di polizia ad ordinamento militare: Francia (Gendarmerie), Spagna (Guardia Civil), Portogallo (Guardia nacional), Paesi Bassi (Marechauss\u00e9e) e Italia (Arma dei Carabinieri). Il trattato, di 42 articoli, disciplina compiti e poteri della Eurogendfor. Il trattato \u00e8 stato ratificato dall'Italia il 28 aprile 2010 con la legge 14 maggio 2010, n. 84.\nOrganizzazione e struttura.\nLa EGF \u00e8 composta da forze di polizia ad ordinamento militare in grado di intervenire in aree di crisi, sotto l'egida della NATO, dell'ONU, dell'UE, dell'OSCE o di coalizioni costituite \"ad hoc\" fra diversi Paesi. Tuttavia la EGF \u00e8 un'organizzazione indipendente dall'UE, anche se pu\u00f2 operare a seguito di una sua richiesta nell'ambito della politica estera e di sicurezza comune.\nI corpi di che la compongo sono:\nInoltre c'\u00e8 un corpo di supporto alla EGF: la Viesojo Saugumo Tarnyba della Lituania.\nLa EGF in quanto tale non ha pertanto nessun potere di polizia sul territorio degli Stati membri dell'UE, n\u00e9 \u00e8 destinata a sostituire le forze di polizia nazionali (ad ordinamento civile o militare) degli Stati membri dell'UE o degli Stati partecipanti alla EGF.\nLa struttura della EGF richiama quella delle Multinational Specialized Unit (MSU) dell'Arma dei Carabinieri, impiegate in Bosnia, in Kosovo e in Iraq. Il coordinamento politico-militare della Gendarmeria europea \u00e8 affidato al \"Comitato Interministeriale di Alto Livello\" (CIMIN), con sede a Vicenza (presso la caserma dei carabinieri \u00abGenerale Chinotto\u00bb), un comitato composto dai Ministri degli Esteri e della Difesa degli Stati membri che aderiscono alla EGF, fornendo uomini e mezzi. Ogni anno uno dei Ministri assume la presidenza di turno del CIMIN.\nLa EGF non \u00e8 sottoposta al controllo dei Parlamenti nazionali o del Parlamento europeo, risponde direttamente ai Governi, attraverso il citato CIMIN. Per il suo dispiegamento operativo e rafforzamento, \u00e8 richiesta l'unanimit\u00e0 degli Stati membri dell'EGF (non dell'Unione europea). Durante le operazioni della EGF ogni Stato membro mantiene la propria autonomia decisionale. Gli Stati, quindi, delegano al CIMIN l'indirizzo politico, strategico e militare, mantenendo l'autonomia operativa. L'ingresso delle forze di polizia all'EGF \u00e8 subordinato al possesso di un ordinamento militare e devono far parte di uno Stato dell'Unione Europea ovvero candidato all'esserlo. Attualmente i corpi che partecipano alla Forza di gendarmeria europea sono sette pi\u00f9 due che per\u00f2 hanno solo il ruolo di supporto.\nUn futuro allargamento dei paesi membri dell'Unione europea potrebbe facilmente portare anche ad un allargamento dei componenti della Gendarmeria. Tra i paesi non ancora membri, Serbia, Moldavia, Bielorussia e Turchia sono dotati di un corpo di Gendarmeria.\nCompiti e funzioni.\nLa forza di gendarmeria partecipa a missioni dell'UE, dell'ONU, della NATO, dell'OSCE, alle quali i Ministri scelgono di aderire. Svolge compiti militari di supporto alle fase iniziali di un conflitto e di transizione, da sola o insieme a forze che eseguono esclusivamente obiettivi militari. La EGF svolge funzioni di polizia e addestramento di un esercito e polizia locali nella fase di ritiro della componente militare.\nNel dettaglio, in base all'art. 4, comma 3 del Trattato di Velsen, i suoi possibili utilizzi comprendono:\nComandanti.\nSi sono succeduti al comando:\nInterventi.\nLa forza \u00e8 stata utilizzata nel 2007 in Bosnia Erzegovina. Nel dicembre 2009 la EGF \u00e8 ufficialmente impiegata anche in Afghanistan, all'interno della missione ISAF.\nSuccessivamente al Terremoto di Haiti (12 gennaio 2010) un contingente della Gendarmeria europea \u00e8 stato inviato sull'isola con 120 Carabinieri, 147 Gendarmi francesi e un plotone spagnolo (23 unit\u00e0 della Guardia Civil)."}
{"id": "2821594", "revid": "322321", "url": "https://it.wikipedia.org/wiki?curid=2821594", "title": "Samuel Peron", "text": "Biografia.\nComincia a danzare all'et\u00e0 di 4 anni. La sua formazione artistica spazia dal liscio allo standard, dal latino-americano al funky, dalla danza contemporanea a quella moderna. Diplomato all'Istituto d'arte come designer, si iscrive al corso di laurea in Scienze motorie presso l'Universit\u00e0 degli Studi di Padova; conseguir\u00e0 la laurea nel 2015 all'Universit\u00e0 telematica San Raffaele.\nNel 1991 partecipa allo show \"Sabato al circo\" nel corpo di ballo di Cristina D'Avena e nel 1992 partecipa allo show \"Bravo Bravissimo\" condotto da Mike Bongiorno. Nel 2001 si classifica terzo nel campionato italiano amatori A1 danze latino americane.\nA partire dalla seconda edizione del 2005, partecipa ininterrottamente al programma \"Ballando con le stelle\", in onda su Rai 1, vincendo la quarta edizione in coppia con l'attrice Maria Elena Vandone. Nella stagione 2005-2006 interpreta il ruolo di \"Ces\u00e0r\" nel musical \"La febbre del sabato sera\" diretto da Massimo Romeo Piparo, gi\u00e0 produttore di \"Ballando con le stelle\". Con la collega Natalia Titova \u00e8 protagonista dello spettacolo teatrale \"Tango d'amore...\" e nel 2012 riprende il tour di \"Tutto questo Danzando\" insieme ai ballerini di \"Ballando con le stelle\" con il cantante e attore Mikee Introna.\nNel 2013 compare nell'episodio \"Senza scrupoli\" della serie televisiva \"Un caso di coscienza 5\" in onda su Rai 1 per la regia di Luigi Perelli. Nel 2014 debutta come scrittore con \"Senza Tempo\", una raccolta di racconti.\n\u00c8 direttore e fondatore della \"Samuel Peron Academy\" a Venetico in provincia di Messina in Sicilia.\nDal 2014 \u00e8 legato sentimentalmente alla modella Tania Bambaci, finalista di Miss Italia 2010."}
{"id": "2821595", "revid": "767487", "url": "https://it.wikipedia.org/wiki?curid=2821595", "title": "Associazione Sportiva Cittadella 1993-1994", "text": "Questa voce raccoglie le informazioni riguardanti l'Associazione Sportiva Cittadella nelle competizioni ufficiali della stagione 1993-1994."}
{"id": "2821596", "revid": "154893", "url": "https://it.wikipedia.org/wiki?curid=2821596", "title": "Grillo parlante", "text": ""}
{"id": "2821598", "revid": "1296625", "url": "https://it.wikipedia.org/wiki?curid=2821598", "title": "Giunzione ibrida", "text": "Una giunzione ibrida \u00e8 un componente passivo 4 porte il cui funzionamento consiste nel distribuire, sulle due porte d'uscita, una combinazione della potenza ricevuta sulle due porte d'ingresso.\nAlcuni tipi di giunzioni possono sfasare il segnale in uscita, in genere vengono progettati dispositivi in grado di sfasare il segnale d'uscita sulle porte di 90\u00b0 o 180\u00b0.\nPropriet\u00e0.\nUna giuzione ibrida ha le seguenti propriet\u00e0:\nApplicazioni.\nLa giunzione ibrida \u00e8 stata inizialmente progettata per l'utilizzo nell'ambito della telefonia (per poter utilizzare una sola coppia di fili per la trasmissione e la ricezione, permettendo un funzionamento duplex). In seguito, la giunzione ibrida ha avuto una rapida evoluzione fino ad esser usata in qualunque tipo di circuito a microonde\nAlcuni esempi di giunzioni ibride sono:\nTali componenti vengono usati all'interno di comparatori monopulse, mixer, modulatori e circuiti per sistemi radar a phased array."}
{"id": "2821607", "revid": "287204", "url": "https://it.wikipedia.org/wiki?curid=2821607", "title": "Ranunculus aquatilis", "text": "Il ranuncolo acquatico (nome scientifico: \"Ranunculus aquatilis\" ) \u00e8 una pianta acquatica appartenente alla famiglia delle Ranunculaceae.\nEtimologia.\nIl nome generico (\"Ranunculus\"), passando per il latino, deriva dal greco \"Batrachion\", e significa \u201crana\u201d (\u00e8 Plinio scrittore e naturalista latino, che c'informa di questa etimologia) in quanto molte specie di questo genere prediligono le zone umide, ombrose e paludose, habitat naturale degli anfibi. L'epiteto specifico (\"aquatilis\") derivato dal latino si riferisce all'habitat tipico di questa specie.\nIl binomio scientifico attualmente accettato (\"Ranunculus aquatilis\") \u00e8 stato proposto da Carl von Linn\u00e9 (1707 \u2013 1778), biologo e scrittore svedese, considerato il padre della moderna classificazione scientifica degli organismi viventi, nella pubblicazione \"Species Plantarum\" del 1753.\nDescrizione.\n\u00c8 una pianta erbacea palustre a portamento in parte sommerso. La lunghezza media varia da 2 a 15 dm (massimo 2\u00a0m). Da un punto di vista biologico \u00e8 definita idrofita radicante (I rad), ossia \u00e8 una pianta acquatica pianta perenne (o annuale) le cui gemme si trovano sommerse o natanti con un apparato radicale che le ancora al fondale. In certi queste piante possono essere definite anche terofite in quanto superano la stagione avversa sotto forma di seme. \nRadici.\nLe radici sono immerse nel fondale.\nFusto.\nIl fusto ha una consistenza flaccida, \u00e8 sottile ma tenace ed \u00e8 natante (in maggior parte sommerso). I fusti sono glabri. Diametro dei fusti: minore di 1\u00a0mm.\nInfiorescenza.\nL'infiorescenza si compone di fiori solitari terminali disposti alle ascelle delle foglie superiori. I peduncoli fiorali sono pi\u00f9 brevi del picciolo delle rispettive foglie ascellari. I fiori emergono di 1 \u2013 2\u00a0cm sopra il pelo dell'acqua. Lunghezza dei peduncoli: 2 \u2013 4\u00a0cm. \nFiore.\nI fiori sono ermafroditi, emiciclici e attinomorfi. I fiori sono di tipo molto arcaico anche se il perianzio(o anche pi\u00f9 esattamente il perigonio) di questo fiore \u00e8 derivato dal perianzio di tipo diploclamidato (tipico dei fiori pi\u00f9 evoluti), formato cio\u00e8 da due verticilli ben distinti e specifici: sepali e petali. Il ricettacolo (supporto per il perianzio) \u00e8 pubescente e piuttosto tozzo. Diametro dei fiori: 10 \u2013 20\u00a0mm.\nFrutti.\nIl frutto (un poliachenio) \u00e8 formato da diversi acheni aggregati. Gli acheni sono pubescenti (quasi ispidi) e senza ala, appiattiti, compressi e con un brevissimo becco apicale. Ogni achenio contiene un solo seme. Insieme formano una testa sferica posta all'apice del peduncolo fiorale. Dimensione del frutto: larghezza 2 \u2013 5\u00a0mm; lunghezza 2 \u2013 4\u00a0mm. Dimensione del singolo achenio: larghezza 0,8 \u2013 1,4\u00a0mm; lunghezza 1 \u2013 2\u00a0mm. Lunghezza del becco: 0,1 \u2013 1,2\u00a0mm.\nRiproduzione.\nLa riproduzione di questa pianta avviene per via sessuata grazie all'impollinazione degli insetti pronubi (soprattutto api) in quanto \u00e8 una pianta provvista di nettare (impollinazione entomogama).\nDistribuzione e habitat.\nFitosociologia.\nDal punto di vista fitosociologico la specie di questa voce appartiene alla seguente comunit\u00e0 vegetale:\nSistematica.\nIl genere \"Ranunculus\" \u00e8 un gruppo molto numeroso di piante comprendente oltre 400 specie originarie delle zone temperate e fredde del globo, delle quali quasi un centinaio appartengono alla flora spontanea italiana. La famiglia delle Ranunculaceae invece comprende oltre 2500 specie distribuite su 58 generi. \nLe specie spontanee della nostra flora sono suddivise in tre sezioni (suddivisione a carattere pratico in uso presso gli orticoltori organizzata in base al colore della corolla): \"Xanthoranunculus\" \u2013 \"Batrachium\" \u2013 \"Leucoranunculus\". La specie \"Ranunculus aquatilis\" appartiene alla sezione di mezzo (\"Batrachium\") caratterizzata dall'avere i peduncoli fruttiferi arcuati, acheni rugosi, piante sommerse con petali pi\u00f9 o meno bianchi e fossetta nettarifera non squamata.\nUn'altra suddivisione, che prende in considerazione caratteristiche morfologiche ed anatomiche pi\u00f9 consistenti (ma fondamentalmente simili), \u00e8 quella che divide il genere in due sottogeneri (o subgeneri), assegnando il \"Ranunculus aquatilis\" al subgenere \"Batrachium\", caratterizzato da piante con fusti molli (privi di tessuti di sostegno \u2013 a parte i peduncoli fiorali), peduncoli dell'infiorescenza ricurvi alla fruttificazione (l'altro subgenere \"Ranunculus\" \u00e8 dedicato alle specie terrestri).\nIl numero cromosomico di \"R. aquatilis\" \u00e8: 2n = 32.\nVariabilit\u00e0.\nL'ambiente acquatico condiziona morfologicamente la crescita di queste piante, si ha cos\u00ec una grande variet\u00e0 fenotipica. Le diversit\u00e0 morfologiche si manifestano soprattutto nell'aspetto dei due tipi di foglie presenti in queste piante (foglie capillari sommerse e foglie laminate superficiali \u2013 queste ultime a volte possono mancare), nelle differenze tra la parte del fusto sommerso (molle ed allungato) rispetto alla parte emersa (breve e debolmente turgido). \nAltri elementi variabili possono essere:\nAlcune di queste diversit\u00e0 dipendono dal livello medio dell'acqua e quindi piante della stessa specie possono presentarsi con portamenti anche molto differenti creando difficolt\u00e0 nel riconoscimento delle varie specie e sottospecie. Ad esempio le tre seguenti variet\u00e0, della specie di questa voce, hanno solamente foglie filiformi; ma secondo Sandro Pignatti sono prive di valore tassonomico in quanto dipendono da fattori ecologici e non genetici:\nNell'elenco che segue sono indicate alcune sottospecie e variet\u00e0 (non tutte presenti nella flora spontanea italiana). L'elenco pu\u00f2 non essere completo e alcuni nominativi sono considerati da altri autori dei sinonimi della specie principale o anche di altre specie:\nSottospecie:\nVariet\u00e0:\nIbridi.\nNell'elenco che segue sono indicati alcuni ibridi interspecifici:\nSinonimi.\nLa specie di questa voce ha avuto nel tempo diverse nomenclature. L'elenco che segue indica alcuni tra i sinonimi pi\u00f9 frequenti:\nSpecie simili.\nNella flora alpina si possono indicare sei specie di ranuncolo acquatico abbastanza simili tra di loro:\nUsi.\nFarmacia.\nQueste piante contengono l\"'anemonina\"; una sostanza particolarmente tossica per animali e uomini. Infatti gli erbivori brucano le foglie di queste piante con molta difficolt\u00e0 e solamente dopo una buona essiccazione (erba affienata) che fa evaporare le sostanze pi\u00f9 pericolose. Anche le api evitano di \"bottinare\" il nettare dei \u201cranuncoli\u201d. Sulla pelle umana queste piante possono creare delle vesciche (dermatite); mentre sulla bocca possono provocare intenso dolore e bruciore alle mucose.\nSecondo la medicina popolare il \u201dRanuncolo acquatico\u201d \u00e8 antiasmatico, antireumatico (attenua i dolori dovuti all'infiammazione delle articolazioni) e febbrifugo (abbassa la temperatura corporea). In India questa pianta viene utilizzata nel trattamento delle febbri intermittenti, dei reumatismi e dell'asma."}
{"id": "2821610", "revid": "767487", "url": "https://it.wikipedia.org/wiki?curid=2821610", "title": "European Fair Trade Association", "text": "EFTA (European Fair Trade Association) \u00e8 un'associazione costituita da undici centrali d'importazione di prodotti del commercio equo e solidale, distribuite in nove paesi europei (Austria, Belgio, Francia, Germania, Gran Bretagna, Italia, Paesi Bassi, Spagna e Svizzera). EFTA \u00e8 stata fondata in modo informale nel 1987 da alcune delle prime e pi\u00f9 importanti centrali d'importazione. Nel 1990 diventa a tutti gli effetti l'associazione europea del commercio equo e solidale.\nLo scopo di EFTA \u00e8 quello di supportare le organizzazioni membri nel loro lavoro e incoraggiarle alla cooperazione e alla coordinazione. In questo modo viene facilitato lo scambio di informazioni e si creano le condizioni per una migliore gestione delle risorse.\nEFTA ha un ufficio a Bruxelles che coordina i progetti e le attivit\u00e0 legate al commercio equo e solidale, cercando di facilitare lo sviluppo del fair trade in Europa."}
{"id": "2821615", "revid": "199745", "url": "https://it.wikipedia.org/wiki?curid=2821615", "title": "Ranuncolo acquatico", "text": ""}
{"id": "2821616", "revid": "287204", "url": "https://it.wikipedia.org/wiki?curid=2821616", "title": "Associazione Calcio Padova 1974-1975", "text": "Questa pagina raccoglie i dati riguardanti l'Associazione Calcio Padova nelle competizioni ufficiali della stagione 1974-1975.\nStagione.\nNella Serie C - Girone A il Padova si \u00e8 classificato al diciassettesimo posto con 35 punti, a pari merito di , Bolzano e Juniorcasale, tre punti sopra la zona retrocessione.\nIn Coppa Italia Semiprofessionisti la squadra non ha superato il primo turno, secondo posto nel Girone 10, dietro al Treviso (qualificato) e prima del ."}
{"id": "2821632", "revid": "2166030", "url": "https://it.wikipedia.org/wiki?curid=2821632", "title": "Petit louis", "text": "Il petit louis \u00e8 una moneta francese d'argento da 1/12 (\"Douzieme d'\u00e9cu\") di luigi, pari a 5 sol tornesi.\nIn Francia era anche chiamata \"louis aux cinq sous\" (luigi da cinque soldi).\nIl \"petit Louis\" pesava circa 2,5 grammi con un titolo che di circa 967/000 (\"11 denari di fino per oncia\"), il diametro era di circa 20\u00a0mm, intermedio tra i moderni 5 e 20 cent di euro. Fu coniato per la prima volta con la tecnica della pressa a vite in Francia nel 1641 da Luigi XIII, nel quadro della sua riforma monetaria, assieme agli altri luigi.\nIn Italia era chiamato luigino e con questo nome fu imitato da molte zecche per essere inviato nei paesi del Medio Oriente dove veniva utilizzato come ornamento.\nNell'impero ottomano la moneta prese il nome di \"timmin\" o \"temmin\", dall'arabo \"thumn\" (un ottavo) perch\u00e9 il valore nominale era di 1/8 di altun, una moneta turca.\nQuesto commercio, diffuso dalla met\u00e0 del XVII secolo, diede luogo dapprima ad una speculazione ed in seguito ad una vera e propria truffa.\nStoria.\nIn Francia il luigino fu coniato, assieme alle prime coniazioni del luigi a partire dal 1641, nell'ambito della riforma monetaria voluta da Luigi XIII.\nLa novit\u00e0 pi\u00f9 importante \u00e8 l'uso del torchio della monetazione meccanica tramite torchio, in sostituzione della vecchia monetazione al martello.\nLuigi XIII.\nLa moneta di Luigi XIII aveva al dritto il busto del re ed al rovescio lo stemma coronato con i gigli di Francia.\nNel regno di Francia inizialmente fu coniato solo alla zecca di Parigi (segno di zecca A), mentre nel 1643 fu coniato anche in quella di Lione (segno di zecca A).\nLuigi coniava anche monete nei suoi possedimenti oltre i Pirenei, in Catalogna. Furono coniate monete con il valore di 5 soldi in varie zecche ma le caratteristiche e il titolo sono molto diversi da quelle francesi.\nUna sola moneta ha caratteristiche simili, quella (Cammarano F6) coniata, come prova nella zecca di Parigi; aveva al dritto uguale ai 5 soldi francesi e al rovescio la legenda circondava lo scudo con le armi di Francia e Navarra in capo e quello di Catalogna in punta.\nLuigi XIV.\nLuigi XIII mor\u00ec poco dopo e la moneta fu coniata con gli stessi tipi sotto Luigi XIV, che gli successe al trono, all'et\u00e0 di cinque anni. Le prime monete recano il ritratto infantile del re.\nNel 1658 segue il nuovo ritratto, inciso da Jean Warin, con la \"testa giovanile con i capelli lunghi e quello, sempre di Warin, con i capelli corti.\nDal 1679 iniziano i ritratti adulti.\nLuigi coni\u00f2 anche monete per la Navarra, con le armi di Francia e di Navarra affiancate, per il B\u00e9arn e per il Delfinato.\nLe zecche coinvolte furono, nei pi\u00f9 di settanta anni di regno, tutte quelle attive in Francia.\nLuigi XV.\nIl \"petit louis\" fu coniato anche sotto Luigi XV, con lo stemma di Navarra, per un valore di 10 soldi tornesi dal 1719 al 1720. Aveva al dritto il ritratto infantile inciso da Norbert Ro\u00ebttiers.\nLo stesso re coni\u00f2 i \"petit louis\" dal 1720 al 1723, con il corso legale di 15 sol. Al dritto aveva lo stesso ritratto delle monete coniate l'anno prima per la Navarra."}
{"id": "2821633", "revid": "297745", "url": "https://it.wikipedia.org/wiki?curid=2821633", "title": "Nervesa", "text": ""}
{"id": "2821635", "revid": "1318658", "url": "https://it.wikipedia.org/wiki?curid=2821635", "title": "Associazione Calcio Padova 1973-1974", "text": "Questa voce raccoglie le informazioni riguardanti lAssociazione Calcio Padova nelle competizioni ufficiali della stagione 1973-1974.\nStagione.\nIl Padova nella stagione 1973-1974 partecip\u00f2 al campionato di Serie C - girone A e si classific\u00f2 al tredicesimo posto con 35 punti, gli stessi del Trento.\nIn Coppa Italia Semiprofessionisti la squadra fu eliminata agli ottavi di finale dalla Triestina."}
{"id": "2821636", "revid": "297745", "url": "https://it.wikipedia.org/wiki?curid=2821636", "title": "Volpago", "text": ""}
{"id": "2821639", "revid": "4252", "url": "https://it.wikipedia.org/wiki?curid=2821639", "title": "Beta-HCG", "text": ""}
{"id": "2821644", "revid": "767487", "url": "https://it.wikipedia.org/wiki?curid=2821644", "title": "Baciami Kate!", "text": "Baciami Kate! (\"Kiss Me Kate\") \u00e8 un film musicale stereoscopico del 1953 diretto da George Sidney, adattamento cinematografico della omonima commedia musicale broadwaiana.\nTrama.\nIspirato a \"La bisbetica domata\" narra la storia di una coppia ormai divorziata di attori musicali teatrali, Fred Graham e Lilli Vanessi, che stanno interpretando i ruoli di Petruccio e Caterina nella versione musicale dell'opera di William Shakespeare.\nProduzione.\nFilm 3-D.\nIl film \u00e8 realizzato in formato stereoscopico usando i metodi pi\u00f9 avanzati allora disponibili. Gli estimatori della tecnica 3-D polarizzata sono soliti citare questo film come uno dei migliori esempi di film stereoscopico hollywoodiano.\nColonna sonora.\nQuasi tutti i testi di Porter dovettero essere \"ripuliti\" per evitare gli strali della censura. \"Brush up your Shakespeare\", la canzone pi\u00f9 suggestiva della colonna sonora, fu tagliata a met\u00e0 per rimuovere i riferimenti sessuali. La canzone \"From this moment on\" \u00e8 tratta dal musical di Cole Porter, \"Out of this world\".\nDistribuzione.\nIl copyright del film, richiesto dalla Loew's Inc., fu registrato il 26 ottobre 1953 con il numero LP3860\nA New York, il film venne proiettato in prima il 5 novembre 1953."}
{"id": "2821645", "revid": "81195", "url": "https://it.wikipedia.org/wiki?curid=2821645", "title": "Federazione rugby XIII del Regno Unito", "text": ""}
{"id": "2821646", "revid": "729019", "url": "https://it.wikipedia.org/wiki?curid=2821646", "title": "Niceforo Paleologo", "text": "Biografia.\nNiceforo Paleologo \u00e8 conosciuto per essere stato l'ultimo strategos della Mesopotamia, questo thema cadde nel 1071 dopo la catastrofica battaglia di Manzicerta, che vide l'imperatore bizantino Romano IV Diogene (1068-1071) sconfitto e catturato dai Turchi Selgiuchidi. Fu un fedele generale dell'imperatore Niceforo III Botaniate (1078-1081), infatti nel 1081 si oppose inutilmente al figlio Giorgio Paleologo, che aiut\u00f2 l'usurpazione al trono di Alessio I Comneno (1081-1118). Dopo questi fatti non abbiamo pi\u00f9 sue notizie, mentre suo figlio Giorgio gioc\u00f2 un ruolo di alto prestigio nel primo ventennio dall'incoronazione di Alessio.\nDiscendenza.\nNiceforo Paleologo ebbe due figli maschi:"}
{"id": "2821651", "revid": "125301538", "url": "https://it.wikipedia.org/wiki?curid=2821651", "title": "Libera Universit\u00e0 Mediterranea", "text": "La Libera Universit\u00e0 Mediterranea (LUM \"Giuseppe Degennaro\"; sino ad agosto 2020 LUM \"Jean Monnet\") \u00e8 un ateneo universitario privato promosso dall'associazione per la libera universit\u00e0 mediterranea e dalla fondazione \"Caterina Degennaro\", nata nel 1995 ad opera di Giuseppe Degennaro. La sede dell'universit\u00e0 si trova a Casamassima, nella citt\u00e0 metropolitana di Bari presso il complesso commerciale e direzionale \"il Baricentro\".\nStoria.\nL'ateneo \u00e8 stato istituito con decreto ministeriale nel 1999, mentre lo statuto e il regolamento didattico sono stati approvati dal Ministero dell'istruzione, dell'universit\u00e0 e della ricerca il 10 aprile del 2000, con la costituzione delle facolt\u00e0 di economia e giurisprudenza. Dal 2021 sono stati introdotti i corsi di laurea di ingegneria gestionale, di enogastronomia d'impresa e di medicina.\nStruttura.\nL'universit\u00e0 \u00e8 articolata in tre Dipartimenti:\nProcedimenti giudiziari.\nNegli anni duemiladieci alcuni docenti dell'Ateneo sono stati coinvolti in un'inchiesta della Procura della Repubblica di Bari denominata \"Do ut des\" riguardante presunte irregolarit\u00e0 nei concorsi pubblici per professori ordinari. La stessa indagine, che complessivamente ha riguardato trentacinque docenti, ha visti coinvolti anche insegnanti di altre Universit\u00e0: l'Universit\u00e0 degli Studi di Bari Aldo Moro, l'Universit\u00e0 degli Studi di Sassari, l'Universit\u00e0 della Valle d'Aosta, l'Universit\u00e0 degli Studi di Milano-Bicocca, l'Universit\u00e0 degli Studi di Trento, l'Universit\u00e0 degli Studi Roma Tre e l'Universit\u00e0 Europea di Roma."}
{"id": "2821652", "revid": "1573940", "url": "https://it.wikipedia.org/wiki?curid=2821652", "title": "Darab", "text": "D\u0101r\u0101b (farsi \u062f\u0627\u0631\u0627\u0628) \u00e8 il capoluogo dello shahrest\u0101n di Darab, circoscrizione Centrale, nella provincia di Fars. Aveva, nel 2006, una popolazione di 54.513 abitanti.\nCirca 7\u00a0km in direzione sud-ovest si trovano le rovine dell'antica Gerd, che si vuole fosse stata fondata dal mitico D\u0101r\u0101b, padre di D\u0101r\u0101 (Dario III Codomano)."}
{"id": "2821658", "revid": "174925", "url": "https://it.wikipedia.org/wiki?curid=2821658", "title": "Federazione rugby XIII dell'Australia", "text": ""}
{"id": "2821665", "revid": "1573940", "url": "https://it.wikipedia.org/wiki?curid=2821665", "title": "Jannatshahr", "text": "Jannatshahr (farsi \u062c\u0646\u062a\u200c\u0634\u0647\u0631) \u00e8 una citt\u00e0 dello shahrest\u0101n di Darab, circoscrizione Centrale, nella provincia di Fars. Aveva, nel 2006, una popolazione di 10.817 abitanti. "}
{"id": "2821667", "revid": "287204", "url": "https://it.wikipedia.org/wiki?curid=2821667", "title": "Open di Francia 1995 - Singolare femminile", "text": "Steffi Graf ha battuto in finale Arantxa S\u00e1nchez Vicario 7-5 4-6 6-0."}
{"id": "2821674", "revid": "767487", "url": "https://it.wikipedia.org/wiki?curid=2821674", "title": "Paolo Carta", "text": "Ha collaborato con diversi big della canzone italiana tra i quali Adriano Celentano, Eros Ramazzotti, Alexia, Fabio Concato, Riccardo Cocciante, Max Pezzali, Gianni Morandi. Principalmente in contesti televisivi ha collaborato anche con artisti stranieri: Whitney Houston, Manhattan Transfer, Lionel Richie e Gloria Gaynor.\nDal 2005 \u00e8 il chitarrista e compagno della cantante Laura Pausini.\nBiografia.\nPaolo inizia la sua esibizione in pubblico a circa 10 anni, per la festa di fine anno della quinta elementare e successivamente studia per otto anni chitarra classica. Molto aperto a tutti i generi musicali anche se la sua natura \u00e8 prevalentemente Rock, \u00e8 amante dei Genesis, The Police, Led Zeppelin, Deep Purple e Jimi Hendrix. Nel periodo 1986-1987 \u00e8 sostituto chitarrista del Banco del Mutuo Soccorso e fa parte della formazione ufficiale che incide il disco \"Il Banco presenta Francesco Di Giacomo\" nel 1989 e fa anche un tour con loro.\nNel 1987-1988 collabora nel disco di Adriano Celentano intitolato \"Il re degli ignoranti\", pubblicato poi nel 1991, partecipa alla trasmissione televisiva \"Fantastico 8\" che conduce in quel periodo e al suo Tour in Russia. Il suo percorso artistico continua nel 1989 allorch\u00e9 comincia a collaborare come musicista per diversi personaggi della canzone italiana tra i quali Luca Barbarossa nell'album \"Al di l\u00e0 del muro\" del 1989, Eros Ramazzotti e Max Pezzali. Nel 1989 pubblica il suo primo album \"Domande\" contenente 10 tracce inedite. Nei testi troviamo anche Bruno Lauzi. Nel 1990 partecipa al tour promozionale di Massimo Bizzarri Nel 1992 partecipa al tour di Luca Barbarossa dove Paolo \u00e8 responsabile degli arrangiamenti del quale \u00e8 ricavato anche un live dal titolo \"Vivo\". Dal 1988 al 1996 partecipa come chitarrista in alcune sigle dei cartoni animati in onda sulle reti Mediaset: in particolare le sigle dei Puffi \"Puffi qua e l\u00e0\" e \"I Puffi sanno\", sigle di altri cartoni come \"Palla al centro per Rudy\", \"Pippo e Menelao\", \"Una classe di monelli per Jo\", \"Grande, piccolo Magoo\", \"Che campioni Holly e Benji\", \"Un videogioco per Kevin\", \"D'Artacan\", ma anche per \"Bim Bum Bam\" e \"Ciao Ciao\" (dalla stagione 1988-1989 al 1991-1992).\nNel 1995 inizia la collaborazione con i Dhamm: produce il loro primo album su etichetta EMI italiana e, in seguito, suona con gli stessi e ne dirige l'orchestra in due diverse edizioni del Festival di Sanremo. In seguito intraprende anche la carriera di solista, ma in seguito decider\u00e0 che fare il cantante non \u00e8 la sua vera passione, come lo \u00e8 invece suonare e produrre. Nel 1997 dopo aver passato le selezioni vincendo la prima serata di Sanremo Giovani 1996 si qualifica per il Festival di Sanremo 1997 e partecipa nella categoria \"Nuove Proposte\" con la canzone \"Non si pu\u00f2 dire mai... mai\".\nIn contemporanea alla partecipazione a Sanremo a febbraio pubblica il suo secondo album intitolato \"Paolo Carta\" che oltre a contenere \"Non si pu\u00f2 dire mai... mai\" contiene 10 tracce inedite. Nel 1999 \u00e8 chitarrista ufficiale dell'orchestra della trasmissione di Gianni Morandi \"C'era un ragazzo\" e in seguito sempre nel 1999 parte in tour con Fabio Concato, poi continua a collaborare con Mediaset nell'arrangiamento del jingle dei programmi prodotti da RTI. Nel 2000 torna a fianco di Gianni Morandi per il \"Come fa bene l'amore Tour\" mentre da aprile 2001 \u00e8 chitarrista dello \"Stilelibero Tour\" di Eros Ramazzotti. Dal 2005 inizia il suo sodalizio artistico con Laura Pausini. Partecipa al \"World Tour 2005\" da gennaio a luglio e in seguito si fidanza con l'artista. Il 2 giugno 2007 partecipa al grande concerto di Laura Pausini allo Stadio Giuseppe Meazza di \"San Siro\" con 70.000 spettatori. Nel 2008 partecipa per la prima volta alla produzione e all'arrangiamento dell'album della Pausini, \"Primavera in anticipo\".\n\u00c8 produttore artistico e autore della musica di brani: \"Mille braccia\", \"Invece no\" (la cui versione spagnola \"En cambio no\" si aggiudica a marzo 2010 il premio \"ASCAP Latin Music Awards\" nella categoria \"Miglior brano Pop\"), \"La geografia del mio cammino\", \"Ogni colore al cielo\" e \"Un giorno dove vivere\". A febbraio 2009 \u00e8 il produttore artistico dell'album \"La forza mia\" di Marco Carta, suo omonimo ma non parente e autore del testo e della musica della canzone omonima vincitrice del Festival di Sanremo 2009, cantata dallo stesso Marco Carta. \u00c8 inoltre autore della musica e del testo di \"Un giorno perfetto\" e \"Grazie a te\"; autore della sola musica di \"Resta con me\".\nA novembre 2009 \u00e8 il produttore artistico del singolo \"Casomai\" di Laura Pausini, contenuto nell'album \"Laura Live World Tour 09\". A maggio 2010 \u00e8 il produttore artistico dell'album \"Il cuore muove\" di Marco Carta e autore della musica di 2 brani contenuti nell'album: \"Il cuore muove\" e \"Come pioggia d'estate\". Nel 2011 \u00e8 il produttore artistico e l'autore della musica dei brani \"Benvenuto\", \"Non ho mai smesso\", \"Nel primo sguardo\", \"Nessuno sa\" di Laura Pausini, contenuti nell'album \"Inedito\"; \u00e8 inoltre produttore artistico di \"Bastava\" e \"Le cose che non mi aspetto\". Nel 2013 \u00e8 il produttore artistico e l'autore della musica del brano \"Se non te\"; \u00e8 inoltre produttore artistico di \"Limpido\" e \"Dove resto solo io\" di Laura Pausini, contenuti nell'album \"20 - The Greatest Hits\".\nVita privata.\nPaolo Carta \u00e8 stato sposato con Rebecca Galli, dalla quale ha avuto tre figli: Jader (1995), Jacopo (1996) e Joseph (2000). Si \u00e8 separato nel 2006 e ha divorziato nel 2012. Dal marzo 2005 \u00e8 il fidanzato della cantante italiana Laura Pausini; l'8 febbraio 2013 la coppia ha avuto una bambina, Paola."}
{"id": "2821684", "revid": "339392", "url": "https://it.wikipedia.org/wiki?curid=2821684", "title": "VU (Velvet Underground)", "text": ""}
{"id": "2821686", "revid": "834", "url": "https://it.wikipedia.org/wiki?curid=2821686", "title": "Chronicles (Velvet Underground)", "text": ""}
{"id": "2821687", "revid": "2056951", "url": "https://it.wikipedia.org/wiki?curid=2821687", "title": "What Goes On", "text": ""}
{"id": "2821692", "revid": "339392", "url": "https://it.wikipedia.org/wiki?curid=2821692", "title": "Hilarus Fuscus", "text": ""}
{"id": "2821705", "revid": "1573940", "url": "https://it.wikipedia.org/wiki?curid=2821705", "title": "Eqlid", "text": "Eql\u012bd (farsi \u0627\u0642\u0644\u06cc\u062f) \u00e8 il capoluogo dello shahrest\u0101n di Eqlid, circoscrizione Centrale, nella provincia di Fars. Aveva, nel 2006, una popolazione di 49.709 abitanti. \nSi trova vicina ai monti Zagros ed \u00e8, con i suoi 2.250 m s.l.m., una delle citt\u00e0 pi\u00f9 elevate dell'Iran."}
{"id": "2821716", "revid": "1573940", "url": "https://it.wikipedia.org/wiki?curid=2821716", "title": "Cynops", "text": "Cynops \u00e8 un genere di anfibi caudati d'acqua dolce appartenenti alla famiglia Salamandridae.\nEtimologia.\n\"Cynops\" deriva dal greco e significa \"muso di cane\". Questa traduzione non \u00e8 comunque usata come nome comune di questo genere di tritoni, che sono invece generalmente conosciuti come \"fire-belly newts\", ovvero \"'tritoni dal ventre di fuoco'\" (a causa ovviamente della loro colorazione).\nVa comunque specificato che il \"tritone dal ventre di fuoco\" vero e proprio sarebbe unicamente il \"Cynops pyrrhogaster\" (\"pyrrhogaster\" in greco significa appunto \"ventre di fuoco\").\nTassonomia.\nIl genere \"Cynops\" comprende le seguenti specie:\nDistribuzione e habitat.\nSono diffusi in Giappone. Il biotipo classico \u00e8 caratterizzato da pozze, canali d'irrigazione, risaie e stagni. L'acqua in cui vivono \u00e8 generalmente stagnante (o poco mossa), fresca e limpida; inoltre \u00e8 popolata da numerose piante e abbondante microfauna (da piccole larve ad artropodi di una certa misura).\nDescrizione.\nLe specie di \"Cynops\" sono accomunate da una taglia tra i 6 ed i 18\u00a0cm di lunghezza totale.\nIl colore preminente \u00e8 sempre scuro, dal marroncino al nero, ma sul ventre (e a seconda della specie anche in altre parti del corpo) la colorazione va dal giallo al rosso. Questo spesso dipende anche dall'alimentazione, in quanto il colore \u00e8 dovuto a carotenoidi non sintetizzati dal corpo dei \"Cynops\", e dunque una dieta molto povera degli stessi porta a un vero e proprio \"sbiadimento\" del colore fino al giallo chiaro. Infine possono essere (e spesso lo sono) presenti macchie nere che coprono parte delle zone rosse o perlomeno il ventre.\nLa lunghezza, la forma (piatta o meno) e il colore (nella stagione riproduttiva spesso cambia) della coda variano con la specie.\nIl dimorfismo sessuale dipende altres\u00ec dalla specie, anche se in linea generale le femmine sono pi\u00f9 lunghe dei maschi e presentano una cloaca meno pronunciata.\nBiologia.\nAlimentazione.\nPer forza di cose, si distingue l'alimentazione naturale da quella in cattivit\u00e0.\nGli esemplari adulti sono carnivori (principalmente insettivori). In natura le larve mangiano principalmente piccole larve di insetti e crostacei; gli adulti cacciano sul fondale e tra le piante molti animali, tra cui anellidi, molluschi, crostacei, insetti vari (occasionalmente mangiano anche piccoli anfibi, larve degli stessi, pesce, carogne).\nIn cattivit\u00e0 agli adulti devono essere forniti maggiormente anellidi, larve e insetti (grillini, camole del miele, camole della farina e lombrichi in pezzi, larve di \"zanzara rossa\" (genere Chironomus); occasionalmente si pu\u00f2 inoltre integrare con pezzetti di gamberi (che contengono carotenoidi per mantenere vivido il colore sul ventre), pesce (previa eliminazione della lisca), cuore di vitello e mangime per anfibi. I bocconi dovranno essere grandi al massimo quanto la testa dell'animale e bisogna inoltre evitare di alimentare i tritoni con larve di Sarcophaga carnaria, comunemente chiamate \"bigattini\", in quanto contengono cadaverine, tossiche.\nIn caso di vero e proprio allevamento, i girini di Cynops in cattivit\u00e0 possono essere alimentati con piccole larve come quelle delle \"zanzare nere\" (genere Culex), con Drosofile o con minuscoli crostacei (Dafnie e Artemia Salina).\nStato di conservazione.\n\"Cynops pyrrhogaster\" \u00e8 esportato in tutto il mondo per il mercato dell'acquariofilia ed \u00e8 considerato a rischio minimo (LC); \"Cynops ensicauda\" vive soltanto su alcune piccole isole meridionali del Giappone ed \u00e8 considerata specie in pericolo (EN)."}
{"id": "2821717", "revid": "768068", "url": "https://it.wikipedia.org/wiki?curid=2821717", "title": "Elea (Grecia)", "text": "Elea (greco: \u1f2e\u03bb\u03b9\u03c2 \"\u1e14lis\") o Elide era la metropoli principale dell'omonima regione dell'Elide.\nStoria.\nI primi Giochi olimpici furono organizzati nella regione dagli abitanti di Elea nell\"Altis\" di Olimpia nell'VIII secolo a.C.. La tradizione fissa la data al 776 a.C.. Gli Ellanodici, o \"Hellanodikai\", cui erano affidate organizzazione e arbitrato dei giochi, erano per lo pi\u00f9 originari dell'Elide.\nSecondo Strabone, il primo insediamento fu fondato dall'etolo Oxylus che invase la regione e soggiog\u00f2 gli autoctoni. La citt\u00e0 fu costruita secondo Strabone nel 471 a.C.\nLa plurisecolare gestione dei Giochi Olimpici, solo occasionalmente perduta a favore dei rivali pisatidi, peraltro anch'essi Elei, influenz\u00f2 la costruzione dell'Agor\u00e0 tranne il \"bouleterion\" (ma il parlamento si teneva anche in un Ginnasio) tutti gli altri edifici sono funzionali ai Giochi; due Ginnasii, una palestra, la Casa degli Ellanodici, la loro \"Sto\u00e0\". Si veda la descrizione di Pausania.\nGli scavi.\nOggi Elea \u00e8 un villaggio di 150 abitanti, 14\u00a0km a nord-est di Amaliada, costruito su (e con) le rovine antiche. Il suo piccolo museo contiene autentici tesori, scoperti in varie campagne di scavi. Possiede anche uno dei meglio conservati esemplari di teatro greco, databile al IV secolo a.C., la cui cavea era capace di 8.000 spettatori. Al di sotto del teatro sono stai scoperti sepolcreti protoelladici e micenei. Elea era anche, come registra Pausania, la sola citt\u00e0 ad ospitare al suo interno un tempio dedicato ad Ade e i suoi abitanti gli unici Greci a tributargli un culto. La costruzione risaliva a dopo la guerra mossa da Eracle contro Neleo in Pilo. Una volta all'anno le sue porte venivano aperte ma solo i sacerdoti vi entravano."}
{"id": "2821724", "revid": "287204", "url": "https://it.wikipedia.org/wiki?curid=2821724", "title": "Open di Francia 1994 - Singolare femminile", "text": "Arantxa S\u00e1nchez Vicario ha battuto in finale Mary Pierce 6-4 6-4."}
{"id": "2821729", "revid": "729019", "url": "https://it.wikipedia.org/wiki?curid=2821729", "title": "Sockenplan (metropolitana di Stoccolma)", "text": "Sockenplan \u00e8 una stazione della metropolitana di Stoccolma.\nSi trova nel quartiere di \"Enskedef\u00e4ltet\", a sua volta situato all'interno della circoscrizione di Enskede-\u00c5rsta-Vant\u00f6r, mentre sul tracciato della linea verde T19 della rete metroviaria locale \u00e8 compresa tra le fermate Enskede g\u00e5rd e Svedmyra.\nDivenne ufficialmente operativa il 9 settembre 1951, proprio come tutte le altre fermate incluse nel tratto fra Gullmarsplan e Stureby; tuttavia gi\u00e0 dall'anno 1930 era qui in funzione la \"\u00d6rbybanan\", un servizio di trasporto pubblico su rotaia.\nLa piattaforma, collocata su un cavalcavia parallelo alla strada \"Enskedev\u00e4gen\", \u00e8 accessibile dall'ingresso ubicato tra l'omonima piazza \"Sockenplan\" e il viale \"Sockenv\u00e4gen\". La stazione \u00e8 stata progettata dall'architetto Peter Celsing, mentre la banchina ospita una scultura dell'artista Sture Collin datata 1990.\nL'utilizzo medio quotidiano durante un normale giorno feriale \u00e8 pari a 2.300 persone circa."}
{"id": "2821733", "revid": "124333674", "url": "https://it.wikipedia.org/wiki?curid=2821733", "title": "Baby", "text": ""}
{"id": "2821738", "revid": "834", "url": "https://it.wikipedia.org/wiki?curid=2821738", "title": "Baby (singolo Ashanti)", "text": ""}
{"id": "2821748", "revid": "88740", "url": "https://it.wikipedia.org/wiki?curid=2821748", "title": "Danforth", "text": ""}
{"id": "2821749", "revid": "339392", "url": "https://it.wikipedia.org/wiki?curid=2821749", "title": "Panzer-Division Feldherrnhalle 2", "text": ""}
{"id": "2821752", "revid": "343572", "url": "https://it.wikipedia.org/wiki?curid=2821752", "title": "Eroto", "text": ""}
{"id": "2821753", "revid": "287204", "url": "https://it.wikipedia.org/wiki?curid=2821753", "title": "Michael Landon Gernhardt", "text": ""}
{"id": "2821755", "revid": "647919", "url": "https://it.wikipedia.org/wiki?curid=2821755", "title": "Michael L. Gernhardt", "text": ""}
{"id": "2821756", "revid": "647919", "url": "https://it.wikipedia.org/wiki?curid=2821756", "title": "Michael Gernhardt", "text": ""}
{"id": "2821761", "revid": "599013", "url": "https://it.wikipedia.org/wiki?curid=2821761", "title": "Massimiliano Benfari", "text": "Carriera.\nDebutta in Serie A nell' il 17 aprile 1988, giocando complessivamente 4 partite in massima serie e poi rimanendo con gli azzurri toscani fino al 1990.\nPoi gioca una stagione a Prato, una alla , una a e di nuovo una ad Empoli.\nNel 1994 approda alla dove segna 36 reti in 4 anni e mezzo di Serie C1; nel gennaio 1999 passa alla Fermana con la quale segna subito in 12 gare 4 gol determinanti per far conquistare la promozione in Serie B ai canarini con cui milita anche tutto il successivo campionato cadetto, totalizzando per\u00f2 solo 9 presenze e zero gol; con la Fermana inizia anche il successivo campionato (2000/2001) di C1, ma a settembre passa all', quindi gioca nello Spezia e nel ; conclude la carriera nelle serie minori.\nAttualmente svolge il ruolo di Allenatore calcio giovanile a Firenze nella societ\u00e0 dilettantistica U.S. Affrico"}
{"id": "2821762", "revid": "1005847", "url": "https://it.wikipedia.org/wiki?curid=2821762", "title": "Accertamenti medici idonei ad incidere sulla libert\u00e0 personale", "text": "Gli accertamenti medici idonei ad incidere sulla libert\u00e0 personale sono una particolare modalit\u00e0 di esecuzione della perizia giudiziale che consiste nel prelievo di campioni biologici su indagati, imputati o terzi. L'istituto, disciplinato dall'art. 224-bis del codice di procedura penale italiano, \u00e8 stato introdotto dalla legge 85/2009.\nIn particolare, se per l'esecuzione della perizia \u00e8 necessario compiere atti idonei ad incidere sulla libert\u00e0 personale, quali il prelievo di capelli, di peli o di mucosa del cavo orale su persone viventi ai fini della determinazione del profilo del DNA o accertamenti medici, e non vi \u00e8 il consenso della persona da sottoporre all'esame del perito, il giudice, anche d'ufficio, ne dispone con ordinanza motivata l'esecuzione coattiva se ricorrono congiuntamente le seguenti condizioni:\nStoria.\nL'art. 224 bis si pone come punto di arrivo di un percorso ben pi\u00f9 articolato e che prende origine da una nota sentenza della Corte costituzionale, la numero 238 del 1996.\nCon la sentenza in questione, la Consulta dichiar\u00f2 l'incostituzionalit\u00e0 dell'art. 224 comma 2 del codice di procedura penale nella parte in cui \"consente che il giudice, nell'ambito delle operazioni peritali, disponga misure che comunque incidano sulla libert\u00e0 personale dell'indagato o dell'imputato o di terzi, al di fuori di quelle specificamente previste nei casi i nei modi dalla legge\" (C. cost. 238/96).\nLa Consulta ha cos\u00ec determinato una situazione di vuoto normativo che ha inciso profondamente sui procedimenti penali. Si \u00e8 determinata una situazione nella quale, laddove il soggetto non avesse prestato il proprio consenso all'effettuazione di un prelievo di campione biologico, strumentale alla successiva effettuazione del test del DNA, era di fatto impossibile procedervi coattivamente, superando il diniego dell'interessato.\nSe posta in relazione alla sempre pi\u00f9 accresciuta importanza che la prova cosiddetta scientifica ha avuto ed ha nei processi penali, la situazione di \"vuoto normativo\" derivante dalla pronuncia d'illegittimit\u00e0 evidenzia tutta la sua criticit\u00e0. Il legislatore ha mostrato un'inerzia rispetto alla situazione creatasi, di fatto non intervenendo con una nuova normativa che fosse rispettosa dei canoni costituzionali, indicati dalla Corte costituzionale, durata oltre 10 anni. In quel lasso di tempo furono molte le proposte di legge presentate in Parlamento ma nessuna riusc\u00ec a trasformarsi in legge.\nUna prima e parziale risposta normativa si ebbe con la legge 155/2005, nella quale venne affrontato il problema seppur in maniera asistematica e parziale; furono introdotti nel codice di procedura penale un nuovo comma 2 bis all'art. 349, che autorizzava la polizia giudiziaria ad effettuare il prelievo coattivo di capelli o saliva per finalit\u00e0 di identificazione, nonch\u00e9 un nuovo periodo al terzo ed ultimo comma dell'art. 354 il quale prevedeva che, per procedere ad accertamenti urgenti su persone comportanti il prelievo di materiale biologico, la polizia giudiziaria vi provvedesse osservando le forme previste dallo stesso comma 2 bis dell'art. 349.\nLa riforma del 2005 si rivel\u00f2 tuttavia insufficiente perch\u00e9 non riusc\u00ec a colmare il vuoto normativo determinato dalla sentenza della Consulta; continuava infatti a rivelarsi impossibile per il giudice disporre una perizia comportante il prelievo di campioni biologici. Stesse conclusioni riguardavano la consulenza tecnica disponibile da parte del pubblico ministero.\nA livello investigativo furono trovate delle soluzioni \"originali\", veri e propri escamotage coi quali gli inquirenti riuscivano ad ottenere un campione biologico da parte del soggetto interessato, senza la sua collaborazione, ad esempio prelevando le tracce di saliva lasciate su mozziconi di sigaretta o sulla tazzina di un caff\u00e8, che in certi casi veniva offerto allo stesso indagato da parte della polizia. \nLa giurisprudenza della Cassazione avall\u00f2 questo metodo di raccolta dei campioni biologici, sostenendo che una simile raccolta non contrastava con il dettato costituzionale, in quanto non comportava alcuna lesione dell'integrit\u00e0 fisica del soggetto, essendo i campioni biologici ormai \"staccati\" dal corpo del soggetto; in quanto tale, il metodo utilizzato dalla polizia giudiziaria non era ricompreso nel divieto posto dalla sentenza 238 del 1996 della Consulta.\nCos\u00ec facendo si \u00e8 cercato di stemperare il rigore della pronuncia di illegittimit\u00e0 e le conseguenze della perdurante inerzia del legislatore.\nLa norma.\nLa norma d\u00e0 la facolt\u00e0 al giudice di disporre una perizia comportante il prelievo di un campione biologico da un soggetto (imputato, indagato o terzo) al ricorrere di determinati presupposti ed entro dati limiti.\nPresupposti.\nAnzitutto si prevede che questa perizia possa essere disposta solo quando si procede per delitti non colposi, tentati o consumati, per i quali \u00e8 prevista la pena dell'ergastolo o della reclusione superiore nel massimo a 3 anni (gli stessi casi in cui \u00e8 consentito l'arresto facoltativo in flagranza di reato), e negli altri casi espressamente previsti dalla legge.\nUlteriore requisito \u00e8 rappresentato dalla necessit\u00e0 di procedere al prelievo (di capelli, peli o mucosa del cavo orale) per la finalit\u00e0 di effettuare la determinazione del profilo del DNA o non meglio precisati \"accertamenti medici\". Inoltre \u00e8 previsto che debba mancare il consenso della persona da sottoporre all'esame peritale e che lo stesso esame risulti assolutamente indispensabile.\nIn questi casi il giudice pu\u00f2 disporre con un'ordinanza motivata, l'esecuzione della perizia.\nL'ordinanza che dispone tale mezzo di prova.\nL'ordinanza ha un contenuto maggiore rispetto a quello che devono avere le ordinanze che dispongono perizie non incidenti sulla libert\u00e0 personale; invero il comma 2 dell'articolo in esame richiede requisiti ulteriori, ispirati da una logica garantista e la cui mancanza \u00e8 sanzionata tramite la previsione della nullit\u00e0 del provvedimento.\nLimiti.\nPer quanto riguarda i limiti, il comma 4 prevede che non possano disporsi operazioni che contrastino con espressi divieti di legge o che possano mettere in pericolo la vita, l'integrit\u00e0 fisica o la salute della persona o del nascituro, ovvero che, secondo la scienza medica, possano provocare sofferenze di non lieve entit\u00e0.\nEsecuzione dell'ordinanza.\nIl perito deve eseguire le operazioni nel rispetto della dignit\u00e0 e del pudore del soggetto.\n\u00c8 previsto inoltre che, a parit\u00e0 di risultato, vadano preferite le tecniche meno invasive. Se il soggetto nei cui confronti \u00e8 stata disposta la perizia non compare senza addurre un legittimo impedimento, ovvero comparendo rifiuta di prestare il proprio consenso agli accertamenti, il giudice pu\u00f2 ordinare che gli stessi siano eseguiti coattivamente.\nI mezzi di coercizione fisica possono essere utilizzati per il tempo strettamente necessario all'esecuzione del prelievo. La norma si chiude prevedendo la nullit\u00e0 dell'atto se la persona sottoposta a prelievo o agli accertamenti non \u00e8 assistita dal proprio difensore nominato.\nReazione della dottrina.\nL'ingresso della norma \u00e8 stato salutato con favore dalla dottrina, trattandosi di una previsione attesa da molti anni, pur se presenta alcune difficolt\u00e0 di natura esegetica, ad esempio laddove fa riferimento a non meglio precisati \"accertamenti medici\".\nNonostante ci\u00f2 si \u00e8 nuovamente dotato il processo penale di uno strumento, la cd. prova del DNA, sempre pi\u00f9 determinante per provare la colpevolezza dell'imputato, per arrivare ad una soluzione dei cosiddetti \"casi freddi\" nonch\u00e9 per provarne in certi casi l'innocenza."}
{"id": "2821763", "revid": "599013", "url": "https://it.wikipedia.org/wiki?curid=2821763", "title": "Corrado Fumagalli (cestista)", "text": "Giocatore piccolo e snello, dotato di buoni fondamentali e di grandissima velocit\u00e0, ha calcato per 19 anni i parquet dei campionati professionistici, dagli anni Ottanta al finire dei Novanta, continuando per\u00f2 poi l'attivit\u00e0 nei campionati minori, nazionali e regionali.\nCarriera.\nGli anni in Serie A.\nFumagalli cresce cestisticamente a Cant\u00f9. Sotto la guida di Gianni Lambruschi e Gino Casamassima, vinse 7 scudetti giovanili tra allievi, cadetti e juniores. A 15 anni venne votato come miglior 1966 d'Italia, venendo convocato in nazionale per i campionati europei juniores (con quelli nati nel 1964).\nNel frattempo orbitava gi\u00e0 stabilmente nel giro della prima squadra, dietro ad un maestro come Pierluigi Marzorati. Non mancarono occasioni per mettersi in mostra, come in semifinale di Coppa Campioni contro il Real Madrid, in cui condusse Cant\u00f9 alla vittoria dopo i supplementari con Marzorati e Cattini fuori per falli; o ancora nei playoff di campionato a Bologna contro la Virtus Bologna.\nNel 1987, dopo 5 anni vissuti all'ombra di Marzorati, decise di lasciare Cant\u00f9. Stefanel Trieste e Libertas Forl\u00ec, entrambe in A2, erano le due destinazioni pi\u00f9 probabili, alla fine Fumagalli opt\u00f2 per la cittadina romagnola, dove per altro vive tuttora. Alla terza stagione a Forl\u00ec, nel 1989-1990, conquist\u00f2 la promozione in serie A1. Una salvezza e poi una retrocessione, la prima in carriera.\nLasci\u00f2 Forl\u00ec e passo alla Fortitudo Bologna, con la quale conquist\u00f2 la promozione in serie A1 nella stagione 1992-93. La stagione 1993-94 fu una delle migliori in assoluto per Fumagalli, ma ci\u00f2 nonostante la stagione successiva lo accanton\u00f2 per fare spazio ad Aleksandar \u0110or\u0111evi\u0107. Non volendo ripetere l'esperienza di Cant\u00f9, decise di abbandonare la Fortitudo e pass\u00f2 alla Mens Sana Siena, dove ritrov\u00f2 Carlo Recalcati ed il suo compagno bolognese Dallas Comegys. Ma a dicembre si ruppe il legamento crociato e l'esperienza senese termin\u00f2 prematuramente.\nRistabilitosi dall'infortunio, nel 1995-96 segu\u00ec Recalcati all'Aresium Milano, il progetto di Scotti di creare un'alternativa alla blasonata Olimpia. Esperienza negativa per entrambi, con Fumagalli che a met\u00e0 stagione pass\u00f2 alla Pallacanestro Goriziana, dove ritrov\u00f2 il mostro sacro della pallacanestro italiana, il canturino Antonello Riva. A Gorizia termin\u00f2 la stagione in corso e rimase per quella successiva. Nella stagione 1997-98 come allenatore arriv\u00f2 Fabrizio Frates, con il quale Fumagalli non riusc\u00ec a legare: cos\u00ec a met\u00e0 stagione, nel 1998, decise di tornare alla Libertas Forl\u00ec, dove per altro fu eliminato ai playoff proprio da Gorizia.\nNell'estate del 1998 Fumagalli trova un accordo con il Basket Fabriano ma la sua stagione si conclude a dicembre, per via di un brutto infortunio alla caviglia.\nGli anni nelle minors.\nNel 1999 Fumagalli ha ancora mercato tra i pro, ma a 33 anni comincia a farsi sentire la voglia di stare vicino a casa, e cos\u00ec decise di scendere in B2 sposando il progetto della Libertas Basket 80 Forl\u00ec. Nel giro di due anni arriv\u00f2 la promozione in B1, ma in disaccordo con le eccessive manovre di mercato della societ\u00e0, a sorpresa Fumagalli lasci\u00f2 la squadra e scese addirittura in serie D, al Cervia. Lui raggiunse la promozione, mentre la Libertas retrocesse nuovamente in B2. Fumagalli torn\u00f2 cos\u00ec alla Libertas, disputando quello che a tutt'oggi \u00e8 il suo ultimo campionato cadetto (stagione 2002-03).\nNel 2003 scese ancora in serie D, mettendosi a disposizione di un progetto molto ambizioso, quello dell'AICS Forl\u00ec. Come da programmi, due promozioni consecutive ed una sfiorata nel 2006, ma proprio all'indomani della fine del campionato arriva un'altra doccia fredda, con l'AICS che decide di rinunciare al campionato di serie C1.\nL'AICS si iscrive al campionato di Promozione e Fumagalli la segue, ovviamente risultando immarcabile per chiunque. Ma con un altro colpo di scena a gennaio si trasfer\u00ec a Castenaso, squadra anch'essa di Promozione (ma in un altro girone), che lo strapp\u00f2 ai rivali a suon di denari.\nDopo la parentesi al Castenaso, Fumagalli \u00e8 tornato all'AICS per i due successivi campionati di serie C2. Nel 2009 \u00e8 tornato in Promozione con la canotta del \"Regina Pacis Forl\u00ec\"."}
{"id": "2821771", "revid": "686936", "url": "https://it.wikipedia.org/wiki?curid=2821771", "title": "National Football League 1977", "text": "La stagione NFL 1977 fu la 58\u00aa stagione sportiva della National Football League, la massima lega professionistica statunitense di football americano. La finale del campionato, il Super Bowl XII, si disput\u00f2 il 15 gennaio 1978 al Louisiana Superdome di New Orleans, in Louisiana e si concluse con la vittoria dei Dallas Cowboys sui Denver Broncos per 27 a 10. La stagione inizi\u00f2 il 18 settembre 1977 e si concluse con il Pro Bowl 1978 che si tenne il 23 gennaio al Tampa Stadium di Tampa, in Florida.\nA partire da questa stagione i Seattle Seahawks e i Tampa Bay Buccaneers cambiarono \"Division\": originariamente inseriti la stagione precedente rispettivamente nella NFC West e AFC West, furono trasferiti i primi nella AFC West e i secondi nella NFC Central. Le due squadre avrebbero giocato in queste \"Division\" fino alla riorganizzazione della NFL del 2002, anno in cui i Seahawks sarebbero stati riportati nella NFC West e i Buccanneers sarebbero stati inseriti nella nuova NFC South.\nIl campionato fu l'ultimo giocato con la formula delle 14 giornate della stagione regolare e dei play-off con classico tabellone a 8 squadre, con una sola wild card per Conference.\nStagione regolare.\nLa stagione regolare si svolse in 14 giornate, inizi\u00f2 il 18 settembre e termin\u00f2 il 18 dicembre 1977.\nPlay-off.\nI play-off iniziarono con i \"Divisional Playoff\" il 24 e 26 dicembre 1977, i \"Conference Championship Game\" si giocarono il 1\u00ba gennaio 1978. Il Super Bowl XII, si disput\u00f2 il 15 gennaio al Louisiana Superdome di New Orleans.\nIncontri.\nNota: Il regolamento impediva gli accoppiamenti nei Divisional playoff tra squadre della stessa Division"}
{"id": "2821776", "revid": "125682092", "url": "https://it.wikipedia.org/wiki?curid=2821776", "title": "Cappella Garganelli", "text": "La Cappella Garganelli si trovava nell'antica cattedrale di San Pietro a Bologna e conservava un prezioso ciclo di affreschi dei ferraresi Francesco del Cossa ed Ercole de' Roberti. Venne distrutta con la ricostruzione della chiesa nel 1601, per mano dell'architetto Pietro Fiorini. Oggi ne resta solo un frammento originale e alcuni frammenti di copie seicentesche.\nStoria.\nLa cappella venne commissionata da Domenico Garganelli a Francesco del Cossa verso il 1477, ma l'autore riusc\u00ec a dipingere solo parte delle volte perch\u00e9 mor\u00ec poco dopo, nel 1478, per la peste. L'opera venne allora affidata al suo collega Ercole de' Roberti, pure ferrarese, che vi lavor\u00f2 negli anni successivi. Non sono certe le date del completamento dell'opera, che alcuni datano addirittura al 1487-1490: secondo Vasari l'opera richiese ben dodici anni: \"sette per condurla a fresco e cinque in ritoccarla a secco\".\nL'opera venne ampiamente ammirata dagli artisti bolognesi e di passaggio, anche se pochi ne assimilarono il linguaggio che doveva risultare particolarmente drammatico ed espressivo. Tra questi ci fu sicuramente Michelangelo Buonarroti, che nel suo viaggio giovanile a Bologna lod\u00f2 ampiamente l'opera definendola \"mezza Roma di bont\u00e0\" (Pietro Lamo, Graticola di Bologna, 1560). Anche Giorgio Vasari ne forn\u00ec una descrizione.\nLa cappella venne completamente distrutta durante la ricostruzione della cattedrale, avviata nel 1605. Ne resta oggi solo un frammento originale, il volto della \"Maddalena piangente\" nella Pinacoteca Nazionale di Bologna, che faceva parte di una \"Crocifissione\" conosciuta tramite alcune copie. Il frammento (24,5x28,5\u00a0cm) fu scoperto nel 1943 in casa Boschi e acquistato dalla Pinacoteca nel 1958.\nDescrizione e stile.\nL'idea che si pu\u00f2 farsi degli affreschi della cappella \u00e8 quella di un'opera altamente innovativa, improntata ad immagini realistiche e percorse da un dolore incontenibile.\nSu una parete si trovava la \"Crocifissione\", ambientata sul Calvario tra un tumultuoso gruppo di giudei accorsi a vedere l'esecuzione. Ciascuno di essi era atteggiato a pose diverse, studiate attentamente, ed erano numerosi i dettagli espressivi presi dal vero e dalla lezione di Donatello a Padova, con scoppi di pianti, gesti di dolore e spavento. La Madonna era raffigurata nell'atto di svenire tra le pie donne, tra cui doveva trovarsi la Maddalena. San Giovanni era rappresentato nell'atto di fuggire. Longino era rappresentato a cavallo, con un'espressione dove si ravvisava l'empiet\u00e0 della sua condizione e il progressivo pentirsi del suo gesto, verso la conversione. Vi erano poi dei soldati che si giocavano la veste di Cristo, \"con modi bizzarri di volti et abbigliamenti di vestiti\", mentre le croci dei ladroni erano in scorcio, cos\u00ec come un virtuosistico cavallo che scalciava, descritto da Vasari.\nSulla parete opposta si trovava la \"Morte e transito della Vergine\", con Maria sul catafalco circondata dagli apostoli e altre sei persone contemporanee quali testimoni, \"ritratte di naturale tanto bene, che quegli che le conobbero affermano che elle sono vivissime\". Qui vi era anche il ritratto del committente."}
{"id": "2821777", "revid": "640277", "url": "https://it.wikipedia.org/wiki?curid=2821777", "title": "Maddalena piangente", "text": ""}
{"id": "2821778", "revid": "125162523", "url": "https://it.wikipedia.org/wiki?curid=2821778", "title": "Marcello Mazzarella", "text": "Biografia.\nGiovanissimo si arruola in Marina dove diviene incursore del COMSUBIN e partecipa alla missione militare italiana in Libano dal 1982 al 1984.\nInizia la sua carriera al teatro \"Gebel Hamed\" di Erice diretto da Carlo Quartucci e Carla Tat\u00f2 e poi a Milano, come allievo di Piero Mazzarella (di cui non \u00e8 parente). Debutta al cinema nel 1990 in \"Stanno tutti bene\", diretto da Giuseppe Tornatore e successivamente in \"Nirvana\" di Gabriele Salvatores.\nLa grande occasione gli arriva nel 1998, quando viene chiamato a interpretare il ruolo di Marcel Proust nel film \"Il tempo ritrovato\" di Ra\u00fal Ruiz, presentato al Festival di Cannes.\nNel 2003 recita nel terzo episodio della serie televisiva \"Ultimo - L'infiltrato\", nel ruolo di un boss nemico di Ultimo a fianco di Tony Sperandeo.\nIn seguito interpreta il ruolo di Placido Rizzotto nel film omonimo diretto da Pasquale Scimeca e partecipa a film come \"Preferisco il rumore del mare\" di Mimmo Calopresti, \"La siciliana ribelle\" di Marco Amenta, \"Notturno bus\" di Davide Marengo, \"Fortap\u00e0sc\" di Marco Risi, \"Baar\u00eca\" di Tornatore, e la miniserie televisiva \"Lo scandalo della Banca Romana\".\nNel 2014 firma il soggetto del film \"Biagio\" di Scimeca, di cui \u00e8 protagonista. Nello stesso anno partecipa con il cortometraggio \"L'ospedale delle bambole\" al 48h film project, interpretando il marito di Imma Piro. Il film breve, diretto dal regista Francesco Felli, viene premiato per la migliore regia e sceneggiatura."}
{"id": "2821784", "revid": "228587", "url": "https://it.wikipedia.org/wiki?curid=2821784", "title": "Raimondo Garc\u00e9s di Navarra", "text": "Biografia.\nEra figlio del re Garc\u00eda III S\u00e1nchez di Navarra e di Stefania di Foix, figlia del conte di Foix, Couserans e di Bigorre, Bernardo Ruggero I di Foix.\nCon la complicita della sorella Ermessinda, organizz\u00f2 il 4 giugno 1076 a Pe\u00f1al\u00e9n una congiura ai danni del fratello maggiore Sancho IV Garc\u00e9s di Navarra, divenuto re di Navarra alla morte del padre nel 1054: durante una battuta di caccia spinse dalla rupe il re provocandone la morte. Per questo delitto, assunse l'appellattivo \"il fratricida\".\nEssendo Sancho morto senza eredi maschi, il regno di Navarra venne invaso da Alfonso VI di Castiglia e da Sancho Ram\u00edrez di Aragona.\nDopo il 1079 Raimondo and\u00f2 in esilio a Saragozza presso al-Muqtadir, dove mor\u00ec."}
{"id": "2821791", "revid": "110157", "url": "https://it.wikipedia.org/wiki?curid=2821791", "title": "La borsa e la vita (saggio)", "text": "La borsa e la vita: dall'usuraio al banchiere (\"La bourse et la vie. Economie et religion au Moyen Age\", 1986) \u00e8 un saggio dello storico francese Jacques Le Goff sullo sdoganamento ideologico dell'usura nel XIII secolo da parte della Chiesa cristiana. Si tratta della svolta che apre la strada al capitalismo occidentale. \nProspettiva metodologica.\nIn contrasto col presupposto della storiografia marxista che considera la struttura economica come unico motore della storia, Le Goff dimostra come ad aprire la strada allo sviluppo del capitalismo sia stata una svolta di tipo culturale e ideologico, dal momento che i fenomeni che noi oggi consideriamo \u201ceconomici\u201d non avevano nel Medioevo nessuna specificit\u00e0 e si inserivano in un sistema di pratiche e relazioni di tipo religioso. In una societ\u00e0 come quella medievale in cui ogni forma di coscienza \u00e8 coscienza religiosa, gli ostacoli alla nascita del capitalismo erano in primo luogo ideologici, cio\u00e8 religiosi e culturali.\nL'usura come peccato.\nIl problema dell'usura si impone nel XIII secolo quando il diffondersi dell'economia monetaria generalizza pratiche che contrastano col Cristianesimo. \nL'evangelista Luca \u00e8 il riferimento scritturale pi\u00f9 importante per la condanna dell'usura: il passo \u201cfate del bene e prestate senza sperare nulla\u201d (Lc 6, 34-35) traduce la nozione romana di mutuum, cio\u00e8 di prestito che deve rimanere gratuito, e il concetto di operazione che implica il tempo. L'evangelista Matteo raccomanda di non servire contemporaneamente Dio e Mammona. Altro riferimento costante \u00e8 Carlo Magno, che proibisce l'usura ai chierici e ai laici nel 789. Fino al XII secolo, quindi, il prestito ad interesse fu essenzialmente nelle mani di ebrei, a cui venivano proibite la maggior parte delle attivit\u00e0 produttive. L'usura \u00e8 pi\u00f9 di una colpa, \u00e8 un peccato: \nIl Purgatorio come promessa di salvezza per l'usuraio.\nIl Purgatorio \u00e8 la figura del compromesso che il Cristianesimo occidentale stipula, nel corso del XIII secolo, tra le esigenze della religione e le spinte dell'economia e che, riabilitando in certe forme l'usura, apre la strada al capitalismo. Grazie al Purgatorio l'usuraio pu\u00f2 godersi la borsa in terra e sperare nella vita eterna. Le svolte culturali che portano a questa apertura dottrinale sono: \nDagli usurai ai banchieri.\nSecondo Le Goff la distinzione tra mercanti-banchieri e usurai si consolider\u00e0 nel corso del XIV e soprattutto del XV secolo, ma non \u00e8 ancora presente nel XIII secolo: il mercante del XIII secolo, che ha molte difficolt\u00e0 a farsi riconoscere tra i mestieri rispettabili, \u00e8 sempre in odore di usura. Del resto gli usurai che compaiono nell'Inferno di Dante Alighieri sono storicamente noti come mercanti e talvolta come mercanti-banchieri (Gianfigliazzi, Obriachi, Scrovegni di Padova)."}
{"id": "2821796", "revid": "372624", "url": "https://it.wikipedia.org/wiki?curid=2821796", "title": "Padule di Bientina", "text": ""}
{"id": "2821798", "revid": "640277", "url": "https://it.wikipedia.org/wiki?curid=2821798", "title": "San Michele Arcangelo (Ercole de' Roberti)", "text": "San Michele Arcangelo \u00e8 un dipinto olio su tavola (17,3x13,5\u00a0cm) attribuito a Ercole de' Roberti, databile al 1470-1480 circa e conservato nella Pinacoteca Nazionale di Bologna.\nDescrizione e stile.\nLa piccola opera si trovava nella Collezione Santini con altre opere legate alla cultura ferrarese, e fu attribuita a de' Roberti da Roberto Longhi, per essere quasi unanimemente riferita al periodo in cui l'artista lavorava alla Cappella Garganelli. Ortolani ne ipotizza la provenienza dall'Abbazia di Pomposa.\nIl santo, che forse faceva parte di un'opera per la devozione privata o di una decorazione accessoria di un'opera di maggiori dimensioni, mostra il santo a mezzo busto, denunciando una riduzione di dimensioni avvenuta in epoca imprecisata. Michele \u00e8 rappresentato vestito come un soldato romano, con corazza, scudo e elmo, mentre nella mano destra tiene una lancia che forse era originariamente conficcata in un demonio ai suoi piedi. La testa \u00e8 infatti sapientemente scorciata nell'atto di guardare in basso. Nella sinistra invece tiene una scure e lo scudo legato all'avambraccio.\nLa vividezza dei colori e l'incisivit\u00e0 del disegno sono all'origine della concorde attribuzione al pittore."}
{"id": "2821817", "revid": "30610", "url": "https://it.wikipedia.org/wiki?curid=2821817", "title": "NASA Astronaut Group 17", "text": "Il NASA Astronaut Group 17 (\"The Penguins\"). Il gruppo \u00e8 stato formato da otto piloti, diciassette specialisti di missione e sette specialisti di missione internazionali divenuti astronauti della NASA. Questo gruppo \u00e8 stato selezionato nell'agosto del 1998."}
{"id": "2821818", "revid": "404449", "url": "https://it.wikipedia.org/wiki?curid=2821818", "title": "Domenico Zinzi", "text": "Biografia.\nFormazione.\nLaureato in Medicina e Chirurgia presso l'Universit\u00e0 degli studi di Napoli Federico II, successivamente si \u00e8 specializzato in Chirurgia Generale, Chirurgia Toracica ed Endocrino-chirurgia. \u00c8 stato primario di Chirurgia Generale dal 1981 al 1996. Inoltre, nello stesso ambito, ha ricoperto l'incarico di consigliere dell'Ordine dei Medici per tre mandati consecutivi e ha fatto parte del Comitato di Gestione dell'Unit\u00e0 sanitaria locale. Dal 1982 al 1992 \u00e8 stato presidente del Consiglio di amministrazione dell'Azienda dei Trasporti casertani.\nAttivit\u00e0 politica.\n\u00c8 stato consigliere regionale di grande esperienza in Campania; eletto senza interruzioni dal 1995, fino al 2000 ha ricoperto anche l'incarico di Assessore regionale con le seguenti deleghe: Lavori Pubblici, Trasporti, Ambiente, Protezione civile, Demanio Marittimo, Acque e Acquedotti, Porti e Aeroporti, Difesa del suolo. Durante i cinque anni trascorsi nell'esecutivo della Campania ha realizzato, tra l'altro, l'istituzione del Servizio di Protezione civile regionale e ha avviato il processo di ammodernamento degli impianti di depurazione utilizzando lo strumento del project financing. Fu promotore di una legge regionale, relativa al demanio marittimo, per allungare i tempi delle concessioni da quattro a dieci anni, con lo scopo di favorire gli investimenti da parte delle imprese del settore. Dal 2000 al gennaio 2003, \u00e8 stato Presidente del Consiglio Regionale della Campania. In quel periodo, ha fondato il primo organo di stampa ufficiale della Regione, \u201cLa Campania\u201d, periodico diretto soprattutto ai cittadini residenti all'estero. Ai campani nel mondo ha dedicato diverse altre iniziative promosse dalla Giunta e dal Consiglio.\nAlle elezioni europee del 2004 \u00e8 stato candidato con l'UDC nella circoscrizione del Sud Italia ottenendo circa 57.000 preferenze (33.000 voti nella sola provincia di Caserta). Nell'aprile del 2005 \u00e8 rieletto, per la terza volta di seguito, al Consiglio Regionale della Campania; Dal mese di maggio 2005 fino all'aprile 2006 ha ricoperto l'incarico di Sottosegretario di Stato alla Salute nel governo Berlusconi III. Eletto deputato, nella legislatura del 2006 al 2008 \u00e8 stato segretario della Commissione Bilancio alla Camera e ha fatto parte della Commissione Parlamentare per le questioni regionali. In quella legislatura, sempre alla Camera, ha ricoperto l'incarico di vicepresidente della Giunta per le Autorizzazione, inoltre \u00e8 componente della Commissione per le Politiche dell'Unione Europea, del Comitato parlamentare per i Procedimenti d'accusa, della Giunta delle elezioni.\n\u00c8 stato eletto Presidente della Provincia di Caserta alle elezioni amministrative del 28-29 marzo 2010, ottenendo il 64,4% dei voti in rappresentanza di una coalizione di centro-destra costituita da: Popolo della Libert\u00e0, Unione di Centro, UDEUR, Nuovo PSI, Movimento per le Autonomie, Liberal, Alleanza di Centro-Democrazia Cristiana, Noi Sud e due liste civiche: \"Zinzi Presidente\" e \"La Provincia che Vorrei - Vento di Centro Zinzi Presidente\". Si dimise il 20 maggio 2010, ma il 1\u00ba giugno 2010 ritir\u00f2 le dimissioni. Ha militato nell'Unione di Centro (dal 2010 al 2014) con cui \u00e8 stato anche candidato alla Camera dei Deputati alle elezioni politiche del 2013, senza venire tuttavia eletto. Il mandato amministrativo come Presidente della Provincia \u00e8 scaduto nel 2015.\nVita privata.\n\u00c8 padre di Gianpiero Zinzi, che \u00e8 stato consigliere regionale in Campania e presidente della III Commissione speciale \u2018Terra dei Fuochi, bonifiche, ecomafie\u2019 del Consiglio regionale della Campania eletto alle regionali del 2020 con la Lega Nord e candidato alla carica di sindaco di Caserta alle elezioni comunali del 2021.\nI procedimenti giudiziari.\nNel procedimento giudiziario relativo alla frana verificatasi a Quindici il 5/11/1998, in primo grado fu riconosciuto colpevole di omicidio colposo insieme con altri tre funzionari regionali, non avendo adottato - in qualit\u00e0 di assessore regionale alla Protezione Civile - le misure corrette per la difesa del suolo. In appello \u00e8 stato invece assolto perch\u00e9 il fatto non sussiste."}
{"id": "2821822", "revid": "297059", "url": "https://it.wikipedia.org/wiki?curid=2821822", "title": "Gregory C. Johnson", "text": ""}
{"id": "2821823", "revid": "297059", "url": "https://it.wikipedia.org/wiki?curid=2821823", "title": "Stanley G. Love", "text": ""}
{"id": "2821825", "revid": "297059", "url": "https://it.wikipedia.org/wiki?curid=2821825", "title": "Douglas H. Wheelock", "text": ""}
{"id": "2821831", "revid": "124123", "url": "https://it.wikipedia.org/wiki?curid=2821831", "title": "Aimone Canape", "text": "Biografia.\nAimone Canape fu l'ultimo testimone vivente della cattura di Mussolini a Dongo nel 1945. \nSolo nel febbraio del 2010 ha deciso di rivelare il proprio ruolo, raccontando la propria versione dei fatti al giornalista Marcello Foa, il quale ha raccolto le testimonianze del partigiano nel libro Il ragazzo del lago, edito da Edizioni Piemme. \nAimone Canape, classe 1922, fu il primo partigiano a trattare con gli ufficiali della colonna della Wehrmacht, ferma tra Musso e Dongo. Dal suo racconto emergono le incredibili coincidenze del destino che portarono alla fine del Duce e in particolare il ruolo svolto dai bambini di Dongo e dallo stesso Canape nell'indurre alla resa il comando tedesco. \nNe Il ragazzo del lago viene descritta la versione di Canape riguardo al racconto della cattura di Benito Mussolini. Secondo Canape il Duce fu trattato con molto rispetto dai partigiani di Dongo, con una circostanza destinata a far discutere: a Canape risulta infatti che Mussolini non fece finta di essere un soldato tedesco ubriaco, bens\u00ec che fosse per terra a carponi e che un soldato tedesco fosse seduto su di lui e lo coprisse con il soprabito. Fu scoperto perch\u00e9 gli cadde l'elmetto. \nSecondo altre testimonianze, Aimone Canape salv\u00f2 la moglie di Marcello Petacci e del ministro saloino della Cultura popolare Fernando Mezzasoma, che venne invece fucilato sulla piazza di Dongo."}
{"id": "2821836", "revid": "384917", "url": "https://it.wikipedia.org/wiki?curid=2821836", "title": "Clandestino (romanzo)", "text": "Clandestino \u00e8 il titolo italiano del secondo romanzo di James Ellroy del 1982 il cui titolo originale \u00e8 \"Clandestine\", pubblicato in Italia da Arnoldo Mondadori Editore nel 1993 edizione \"Iperfiction\" e nel 1997 nella collana Il giallo Mondadori numero 2505.\nTrama.\nFreddy Underhill \u00e8 un poliziotto di Los Angeles nel 1951. Destinato ad una brillante carriera, divide il suo tempo tra il lavoro e la bella vita, costituita da golf e belle donne. Un giorno per\u00f2, la polizia commette un grosso errore accusando un uomo innocente dell'omicidio di una sua amica e Freddy \u00e8 costretto a pagarne le conseguenze.\nRidotto a relitto di se stesso, l'unico scopo che gli resta \u00e8 trovare a tutti i costi il vero colpevole e fargliela pagare."}
{"id": "2821841", "revid": "2184720", "url": "https://it.wikipedia.org/wiki?curid=2821841", "title": "Sempre lontano", "text": "Sempre lontano \u00e8 l'album di debutto della cantautrice soul italiana Nina Zilli, pubblicato il 19 febbraio 2010 dall'etichetta discografica Universal.\nIl disco contiene i singoli pubblicati prima dell'uscita dello stesso (\"50mila\", cantata con Giuliano Palma, \"L'inferno\" e \"L'amore verr\u00e0\") e il pezzo presentato dalla cantante al Festival di Sanremo 2010 nella sezione \"Nuova Generazione\", \"L'uomo che amava le donne\" (brano contenente nel testo anche il titolo dell'album), vincitore del Premio della Critica \"Mia Martini\", del premio Sala Stampa Radio Tv e del Premio Assomusica 2010 conferito dall'associazione degli organizzatori e dei produttori alla migliore esibizione live. L'album supera le 60.000 copie vendute divenendo cos\u00ec disco di platino.\nSempre lontano tour.\nIl Sempre lontano tour \u00e8 il primo tour di Nina Zilli, svoltosi tra il 2009 e il 2010."}
{"id": "2821843", "revid": "1630682", "url": "https://it.wikipedia.org/wiki?curid=2821843", "title": "Bont\u00e0 sua", "text": "Bont\u00e0 sua \u00e8 stato un talk show condotto da Maurizio Costanzo, in onda su Rai 1 nel 2010.\nDal Teatro Parioli in Roma, Il programma, in cui il conduttore intervistava personaggi famosi e non, traendone i lati meno conosciuti, si ispirava al primo talk show della televisione italiana \"Bont\u00e0 loro\", condotto sempre da Costanzo. \"Bont\u00e0 sua\" veniva trasmesso dal luned\u00ec al venerd\u00ec alle 14:10; la prima puntata \u00e8 andata in onda il 22 febbraio 2010 e aveva come ospite Lino Banfi. "}
{"id": "2821846", "revid": "28592", "url": "https://it.wikipedia.org/wiki?curid=2821846", "title": "Etnologi", "text": ""}
{"id": "2821853", "revid": "124067401", "url": "https://it.wikipedia.org/wiki?curid=2821853", "title": "Episodi de L'onore e il rispetto (prima stagione)", "text": "La prima stagione della serie televisiva L'onore e il rispetto, composta da 6 episodi, \u00e8 stata trasmessa in prima visione su Canale 5 dal 5 settembre al 2 ottobre 2006.\nPrimo episodio.\nMascalucia, Sicilia 1956. I Fortebracci sono riuniti attorno all'anziano e autoritario capofamiglia Rocco Fortebracci (Marcello Perracchio), onesto proprietario terriero.\nPasquale Fortebracci (Gerardo Amato), uomo perbene e di sani principi, cerca di convincere la moglie Ersilia (Virna Lisi), una donna sognatrice e progressista, ad andare al compleanno del padre Rocco, con il quale non \u00e8 in buoni rapporti perch\u00e9 \u00e8 un uomo all'antica. Ma proprio mentre Ersilia balla malvolentieri con Rocco, egli muore d'infarto. \nErsilia convince Pasquale a vendere i terreni del defunto padre e, con il ricavato, partire per Torino, dove cominceranno una nuova vita, durante il boom economico. Viene organizzato il trasloco di tutta la famiglia a Torino, aiutati dal cugino di lei Nino Vitale (Antonio Giuliani), che li presenta subito a \"Pippo 'o Calabrese\" (Giancarlo Giannini), ambiguo proprietario di un emporio e, all'insaputa di tutti, \"ras\" del quartiere della mafia siciliana.\nPasquale ha una piccola somma da investire e si fida dei consigli di Nino: che con l'aiuto di Don Pippo aprir\u00e0 un negozio di elettrodomestici. I soldi, per\u00f2, non sono sufficienti: per questo si fa prestare denaro dallo stesso Don Pippo, tenendo il resto della famiglia all'oscuro di tutto.\nNel frattempo, Ersilia \u00e8 felice della nuova sistemazione al Nord e ha in mente grandi cose per i suoi figli. Antonio, detto Tonio (Gabriel Garko), il primogenito donnaiolo dei Fortebracci, fa amicizia con i bulli del quartiere Michele Rapace, detto \"Micky\" (Renato Marotta), e Riccardo Milazzo, detto per il suo mestiere \"\"Ricky il cantante\" (Cristiano Pasca), mentre il fratello di Tonio, Santi (Giuseppe Zeno), pi\u00f9 timido e pi\u00f9 studioso, si getta sui libri per prendere il diploma. Entrambi subiscono il fascino di Olga Miglio (Serena Autieri), la bionda, settentrionale e altezzosa vicina di casa che lavora come indossatrice in un negozio del centro, la quale, per\u00f2, sembra preferire Santi. \nNel quartiere, dove ci sono tante persone emigrate meridionali, vive anche la bella, dolce e sensibile Melina (Cosima Coppola), unica figlia di Don Pippo, e la sua migliore amica Nella (Manuela Arcuri), una ragazza bella ed emancipata originaria di Roma, in conflitto con la madre e il patrigno. \nIl negozio dei Fortebracci \u00e8 pronto all'inaugurazione quando, nella notte, dei ladri sconosciuti trafugano la merce che Pasquale non aveva ancora assicurato. Don Pippo 'o Calabrese si rifiuta di dilazionare i pagamenti a lui dovuti e la famiglia Fortebracci \u00e8 sul lastrico. Disperato per la leggerezza commessa e per aver privato i figli di ogni futuro, dopo essere stato anche minacciato da due sgherri di Don Pippo, Pasquale si impicca dopo aver bruciato le cambiali firmate a Bastianelli. A trovarne il corpo \u00e8 Ersilia, che, sotto choc, impazzisce.\nAffranto, Tonio decide di vendicare la morte del padre. Scopre in breve una truffa, ordita da Don Pippo stesso con la complicit\u00e0 di Nino Vitale e rivela a Ricky e Micky il suo piano: privare Pippo 'o Calabrese dell'onore e del rispetto, le cose che gli sono pi\u00f9 care, attraverso la figlia Melina. Inoltre, Fortebracci comincia a compiere piccoli furti con Ricky e Micky.\nSecondo episodio.\nTonio seduce Melina, illudendola affinch\u00e9 lei gli si conceda fino a rimanere incinta. Ottenuto lo scopo, l'abbandona a se stessa vendicando il padre Pasquale, mentre don Pippo viene abbandonato da tutti perch\u00e9 la figlia \u00e8 stata disonorata. \nNel frattempo, Tonio, per togliersi dal maledetto lastrico ed avere un po' di soldi, purtroppo non pu\u00f2 fare altro che scalare velocemente i gradini della carriera criminale, rapinando insieme a Micky e Ricky i camionisti e, per le loro azioni, saranno ribattezzati dalla polizia \"la banda dei Tir\"\". Infatti i tre decidono di consegnare parte della loro refurtiva a don Rosario (Luigi Maria Burruano), il boss siciliano in contatti con il potente Don Calogero, che fa diventare Tonio suo braccio destro al posto di Pippo 'o Calabrese. \nSanti, invece, \u00e8 partito per il servizio militare, durante il quale continua a studiare giurisprudenza e intrattiene un'affettuosa corrispondenza con Olga. Il ragazzo ne \u00e8 sinceramente e genuinamente innamorato ed \u00e8 ricambiato, e sogna di costruire una famiglia al suo ritorno. Olga per\u00f2 subisce le pressioni della madre, che vuole che la figlia sposi un uomo ricco e finisce cos\u00ec col cedere alla corte di Edoardo Sala (Attilio Fontana), viziato rampollo del pi\u00f9 ricco imprenditore di Torino. Edoardo promette ad Olga che la sposer\u00e0 e lei lascia Santi, che reagisce con rabbia. \nSanti si consola con lo studio del diritto e con l'amicizia di Cesare Politi (Giovanni Scifoni), figlio di un importante avvocato, che per\u00f2 non ha tanta voglia di studiare.\nErsilia non \u00e8 pi\u00f9 in grado di badare a se stessa e Tonio la fa ricoverare in una prestigiosa clinica privata, ma \u00e8 disperato nel rendersi conto che la madre non lo riconosce pi\u00f9. \nPippo 'o Calabrese, desideroso di vendetta perch\u00e9 deriso ormai da tutto il quartiere, spara a Tonio durante l'inaugurazione del supermercato, aperto dal giovane Fortebracci in societ\u00e0 con don Rosario, che ha preso il posto del suo emporio.\nTerzo episodio.\nTonio viene portato in ospedale per via delle ferite da arma da fuoco e si salva mentre la vendetta di don Rosario si abbatte sull'ormai isolato Pippo 'o Calabrese, che viene picchiato da due gangster ed impiccato ad un albero in campagna. \nMelina non ha perso la speranza che Tonio possa diventare un padre per sua figlia appena nata, anche perch\u00e9 lui non ha ucciso don Pippo, e per questo porta al suo capezzale la piccola Antonia con l'aiuto di Santi. Tonio reagisce malissimo e la scaccia e ora Melina \u00e8 sola e disprezzata da tutti. Santi litiga violentemente col fratello e si offre di prendersi cura di lei dal momento che l'avvocato Politi, padre del suo amico Cesare, lo ha preso come praticante nel suo studio, ma la ragazza rifiuta. \nIntanto, Nella viene violentata dal patrigno alcolista e, dopo la violenza, lo ferisce con un coltello: viene arrestata e al processo viene tradita dalla madre, che conferma la falsa testimonianza del marito stupratore. Nella viene condannata per tentato omicidio e in carcere scopre di essere incinta, cosa che la getta in una profonda depressione, rifiutando ogni contatto anche con Melina.\nDon Rosario regala un'automobile cabrio a Tonio e, nel bagagliaio, gli fa trovare Nino Vitale legato e, mentre l'uomo viene ucciso impiccato, rivela che anche don Rosario era d'accordo nella truffa contro Pasquale Fortebracci e che aveva la sua parte di guadagno. Don Rosario promette di rimediare in modo da fargli conoscere don Calogero, finalmente. \nDon Rosario coinvolge Tonio, desideroso di vendetta contro di lui, nelle sue attivit\u00e0 affidandogli la gestione di un night club. Una sera l\u00ec arriva anche Olga, il cui rapporto con Edoardo \u00e8 al capolinea perch\u00e9 il promesso matrimonio sembra non voler arrivare mai. Tonio le fa capire che \u00e8 ancora interessato a lei, ma Olga lo rifiuta.\nSanti sposa Melina e si laurea, mentre Ersilia fugge dalla clinica e muore per incidente, investita da un camion mentre attraversava la strada.\nQuarto episodio.\nI due fratelli Fortebracci si ritrovano sulla tomba di Ersilia e Santi presenta Melina a Tonio come sua moglie.\nNella intanto partorisce in carcere e d\u00e0 subito il bambino in adozione.\nDon Rosario conduce Tonio in Sicilia, al cospetto del potente don Calogero (Pino Caruso), e l'anziano boss \u00e8 conquistato dalla mentalit\u00e0 rampante del giovane Tonio. Insieme decidono di investire nel mercato immobiliare, suscitando le ire di don Rosario, che non \u00e8 d'accordo e si sente messo in cattiva luce. \nTonio cerca di corrompere il banchiere Cipriani, ma lui si rifiuta di fare affari con un terrone. Cos\u00ec Tonio lo ricatta con foto scandalistiche e lo convince ad aiutarlo nel mercato immobiliare.\nL'avvocato Politi affida una causa di bancarotta fraudolenta di Cipriani a Santi e lui la vince agevolmente arrestando Cipriani, ricavandone soddisfazione personale e professionale, ma qualcosa non va: il testimone-chiave \u00e8 corrotto, Politi ne era al corrente e il processo era una farsa; Santi \u00e8 furioso, minaccia denunce su Politi e abbandona tutto, tornando da Melina che approva la sua decisione e gli comunica di essere di nuovo incinta, del loro vero figlio Salvatore, che nasce e cresce insieme ad Antonia. \nNella s'innamora della sua compagna di cella Maria (Silvia De Santis), una ladra napoletana, con cui fa progetti per il futuro: lei esce prima, ma promette a Nella che l'aspetter\u00e0 per realizzare i loro sogni. \nOlga affronta il padre di Edoardo, Saverio Sala (Stefano Davanzati), sulla questione del matrimonio. L'imprenditore, al termine di una cena, \u00e8 talmente conquistato dal fascino di Olga da proporle di sposarlo e lei, naturalmente, accetta. Tonio viene a sapere dalla televisione del matrimonio dell'anno e prova una grande rabbia.\nNella esce di prigione e ritrova Maria, con la quale inizia una nuova vita di piccoli furti ed espedienti sulla riviera romagnola, derubando ingenui turisti. Qualche tempo dopo Maria scappa all'estero con un bagnino, portando con s\u00e9 il denaro fin l\u00ec accumulato.\nNella si ritrova sola e disperata e fa ritorno a Torino, iniziando a prostituirsi per sopravvivere. Proprio per strada incontra Tonio che le offre di aiutarlo nei suoi loschi affari, dietro lauto compenso; le propone infatti di diventare tenutaria di una lussuosa villa a Desenzano del Garda in cui recluter\u00e0 prostitute per intrattenere politici e uomini d'affari, filmando gli incontri ed usandoli per ricatti ed estorsioni. Nella accetta il lavoro.\nTonio va sulla tomba di Ersilia e l\u00ec incontra Santi, che gli annuncia che \u00e8 diventato un magistrato e che combatter\u00e0 i criminali come lui.\nQuinto episodio.\nNella usa il denaro guadagnato per pagare un detective privato affinch\u00e9 rintracci il bambino partorito da lei in carcere.\nPassano 4 anni .\nSanti intanto compie una retata all'interno del night club di don Rosario e scopre una bisca clandestina. Guardato con sospetto dai colleghi subito dopo quest'azione, Santi accetta la proposta del procuratore Giulio Donelli di entrare a far parte del pool antimafia da poco costituitosi per scoprire i legami tra le banche del nord Italia e la mafia siciliana.\nTonio invece ottiene l'appalto per la costruzione di un ospedale dopo aver ricattato il senatore Galimberti, assiduo frequentatore della casa di appuntamenti gestita da Nella. La cosa fa andare su tutte le furie don Rosario mentre don Calogero ne rimane compiaciuto, ma dice a Tonio di non fare altri passi del genere senza avvertirli.\nSaverio Sala ed Olga organizzano un ricevimento, in cui \u00e8 presente tutta la Torino che conta ed anche Ippolito Squisito, il direttore del Banco di Milano che coinvolge Sala in affari poco legali. \u00c8 presente anche il senatore Galimberti, accompagnato da Tonio, con imbarazzo e fastidio di Olga.\nNella ritrova il suo bambino, che \u00e8 stato adottato da una ricca famiglia di Torino, e progetta la fuga: ruba dalla cassaforte della villa di Desenzano del Garda il prezioso filmino erotico che riguarda il senatore Galimberti e lo nasconde in una cassetta di sicurezza, affidandone la chiave a Melina, che non vede da anni, senza darle spiegazioni; Nella infatti vuole incastrare Tonio con la complicit\u00e0 di Micky, passato alle \"dipendenze\" di don Rosario, per poi fare rapire il suo bambino dal detective ed espatriare. Ma Nella, innamorata di Tonio, decide all'ultimo momento di non consegnare il filmino a Micky e lui la investe con la sua auto, uccidendola. Al suo funerale, Melina ascolta, non vista, un dialogo tra Tonio e Micky sul filmino scomparso e capisce di avere in mano qualcosa di scottante.\nLe indagini di Santi coinvolgono Saverio Sala, che viene arrestato perch\u00e9 ha accettato i soldi della mafia per rimettere in piedi la sua industria, sull'orlo del fallimento. Olga cerca di ottenere la scarcerazione del marito facendo leva sull'antico sentimento tra lei e Santi, ma lui ormai \u00e8 un uomo di legge e non pu\u00f2 prometterle nulla, se non convincere Sala a collaborare con la giustizia e in cambio ricevere protezione. Poco prima dell'interrogatorio cruciale, per\u00f2, Saverio Sala viene aggredito e ucciso in carcere da Saruzzo, il killer di don Rosario e, in segreto, di don Calogero. \nTonio, intanto, sa che Olga \u00e8 rimasta sola e che i gangster l'hanno presa di mira, a causa delle attivit\u00e0 del marito. Per proteggerla, annuncia a don Calogero che Olga diventer\u00e0 sua moglie ed entrer\u00e0 a far parte della famiglia mafiosa.\nSesto episodio.\nOlga \u00e8 infelice per via del matrimonio forzato e diventa alcolista, umiliando pubblicamente Tonio nel night club di Don Rosario. \nTonio decide di punire Olga per l'offesa ma scopre che \u00e8 incinta di lui. Ora \u00e8 felicissimo e promette alla moglie che andranno a vivere in Svizzera sotto falso nome, in cambio che lei si disintossichi dall'alcool. \nMelina \u00e8 costretta a vivere sola e sotto copertura in una villa di Perla, un borgo sul lago di Garda, con i figli che crescono lontani da Santi, che intanto ha fatto arrestare il banchiere Ippolito Squisito che, deciso a collaborare, si \u00e8 salvato miracolosamente ad un attentato compiuto da un gruppo di gangster mentre veniva scortato al palazzo di giustizia. \nTonio scopre casualmente con un accendino che Micky ha ucciso Nella ed \u00e8 complice di Don Rosario per tradirlo. Furente, lo uccide. Quando torna a casa, Olga capisce tutto e fugge dalla loro villa. Il giorno dopo torna per prendere le sue cose e annuncia a Tonio di volerlo lasciare e che ha abortito, per non mettere al mondo un altro gangster. Tonio non se la sente di fermarla.\nIntanto Melina, in gita coi suoi figli, scopre che le cassette di sicurezza dell'ufficio postale di Desenzano del Garda hanno una chiave identica a quella che gli ha consegnato Nella in segreto. Scopre cos\u00ec il filmino pornografico riguardante il senatore Galimberti, divenuto di recente ministro di grazia e giustizia.\nDon Rosario invece si ritrova in auto il cadavere di Micky e, terrorizzato, chiama Don Calogero, minacciando di collaborare con la giustizia se non uccideranno Tonio.\nLa cupola mafiosa convoca Tonio in Sicilia: l'ordine \u00e8 di fermare il giudice Santi Fortebracci, che sta dando troppi problemi all'organizzazione.\nDon Rosario intanto viene giusto in tempo arrestato da Santi nella sua villa, mentre tentava la fuga su un'auto, che \u00e8 esplosa appena uno dei suoi uomini era salito: \u00e8 chiaro che Don Calogero voleva morto il boss perch\u00e9 si era messo contro Tonio, ma era riuscito ad uccidere solo uno dei suoi uomini.\nDon Calogero fa rapire la piccola Antonia Fortebracci per costringere il giudice a consegnarsi a loro e Melina, disperata, consegna a Santi il filmino del ministro Galimberti perch\u00e9 lo scambi con la vita della figlia. Il giudice, sotto consiglio di Melina, incontra dopo tanti anni il fratello Tonio ed insieme partono per la Sicilia. L'incontro con Don Calogero ed i suoi uomini avviene in una cava abbandonata di Sirenuse, una localit\u00e0 siciliana, sotto la pioggia. Il boss rivela a Tonio che \u00e8 stato lui a piazzare la bomba sotto l'auto di Don Rosario e che quel filmino non ha pi\u00f9 valore perch\u00e9 Galimberti si \u00e8 dimesso ed \u00e8 diventato collaboratore di giustizia per via delle pressioni del procuratore Donelli, che aveva ricevuto da Santi alcuni pezzi della pellicola pornografica. Quindi don Calogero manda Saruzzo avanti per prendere Santi senza lo scambio. Sentendo, per\u00f2, le urla della piccola Antonia nell'auto e le paure di Santi, il buon Tonio sceglie la sua vera famiglia al posto di don Calogero. Infatti spara alla testa ed uccide Saruzzo, prende in ostaggio don Calogero alla gola costringendo i suoi sgherri a non sparare e manda Santi a prendere la bambina. Ma Calogero colpisce Tonio con un coltello nascosto nella giacca, cos\u00ec il giovane viene sparato ripetutamente dai picciotti e cade a terra. Tuttavia, riesce comunque a sparare ed uccidere Don Calogero ed alcuni sgherri, che cadono dal muro della cava e muoiono come il loro boss sotto una raffica di proiettili. Santi, portata Antonia al sicuro grazie a Tonio, afferra la pistola del fratello morente e lo vendica uccidendo gli ultimi picciotti rimasti. Ora non gli resta che dire a Tonio di volergli bene e piangere per lui. Tonio \u00e8 riverso a terra e il corpo crivellato dai proiettili. Melina riabbraccia Antonia, piangente di gioia per lei, ma di dolore per il cognato. \nOlga apprende della morte di Tonio Fortebracci da un giornale, mentre torna a fare il suo lavoro ed ammira un panorama montano da una terrazza, accarezzandosi il ventre: \u00e8 chiaro che non ha abortito."}
{"id": "2821856", "revid": "2231233", "url": "https://it.wikipedia.org/wiki?curid=2821856", "title": "Tecnologia e logistica nella seconda guerra mondiale", "text": "Ebbero un ruolo decisivo tecnologia e logistica nella seconda guerra mondiale, sia per lo svolgimento, sia per i suoi esiti: fu dunque guerra totale, per la prima volta, anche in questi settori. Se infatti durante la Grande Guerra erano gi\u00e0 comparse molte innovazioni, spesso a livello di prototipo, fu solo nel secondo conflitto mondiale che esse conquistarono un'importanza enorme. Ricordiamo, tra gli altri, l'aeronautica militare, con l'arma micidiale del bombardamento aereo, i carri armati, i sottomarini, la crittografia, e, infine, la bomba atomica.\nAnche le strutture economico-logistiche ebbero un ruolo importantissimo, insieme con le dinamiche demografiche (la consistenza delle forze armate, a fronte dei milioni di morti), per decretare la vittoria alleata: gli Alleati vinsero e l'Asse perse, almeno in parte, perch\u00e9 i primi avevano molte pi\u00f9 risorse produttive, e furono in grado di trasformare queste risorse in un maggior numero di soldati e di armi rispetto all'Asse. Questo fu vero soprattutto per gli Stati Uniti, la cui economia stava uscendo da una crisi di sottoconsumo. A questo fattore macroeconomico di base si devono aggiungere due importanti innovazioni: lo studio teorico sistematico dei problemi logistici, che diede vita alla ricerca operativa, una scienza completamente nuova in grado di studiare ed ottimizzare una serie di fenomeni legati alla distribuzione, alla composizione, al carico merci eccetera.\nQuanto al potenziale industriale, il vantaggio era sicuramente degli Alleati. Nel 1938, un anno prima della Seconda guerra mondiale, gli Stati Uniti, l'Unione Sovietica e la Gran Bretagna in totale costituivano il 60% della capacit\u00e0 mondiale di produzione industriale; mentre le Potenze dell'Asse raggiungevano insieme solo il 17%.\nArmi e tecnologia bellica.\nLa Seconda guerra mondiale fu il conflitto che vide pi\u00f9 di ogni altro, nel passato, l'enfatizzazione nella ricerca e sviluppo di nuove armi: le sperimentazioni furono addirittura migliaia; in particolare da parte della Germania e degli Stati Uniti, ma con alcune ricerche notevoli anche in altre nazioni.\nAlla vigilia della guerra, la maggior parte degli eserciti disponeva di armamenti tecnologicamente aggiornati agli anni trenta: alcuni anche molto innovativi (specie nel settore aeronautico), ma nella maggior parte dei casi si trattava pi\u00f9 che altro di modelli ispirati alla Prima guerra mondiale (se non addirittura gli stessi armamenti, semplicemente revisionati o migliorati). Ad esempio, i vari fucili a otturatore girevole-scorrevole costituivano ancora l'armamento standard di tutti gli eserciti. In soli sei anni, dallo scoppio della guerra il 1\u00ba settembre 1939, sino al termine del conflitto il 2 settembre 1945, la qualit\u00e0 media degli armamenti crebbe enormemente, e divenne talmente elevata che molte delle armi sviluppate all'epoca si possono considerare a tutt'oggi tatticamente valide e molto efficaci: ad esempio la mitragliatrice tedesca MG42 o il lanciarazzi americano bazooka. Sempre a tutt'oggi, molte delle armi moderne possono considerarsi evoluzioni dirette di armi della Seconda guerra mondiale, nonostante sia passato moltissimo tempo. Ad esempio, il concetto di \"fucile d'assalto\" \u00e8 stato introdotto con l StG44, ancora oggi usato da varie forze irregolari soprattutto nei teatri di guerra africani.\nNella Seconda guerra mondiale, l'introduzione di nuovi armamenti e tecnologie di guerra, o la mancanza di armamenti appropriati alla situazione del momento, da una parte o dall'altra delle nazioni in conflitto, influenz\u00f2 l'esito di molte battaglie; se non l'esito di intere campagne militari. Ad esempio, la battaglia d'Inghilterra fu vinta dalla Royal Air Force sostanzialmente per tre motivi: il tempestivo sviluppo e costruzione, proprio sul finire degli anni trenta, di un'adeguata forza di difesa aerea coordinata con una rete di stazioni radar; e la mancanza, da parte della Luftwaffe, sia di un vero bombardiere strategico (magari paragonabile al B-17 Flying Fortress statunitense), sia di un efficace caccia di scorta a lungo raggio (il pur valido Messerschmitt Bf 109 tedesco soffriva di un'autonomia di volo troppo limitata per un impiego strategico).\nAlcuni armamenti e tecnologie ebbero pi\u00f9 peso della politica e della diplomazia. Ad esempio, nel 1943, la Germania fu quasi sul punto di convincere la Turchia ad entrare in guerra a fianco dell'Asse, semplicemente mostrando ai turchi il nuovo, potente carroarmato Panzer VI Tiger I; sul quale i tedeschi fondavano grandi speranze per la vittoria sul fronte orientale. In Estremo oriente, nel 1945, soltanto l'impiego della bomba atomica da parte degli USA, con la conseguente tremenda distruzione delle citt\u00e0 nipponiche di Hiroshima e Nagasaki, convinse il tenace popolo giapponese ad arrendersi.\nAltri armamenti e tecnologie, introdotti nel corso della Seconda guerra mondiale, ridussero quasi alla disperazione alcune specialit\u00e0 militari. Ad esempio, dal 1943, la progressiva installazione dell'Asdic o Sonar sulle navi da guerra della Royal Navy e della US Navy (rispettivamente, la Marina Militare britannica e statunitense) per dare la caccia ai sommergibili tedeschi, innalz\u00f2 drammaticamente il tasso di mortalit\u00e0 degli equipaggi di U-Boot germanici, che super\u00f2 addirittura il 90% entro la fine della guerra (il tasso di mortalit\u00e0 pi\u00f9 alto in assoluto fra tutte le specialit\u00e0 militari che parteciparono al conflitto). Eppure, la Kriegsmarine (la Marina Militare tedesca) sino al maggio 1945 (ovvero, fino a pochissimi giorni prima del termine della Guerra in Europa) persistette tenacemente nell'effettuazione di numerose missioni U-Boot, in pieno Oceano Atlantico e senza alcuna possibilit\u00e0, per gli equipaggi dei sommergibili tedeschi, di ricevere alcun appoggio; n\u00e9 dall'aviazione, n\u00e9 dalle navi da guerra tedesche.\nCon simile livello di disperazione, dal 1944 i Giapponesi dovettero far ricorso alla nuova tattica del kamikaze, nel tentativo di affondare le navi nemiche, ormai diventate troppo numerose e ben difese da un'aviazione di superiore qualit\u00e0 e quantit\u00e0. Inizialmente, i primi kamikaze giapponesi si precipitavano sulle navi nemiche con aerei carichi di bombe; poi i giapponesi inventarono una vera e propria \"bomba volante per kamikaze\", denominata MXY7 Ohka, che impiegarono con relativo successo nelle battaglie aeronavali del 1945, col sacrificio di piloti volontari anche giovanissimi (15-16-17 anni).\nInfine, l'impiego delle cosiddette \"superarmi\" caratterizz\u00f2 l'ultimo anno della guerra. In questo campo i tedeschi si rivelarono dei veri e propri pionieri, nella ricerca e sviluppo di armi tecnologicamente avanzate. La Germania, in un ultimo disperato tentativo di capovolgere le sorti del conflitto, nel 1944 schier\u00f2 varie \"superarmi\": i caccia a reazione Messerschmitt Me 262 e Me 163, il bombardiere a reazione Arado Ar 234; nonch\u00e9 armi di uso prettamente \"terroristico\", come la bomba volante V1 e il missile balistico V2, che complessivamente causarono migliaia di morti fra i civili britannici. Nel frattempo, anche i carri armati evolsero fino a diventare quasi delle \"superarmi\", considerando ad esempio il Koenigstiger o lo Jagdtiger: mezzi corazzati tuttora impressionanti, che pesavano anche il triplo dei primi carri schierati in guerra nel 1939. Ancora nel 1945, quando ormai la guerra volgeva alla conclusione, i tedeschi continuavano a lavorare su progetti avveniristici; come il sottomarino classe U-Boot Tipo XXI, il cui primo ed unico esemplare U-2511 riusc\u00ec a salpare per la guerra in Atlantico il 30 aprile 1945 (appena 8 giorni prima dell'armistizio); oppure come il rivoluzionario cacciabombardiere a reazione Horten Ho 229, precursore dei moderni bombardieri stealth (ovvero invisibili ai radar), che i tedeschi fecero in tempo a collaudare e mettere in produzione, ma non ad impiegare in battaglia.\nServizi segreti e operazioni commando.\nDurante la Seconda guerra mondiale, maggiormente che nella Prima, e pi\u00f9 che in altre guerre del passato, i servizi segreti delle varie nazioni si sfidarono per carpire al nemico informazioni di ogni genere. Inoltre, nacquero reparti speciali di commandos che effettuarono numerose missioni di sabotaggio, nel tentativo di conseguire risultati utili a definire il corso della guerra.\nUno dei maggiori successi conseguiti dai Servizi Segreti britannici avvenne nel maggio 1941; quando i britannici riuscirono fortuitamente ad impadronirsi di un esemplare della macchina crittografica \"Enigma\", che i tedeschi usualmente impiegavano per la codifica e decodifica di messaggi cifrati segreti, per impartire ordini operativi alle proprie forze armate. Grazie a questa macchina, intercettando i messaggi crittografati dei tedeschi, i servizi segreti britannici riuscirono a scoprire ed anticipare molti movimenti del nemico; in particolare per ci\u00f2 che riguardava le operazioni navali in Atlantico e nel Mediterraneo. Poich\u00e9 i tedeschi ritenevano che il sistema crittografico di \"Enigma\" fosse molto sicuro, ed ignoravano che una delle loro macchine segrete fosse caduta in mano al nemico, tardarono molto (oltre un anno) a rendersi conto che i loro messaggi segreti erano costantemente spiati.\nTra le operazioni di commandos pi\u00f9 famose della Seconda guerra mondiale, spiccano le ripetute azioni condotte da unit\u00e0 norvegesi, agli ordini dei servizi segreti britannici ed aiutate dalla Resistenza norvegese, le quali fra il 1942 ed il 1944 attaccarono ripetutamente la fabbrica Norsk Hydro per la produzione di acqua pesante situata a Vemork, in Norvegia. Tale impianto, controllato dai tedeschi, protetto da montagne e fortemente sorvegliato, faceva parte del programma nucleare tedesco. A tutt'oggi non \u00e8 abbastanza chiaro \"se\" e \"quanto\" gli scienziati tedeschi, all'epoca, fossero arrivati vicino a realizzare una bomba atomica. Ma, senza dubbio, gli attacchi condotti dai commando norvegesi ritardarono enormemente la produzione dell'acqua pesante necessaria per avviare il funzionamento di un reattore nucleare; pertanto contribuirono a vanificare gli sforzi tedeschi per la realizzazione dell'arma atomica.\nLa Germania e i codici di fabbricazione.\nDurante la seconda guerra mondiale su direttiva del ministero degli armamenti (ministro Albert Speer), l'industria bellica doveva aggiungere un codice identificativo al tradizionale logo industriale, che identificava l'industria e la fabbrica di costruzione.\nAd esempio; amn era il codice identificativo della Mauser-Werke KG a Neuwied, e cos\u00ec bl era la Radio H. Mende u. Co. a Dresda, la Allgemeine Elektrizit\u00e4ts-Gesellschaft (AEG), Abeteilung Z\u00e4hlerfabrik a Berlinno aveva bm.\nPer l'industria ottica:\nL'aggiunta di questi codici era motivata dalla paura di azioni di sabotaggio e dall'inizio dei bombardamenti alleati sulle fabbriche che contribuivano allo sforzo bellico nazista.\nEconomia e logistica.\nIl colosso economico USA.\nGli Stati Uniti furono senza dubbio, e di gran lunga, di grande supporto della vittoria alleata nella Seconda guerra mondiale dal punto di vista della produzione bellica e industriale, nonch\u00e9 dal punto di vista finanziario. Sia la Gran Bretagna che l'Unione Sovietica ricevettero quantit\u00e0 enormi di armi e rifornimenti dagli Stati Uniti, secondo la Legge americana Lend Lease, voluta dal Presidente Roosevelt. Anche Francia e Cina beneficiarono di questa Legge.\nIn totale l'aiuto ammont\u00f2 a 46 miliardi di dollari cos\u00ec ripartiti\nImpero Britannico $30,2 miliardi&lt;br&gt;\nUnione Sovietica $9,3 miliardi&lt;br&gt;\nFrancia $1,4 miliardi&lt;br&gt;\nCina $630 milioni&lt;br&gt;\nAmerica Latina $420 milioni\nNel 1941, ossia nell'anno in cui l'Unione Sovietica sofferse le pi\u00f9 grandi perdite in uomini, mezzi e territorio gli aiuti furono di poca importanza, infatti l'armata rossa su un totale di 1,76 milioni di fucili, armi automatiche e mitragliatori, 53.700 pezzi di artiglieria e mortai, 5.400 carri armati e 8.200 aerei ricevette dagli alleati inglese e americano solo 82 pezzi di artiglieria (0,15%), 648 carri armati (12,14%) e 915 aeroplani (10,26%). Inoltre 115 carri dei 466 prodotti dal Regno Unito non arrivarono al fronte il primo anno di guerra.\nGli aiuti inviati all'Unione Sovietica furono importanti per rinforzare l'Armata Rossa dopo il 1942. Complessivamente, dal 1942 al 1945, gli Stati Uniti inviarono all'Unione Sovietica circa 38.000 fra caccia e bombardieri e aerei vari, ovvero il 12,7% della produzione statunitense di aerei militari; nonch\u00e9 il 23,3% della produzione statunitense di carri armati (soprattutto M4 Sherman) e veicoli terrestri (soprattutto da trasporto); il 39,5% di vari prodotti industriali (ad esempio: 1.981 locomotive ferroviarie); il 19,8% della produzione agricola; il 2,6% della produzione di bombe e munizioni; il 2,1% dei prodotti petroliferi (tra i quali benzina ad elevato numero di ottani, essenziale per l'Aviazione Militare sovietica). Nello stesso periodo, dal 1942 al 1945, dal punto di vista finanziario, gli Stati Uniti fornirono aiuti (a seconda delle diverse fonti tra i 9 e gli 11 miliardi di dollari); cifra che, per fare un paragone, corrispondeva a circa la met\u00e0 dei danni di guerra subiti dall'Unione Sovietica, valutati complessivamente da Stalin nel 1945 in circa 20 miliardi di dollari USA. Pertanto, il contributo industriale ed economico degli Stati Uniti, sebbene non decisiva, fu importante per la vittoria sovietica sul Fronte Orientale..\nSulla rilevanza degli aiuti materiali americani all'Unione Sovietica, durante la Guerra fredda si \u00e8 sviluppata una complessa polemica tra storici. Dal punto di vista \"quantitativo\", i rifornimenti di armi americane per l'Armata Rossa non superarono il 10% del totale degli armamenti impiegati dall'Armata Rossa (il restante 90% fu prodotto direttamente dai sovietici). Molta maggiore importanza ebbero indubbiamente le forniture di autoveicoli, in specie autocarri pesanti e jeep, consentendo alle industrie sovietiche di non sprecare tempo, risorse e manodopera per produrne; nonch\u00e9 di materie prime critiche quali acciaio, rame, alluminio, benzina pregiata, forniture alimentari, eccetera che effettivamente furono di inestimabile aiuto per lo sforzo bellico sovietico. Dal punto di vista \"qualitativo\", alcune armi americane erano di qualit\u00e0 leggermente inferiore alle corrispettive sovietiche; mentre altre erano molto valide e furono ben accettate dai sovietici: ad esempio, il caccia Bell P-39 Airacobra. Dal punto di vista aeronautico, in particolare, le forniture di aerei dagli USA non aiutarono l'URSS nel 1941 ma iniziarono a dispiegare il loro effetto a partire dal 1942, quando la maggior parte delle fabbriche di aerei e motori aeronautici sovietici erano oramai trasferite al di l\u00e0 dei Monti Urali. Al di l\u00e0 degli aiuti materiali, \u00e8 comunque innegabile che il denaro prestato dagli USA contribu\u00ec grandemente a sostenere l'economia sovietica, e conseguentemente rese possibile il notevole incremento della produzione bellica dell'URSS a partire dalla met\u00e0 del 1942.\nAnche la Gran Bretagna e il Commonwealth ricevettero dagli Stati Uniti una tale quantit\u00e0 di aiuti economici e di rifornimenti militari, che da soli favorirono in grande misura la vittoria contro la Germania e le Potenze dell'Asse in generale. Dal punto di vista finanziario, la sola Gran Bretagna ricevette in prestito l'enorme cifra di dollari USA dal 1940 al 1945 (praticamente, il finanziamento di gran parte della spesa di guerra britannica); ed altri dollari USA andarono ai Paesi del Commonwealth. Quanto ai rifornimenti di armi e prodotti vari, l'aiuto fu pi\u00f9 differenziato ma comunque consistente rispetto a quello erogato all'Unione Sovietica: circa 63.000 fra caccia e bombardieri e aerei vari, ovvero il 21% della produzione statunitense di aerei militari; nonch\u00e9 il 13,5% della produzione statunitense di carri armati e veicoli terrestri; il 20,5% di vari prodotti industriali; il 15,1% della produzione agricola; il 10,8% della produzione di bombe e munizioni; il 12% dei prodotti petroliferi.\nMa il dato forse pi\u00f9 impressionante, del colosso industriale ed economico USA, fu che il PIL nazionale durante la Guerra segn\u00f2 \"una crescita del 50%\", sicuramente stimolato dall'enorme impegno bellico su due giganteschi teatri di operazioni (Europeo e Pacifico) e dagli aiuti internazionali erogati. Tuttavia, all'inizio della guerra, la potenza industriale e finanziaria degli Stati Uniti fu paradossalmente sottovalutata dalle Potenze dell'Asse, che soltanto dal 1943 iniziarono a rendersi conto della loro posizione di enorme svantaggio. In quell'anno, ad esempio, la produzione di navi da guerra negli Stati Uniti fu dieci volte superiore alla produzione di navi da guerra nemiche; e la flotta mercantile statunitense pass\u00f2 dalle 4.268 navi del 1942 alle 12.875 navi nel 1945: ovvero, i cantieri navali statunitensi riuscivano a produrre molte pi\u00f9 navi di quante gli U-Boot tedeschi e le navi da guerra giapponesi riuscissero ad affondarne."}
{"id": "2821864", "revid": "57342", "url": "https://it.wikipedia.org/wiki?curid=2821864", "title": "Pietro Fornaciari", "text": "Biografia.\nDopo aver svolto molti lavori lontani dalle luci dello spettacolo, viene scoperto da Paolo Virz\u00ec che nel 1997 lo lancia come attore in \"Ovosodo\", dove interpreta \"Nedo\", il padre del protagonista \"Piero\". Baffuto, simbolo della veracit\u00e0 livornese, da allora \u00e8 attivo in numerosi film cinematografici soprattutto legati alla Toscana.\nIn seguito recita in \"Faccia di Picasso\" a fianco di Massimo Ceccherini, in \"Bagnomaria\" con Giorgio Panariello, ne \"Il mattino ha l'oro in bocca\" (a fianco di Elio Germano e Laura Chiatti) e in \"I mostri oggi\" (con Diego Abatantuono nell'episodio \"Il vecchio ed il cane\").\nHa fatto anche la comparsa nel film \"Bomber\", un film del 1982 diretto da Michele Lupo e interpretato da Bud Spencer e Jerry Cal\u00e0."}
{"id": "2821867", "revid": "1543377", "url": "https://it.wikipedia.org/wiki?curid=2821867", "title": "Folium di Cartesio", "text": "Il Folium di Cartesio \u00e8 una curva di equazione:\nLa curva presenta nell'origine un nodo con tangenti coincidenti con gli assi coordinati.\nStoria.\nNel gennaio 1638 Cartesio, in una lettera a Mersenne, la propose come curva in cui non era applicabile il metodo delle tangenti di Fermat. Nell'agosto dello stesso anno Fermat rispose dimostrando il contrario e chiamando tale curva \"feuille\" (foglia). I primi per\u00f2 a chiamarla \"folium di Cartesio\" furono De Moivre e d'Alembert rispettivamente su \"Storia dell\u00b4Accademia delle Scienze\" e su \"Enciclopedia metodica\".\nParametrizzazione.\nLe coordinate parametriche sono:\nformula_2\nEquazione polare.\nL'equazione polare \u00e8: \nformula_3"}
{"id": "2821869", "revid": "1305772", "url": "https://it.wikipedia.org/wiki?curid=2821869", "title": "Episodi de L'onore e il rispetto (seconda stagione)", "text": "La seconda stagione della serie televisiva L'onore e il rispetto (nota come L'onore e il rispetto - Parte seconda), composta da 6 episodi, \u00e8 stata trasmessa in prima visione su Canale 5 dall'8 settembre al 6 ottobre 2009.\nPrimo episodio.\nAl funerale di don Calogero, l'anziano boss mafioso ucciso da Tonio Fortebracci alla fine della precedente serie, arriva il giudice Santi Fortebracci (Giuseppe Zeno) che fa le sue condoglianze alla vedova del capomafia, donna Rosangela Rocca (\u00c1ngela Molina), che lo ritiene responsabile della morte del marito ed \u00e8 decisa a vendicarsi.\nSubito dopo Santi si reca a Mascalucia, il suo paese natale, dove tiene nascosto, in un casolare di famiglia, il fratello Tonio (Gabriel Garko), ripresosi dalla terribile sparatoria (in cui \u00e8 morto don Calogero) da cui si \u00e8 salvato perch\u00e9 indossava un giubbotto antiproiettile sotto i vestiti. Santi \u00e8 deciso a portare Tonio a Torino, dove testimonier\u00e0 al processo contro i gangster, evitandogli cos\u00ec il carcere.\nIntanto Rosangela Rocca vuole convincere il figlio Dario (Sergio Arcuri) a prendere le redini della famiglia mafiosa gestita dal padre Calogero, mettendolo contro la sorella Assunta (Elena Russo). Ma fa il suo ritorno da Beirut, dove ha passato sette anni per sfuggire all'arresto, Rodolfo Di Venanzio (Vincent Spano), nipote del gangster italoamericano Fred Di Venanzio (Ben Gazzara), detto \"il padrino\" perch\u00e9 ricopre un ruolo di comando all'interno della cupola mafiosa.\nTonio, con una scusa, prende la guida dell'auto di Santi e si reca a Lugano per cercare sua moglie Olga (Serena Autieri), che lo crede morto e sta per sposare Klaus Thorter, un ricco banchiere svizzero.\nIntanto la dolce Melina (Cosima Coppola), la moglie di Santi, riceve minacce da Beniamino (Paul Sorvino), un uomo di fiducia della famiglia Rocca, che le sottrae il figlioletto per qualche istante e le d\u00e0 alcune informazioni sul marito, escluso dal processo contro i gangster perch\u00e9 ha fatto fuggire Tonio a Lugano. Melina quindi propone a Santi di rinunciare alla carriera di magistrato per salvaguardare i loro figli, ma lui rifiuta.\nTonio trova Olga e scopre che non ha abortito ed ha dato alla luce suo figlio. Allora lui decide di comprare una villa in Svizzera per vivere loro tre insieme, lontano dal mondo mafioso.\nIl giorno del processo contro la gang, don Rosario (Luigi Maria Burruano), il boss mafioso arrestato da Santi nella precedente serie ed ora diventato il testimone-chiave dell'udienza, viene ucciso da Fortunato Di Venanzio (Gabriele Rossi), il giovane fratello di Rodolfo, con una pistola nascosta in una macchina fotografica: il processo viene annullato e Cosa nostra \u00e8 salva. L'unica persona ad aver visto l'assassino \u00e8 Alma Vinci (Valeria Milillo), giornalista di un quotidiano di Torino che decide di recarsi in Sicilia per fare uno scoop.\nMelina invece si \u00e8 trasferita da una sua zia a Sirenuse, un paesino della Sicilia, per via dei rischi che corre e chiede la separazione da Santi. Intanto Rodolfo Di Venanzio cerca di convincere donna Rosangela, che gode di molta considerazione all'interno di Cosa nostra, ad aiutarlo a mettere in piedi in Sicilia il nascente traffico di droga ma lei non \u00e8 d'accordo perch\u00e9 il figlio Dario \u00e8 tossicodipendente, all'insaputa di tutti. In una riunione della cupola mafiosa la maggioranza vota contro il commercio della droga.\nAlma Vinci giunge a Sirenuse, fingendosi una turista scippata, e si porta a cena il commissario Maffei, colluso con i gangster, fotografandolo in segreto mentre riceve soldi da un uomo misterioso, che altri non \u00e8 che Rodolfo Di Venanzio, che a sua volta riceve da lui una copia del verbale di Polizia in cui si attesta che Dario Rocca \u00e8 stato arrestato per possesso e consumo di stupefacenti. Santi va ad interrogare Alma Vinci per sapere di pi\u00f9 su quelle foto apparse sul suo quotidiano, ma lei non risponde per paura di ritorsioni.\nRodolfo si reca in Svizzera per conto dello zio Fred Di Venanzio per scoprire dove sono finiti i soldi che Tonio Fortebracci ha nascosto e viene a sapere dal banchiere Thorter che Tonio \u00e8 ancora vivo. Klaus allora fa un patto con Di Venanzio per consegnargli Fortebracci, in cambio che per\u00f2 lascino viva Olga e il suo neonato. Infatti lui convince Olga a fuggire con lui con la scusa che Tonio vuole ucciderla ma, mentre sono per strada, lei capisce l'inganno e fa sbandare l'auto, provocando un incidente che uccide Klaus e la ferisce a morte. Tonio, sulla strada per il ritorno a casa, li vede e si precipita sul luogo dell'accaduto, promettendo ad Olga morente che il loro bambino non diverr\u00e0 mai un gangster.\nIntanto, dopo la morte di Olga, donna Rosangela e Beniamino prendono di mira Melina e decidono di vendicarsi su di lei e Santi.\nSecondo episodio.\nTonio viene arrestato durante il funerale di Olga e portato in carcere.\nIn una riunione della cupola mafiosa, donna Rosangela, che ha ottenuto da Fred Di Venanzio il permesso per occuparsi degli affari del defunto marito, dichiara l'intenzione di uccidere Tonio perch\u00e9 ha tradito Cosa nostra nascondendo i loro soldi in Svizzera.\nIntanto Santi incontra Tonio in carcere e lui gli chiede di occuparsi di suo figlio neonato finch\u00e9 rester\u00e0 detenuto. Donna Rosangela invece viene portata da Beniamino nell'ospedale dove Melina \u00e8 ricoverata per un'operazione chirurgica all'anca, con l'intenzione di iniettarle del veleno endovena mentre dorme. All'improvviso per\u00f2 il figlio di Melina e Santi, il piccolo Salvatore, si sveglia e donna Rosangela fugge via, dicendo a Beniamino che l'ultima cosa che vuole sono le lacrime di un bambino.\nTonio viene picchiato nelle docce del carcere da tre uomini che gli vogliono far confessare dove ha nascosto i soldi ma lui si rifiuta di parlare; allora l'avvocato Vasile (Sebastiano Lo Monaco), detenuto perch\u00e9 si \u00e8 occupato degli affari di Cosa nostra, tenta di corromperlo facendolo sedurre da una prostituta ed in seguito cerca di parlargli.\nAlma Vinci invece scrive un articolo per il suo quotidiano nel quale accusa Santi di aver riconosciuto il falso cadavere di Tonio, pur sapendo che era vivo. Intanto il procuratore Giulio Donelli vuole convincere Tonio a rivelargli i segreti di Cosa nostra ma lui si rifiuta di collaborare.\nCarmela Di Venanzio (Laura Torrisi), la coraggiosa e splendida sorella di Rodolfo, riceve in segreto la corte del picciotto Tommasino, ma i due vengono scoperti da Rodolfo, che picchia selvaggiamente il ragazzo. Dopo una visita medica, si scopre che Carmela non \u00e8 pi\u00f9 illibata ed allora Rodolfo uccide brutalmente Tommasino.\nRodolfo Di Venanzio si serve di Assunta Rocca, perdutamente innamorata di lui, convincendola a farsi accompagnare dal fratello all'inaugurazione del \"Dancing\", la nuova sala da ballo del paesino. Tuttavia durante i festeggiamenti, Dario rischia di morire di overdose dopo essersi iniettato della droga e viene cos\u00ec portato dalla madre Rosangela in una clinica privata, dove si salva.\nIl commissario Maffei, ormai screditato agli occhi dei capimafia perch\u00e9 fotografato da Alma Vinci mentre riceveva soldi da Rodolfo, contatta Santi, deciso a collaborare con la giustizia; viene cos\u00ec preso dal giudice e da un suo collega per essere portato a Torino. Ma mentre viaggiano sul treno, Rodolfo e Fortunato uccidono sia Maffei che Cantavalle, il collega di Santi, mentre Fortebracci viene gravemente ferito da una serie di spari di Rodolfo. In carcere Tonio minaccia l'avvocato Vasile dopo aver saputo dell'attentato a Santi: se suo fratello morir\u00e0, lui non dir\u00e0 mai dove ha nascosto i soldi.\nIntanto donna Rosangela scopre che la droga offerta a Dario all'inaugurazione gli era stata data da una ragazza pagata da Rodolfo per mettere fuori gioco il giovane: cos\u00ec Rosangela decide di impedire ad Assunta di sposare Rodolfo. Santi invece si salva e, ritornato a Torino, trova ad aspettarlo la dolce Melina, che ha deciso di ritornare con il marito, pentita di averlo lasciato e tradito con un altro uomo, suo cugino Manlio. Allora Santi comunica alla moglie che ha deciso di abbandonare la magistratura per vivere felici insieme ai loro figli.\nRodolfo ha promesso in matrimonio Carmela ad un medico omosessuale, Emilio Fidemi (Giampiero Cicci\u00f2), ma lei si rifiuta di sposarlo; allora Rodolfo rivela alla sorella l'amore che prova per lei e la violenta, dicendole che sar\u00e0 l'ultima volta prima di sposarsi.\nTerzo episodio.\nAlma Vinci va a Sirenuse, dove rivela a Santi che \u00e8 decisa a riconoscere l'uomo misterioso che ha fotografato mentre corrompeva Maffei. I due, controllando l'archivio del commissariato locale, scoprono cos\u00ec che quell'uomo \u00e8 Rodolfo Di Venanzio e Santi riconosce in lui il killer che gli ha sparato sul treno.\nIntanto Tonio si trova ancora in carcere e fa un patto con l'avvocato Vasile: se lasceranno in pace la sua famiglia, lui restituir\u00e0 i soldi nascosti in Svizzera.\nIl fidanzamento tra Rodolfo e Assunta \u00e8 osteggiato da donna Rosangela ed allora Di Venanzio la ricatta, minacciando di mostrare ai capimafia la copia del verbale nel quale si attesta che il figlio Dario \u00e8 stato arrestato per possesso e consumo di droga, facendo cos\u00ec cadere il disonore sulla famiglia Rocca.\nDonna Rosangela si reca da Fred Di Venanzio per rivelargli che Dario \u00e8 suo figlio perch\u00e9 molti anni prima loro due erano amanti.\nL'avvocato Vasile avverte Tonio del pericolo che corre il fratello perch\u00e9 \u00e8 nel mirino di Rodolfo, ma \u00e8 troppo tardi: quando Tonio infatti cerca di telefonare al fratello, Santi viene ucciso per strada a colpi di mitragliatrice da Fortunato Di Venanzio, sotto gli occhi di Alma Vinci e Melina, che assiste terrorizzata alla scena dal balcone della casa di sua zia, vedendo morire il suo amore. Sfortunatamente Santi aveva in braccio il figlio neonato di Tonio, Nicolas, il quale muore mitragliato assieme allo zio. Subito dopo Fortunato rincorre Alma Vinci, ormai al corrente di troppe cose, e la uccide di fronte al cancello di una chiesa ed inoltre Rodolfo fa uccidere da Vituzzo il picciotto che aveva ucciso il bambino involontariamente e lo accusa, per far presumere a tutti di aver invece vendicato il giudice.\nLa sera stessa, nessun capomafia si presenta alla festa di fidanzamento di Rodolfo ed Assunta perch\u00e9 l'omicidio di Santi doveva essere deciso insieme agli altri boss. Infatti in una riunione della cupola mafiosa Rodolfo viene costretto da suo zio Fred a costituirsi alla polizia per evitare che le forze dell'ordine scoprano altro e viene espulso da Cosa nostra.\nTonio, profondamente sconvolto per la morte del fratello e del figlio, urlando davanti a tutti, viene condotto dal procuratore Donelli che gli propone di collaborare ed in cambio verr\u00e0 assolto nel processo contro di lui per l'omicidio del suo amico Micky; Tonio accetta la proposta. Ma Melina lo rimprovera aspramente al funerale del fratello, dicendo che \u00e8 colpa sua se Santi e Nicolas sono morti, lasciandolo addoloratissimo sulla tomba, ora che veramente erano diventati veri fratelli. \nAl matrimonio di Carmela e del dottor Fidemi, Rodolfo ferisce al volto un capomafia, Nunzio Patrono, che era venuto per portarlo a costituirsi, e fugge via insieme ai suoi uomini. Intanto il nuovo magistrato Francesca De Santis (Alessandra Martines) si trasferisce in Sicilia sotto la spinta del procuratore Donelli per indagare sulla morte di Santi e stabilisce un contatto con Tonio, che ritornato libero dopo l'assoluzione al processo per l'omicidio di Micky, \u00e8 deciso a vendicare la morte del figlio e del fratello.\nDonna Rosangela incontra Tonio che la crede mandante dell'omicidio di Santi, ma lei gli assicura che non \u00e8 stata n\u00e9 lei e n\u00e9 uno dei capofamiglia e gli dir\u00e0 il nome dell'assassino solo quando restituir\u00e0 i soldi. Cos\u00ec Tonio racconta tutto l'accaduto alla giudice De Santis ed incontra il suo vecchio amico Ricky (Cristiano Pasca), che si trova in Sicilia perch\u00e9 fa il cantante in alcuni alberghi: i due decidono di tornare in societ\u00e0 insieme, come tanto tempo prima quando Micky era ancora con loro.\nBeniamino e donna Rosangela costringono il dottor Fidemi ad uccidere Rodolfo: infatti lui avvelena la cassata che Di Venanzio \u00e8 solito mangiare quando ogni settimana approfitta della sorella Carmela. Ma Assunta ascolta tutto e, tramite la ma\u00eetresse Mim\u00ec (Valentina Persia), avverte Rodolfo, che uccide Fidemi, la madre del dottore e la governante della casa di Fidemi.\nAssunta rivela alla madre che da bambina aveva scoperto che lei e Fred Di Venanzio erano amanti e che Dario \u00e8 figlio di Fred, e poi fugge per raggiungere l'amato Rodolfo. Subito dopo donna Rosangela trova il cadavere del dottor Fidemi, infilzato nel cancello della sua casa.\nQuarto episodio.\nL'avvocato Vasile, uscito da poco di prigione, chiama il narcotrafficante libanese Karim da una cabina telefonica e gli dice che ora le famiglie mafiose danno la caccia a Rodolfo Di Venanzio. Inoltre Karim incontra Rodolfo che gli deve 5 miliardi di lire da investire nel traffico di droga e gli punta una pistola alla testa perch\u00e9 gli \u00e8 impossibile pagare il debito. Ma Rodolfo lo placa dicendogli che trover\u00e0 i soldi con un sequestro di persona.\nAssunta \u00e8 a disagio perch\u00e9 \u00e9 costretta a fare da serva a Rodolfo, ai suoi uomini e a Carmela nel casolare abbandonato dove sono nascosti. Rodolfo per\u00f2 vuole sapere da Assunta in quale clinica privata in cui donna Rosangela tiene Dario per disintossicarlo dalla droga, in modo da rapirlo e chiedere un riscatto.\nCarmela, tenuta chiusa nel casolare da Rodolfo, tenta il suicidio ma viene salvata in tempo dal fratello Fortunato. Intanto Tonio, su indicazione della giudice De Santis, si presenta ad una riunione della cupola mafiosa. Tuttavia i capimafia dichiarano di non fidarsi pi\u00f9 di lui perch\u00e9 tiene ancora nascosti i loro soldi in Svizzera.\nAlla giudice De Santis viene affidata la scorta, che lei lascia per andare ad incontrare Tonio che gli racconta l'esito della riunione. Beniamino ruba dallo studio della giudice il fascicolo riguardante i fratelli Fortebracci e lo porta a donna Rosangela, che scopre cos\u00ec che \u00e8 stato Tonio e non Santi ad uccidere suo marito Calogero.\nIntanto Antonia, la figlia di Melina, scopre per caso che suo padre non \u00e8 Santi ma Tonio. Melina nasconde il segreto alla figlia facendole credere che Santi sia suo padre, ma un giorno riceve la visita del perfido ed invadente cugino Manlio, il quale tenta di violentarla. Allora Antonia cerca aiuto nel condominio e sulle scale trova Tonio, venuto per consegnare un libretto di risparmi a Melina. Appena entrato, Tonio picchia a sangue Manlio, uccidendolo e salvando la cognata. Ma, dopo quest'episodio violento, Melina dice a Tonio di uscire dalla sua vita e da quella dei suoi figli e per questo lui mente ad Antonia, dicendole che Santi era il suo vero padre e non lui.\nRodolfo minaccia Assunta di lasciarla in modo da indurla a dire il luogo dove si trova Dario e cos\u00ec, insieme ai suoi uomini, lo prelevano con una scusa e lo portano via dalla clinica. Intanto Carmela fugge dal casolare nascondendosi nel furgoncino di Rocco, un giovane mentalmente ritardato.\nTramite Beniamino, donna Rosangela fa venire nella sua casa Tonio per ucciderlo e cos\u00ec vendicare il marito ma riceve la telefonata di Assunta, che l'avverte del rapimento di Dario. Rodolfo intanto \u00e8 arrabbiato per la fuga della sorella Carmela e la fa cercare da Fortunato. Il ragazzo la trova, uccide Rocco in una colluttazione, ma viene convinto da Carmela a lasciarla scappare.\nRodolfo fa drogare Dario per farlo stare tranquillo e poi picchia Assunta, che si voleva ribellare.\nDopo aver sotterrato il cadavere di Manlio in campagna per nascondere il delitto, Tonio rischia di investire Carmela, in fuga nei boschi, dopodich\u00e9 la porta con s\u00e9. Ma, alla prima occasione, la ragazza fugge, non fidandosi.\nDonna Rosangela viene a sapere da Assunta, pentita di non averla ascoltata, che Rodolfo vuole 5 miliardi per il rilascio di Dario oppure lo uccider\u00e0. Allora Rosangela decide di risparmiare Tonio perch\u00e9 l'aiuti a salvare il figlio e gli rivela che Rodolfo Di Venanzio \u00e8 il mandante dell'assassinio di Santi e di suo figlio. Cos\u00ec Tonio viene portato da Rosangela ad una nuova riunione della cupola mafiosa, dove riconquista la fiducia dei capimafia, che gli annunciano che torner\u00e0 ad essere un \"uomo d'onore\".\nCarmela intanto \u00e8 nascosta in una chiesa di Sirenuse travestita da suora, con l'aiuto del parroco don Raffaele, vecchio amico di Tonio. Per\u00f2 Rodolfo scopre che Fortunato l'ha lasciata scappare e, dopo averlo picchiato, viene a sapere dove si nasconde la sorella. Insieme a Vituzzo va a riprenderla ed arriva addirittura ad aggredire il parroco. Ma non trova Carmela perch\u00e9 Fortunato ha avvertito don Raffaele del loro arrivo con una telefonata.\nIntanto Dario entra in crisi di astinenza e Ricciotto, altro sgherro di Rodolfo sbaglia a fargli l'iniezione di droga, uccidendolo. Rodolfo e gli altri scoprono l'accaduto, mentre Assunta telefona a Fred Di Venanzio perch\u00e9 mandi i suoi uomini ad uccidere tutti, ma Rodolfo la scopre e la strangola. Poi prende il telefono e dice a suo zio Fred che ora tocca a lui morire dopo Dario e Assunta, ma il vecchio dice che Cosa nostra ha firmato la sua condanna a morte.\nQuinto episodio.\nFred Di Venanzio e i suoi picciotti arrivano al casolare, ma \u00e8 troppo tardi: Dario e Assunta sono morti e Rodolfo e i suoi uomini sono andati a rifugiarsi nel bordello gestito da Mim\u00ec. Fred uccide il picciotto rimasto, proprietario del casolare e padre di Rocco.\nDonna Rosangela cade in uno stato di depressione per via della morte dei figli. Infatti al funerale di Dario e Assunta, tutti i capimafia si chiedono chi ora si occuper\u00e0 degli affari della famiglia Rocca.\nGrazie all'aiuto di don Raffaele, Carmela si rifugia nel casolare di Mascalucia dove abita Tonio e i due iniziano a fare amicizia.\nSubito dopo Tonio incontra la giudice De Santis per dirgli che Rodolfo vuole mettere in piedi un traffico di droga ma la cupola mafiosa non \u00e8 d'accordo. Inoltre lui gli chiede una foto di Di Venanzio ma lei scopre che l'unica che esiste \u00e8 stata rubata dagli archivi della procura.\nIntanto Rodolfo chiede a Karim altro tempo per trovare i 5 miliardi di lire che gli deve per l'acquisto di un carico di droga, ma il libanese gli concede solo una settimana di tempo, oppure lo uccider\u00e0.\nDurante una riunione della cupola mafiosa, Tonio propone un'idea per avvicinare Rodolfo: fingersi interessato al carico di droga e tenersi in contatto con Karim attraverso l'avvocato Vasile, promettendogli i 5 miliardi. Per\u00f2 Rodolfo scopre che c'\u00e8 un altro acquirente e, credendo che l'interessato sia l'avvocato Vasile, lo fa uccidere da Fortunato e nasconde il dito dell'avvocato nel panino della colazione di Karim.\nNel frattempo Tonio e Carmela s'innamorano. Ma lui incontra Fred Di Venanzio, che gli mostra una foto dove appare parzialmente suo nipote e scopre che Carmela non \u00e8 altro che la sorella di Rodolfo, l'assassino del fratello Santi e di suo figlio. Per questo la caccia di casa, rimandandola da don Raffaele. Tornato dopo essersi ubriacato, Tonio si consola con la De Santis e i due finiscono a letto insieme.\nDonna Rosangela si confessa con don Raffaele e gli rivela gli orrori a cui ha assistito nella sua vita. Il parroco le consiglia di collaborare con la giustizia e lei acconsente, ma solo per farsi uccidere dalla mafia, poich\u00e9 il suicidio non \u00e8 ammesso dalla dottrina cristiana, e ci\u00f2 non le avrebbe permesso di \"rivedere\" i propri figli nell'aldil\u00e0.\nRodolfo e Karim si incontrano e quest'ultimo gli comunica che Tonio vuole entrare in societ\u00e0 con lui: Fortebracci pagher\u00e0 la droga, mentre Rodolfo dovr\u00e0 tagliarla e smerciarla. Sospettoso, Di Venanzio fa pedinare Tonio il giorno della prima comunione di Antonia, dove lui sostituisce il fratello defunto in veste di padre della bambina.\nBeniamino va da Fred Di Venanzio e gli dice che donna Rosangela vuole collaborare con la giustizia. Allora, intuendo le reali intenzioni dell'amica, Di Venanzio incarica lo stesso Beniamino di uccidere Rosangela.\nDi ritorno dalla comunione, Tonio si dirige a casa Rocca, ma l\u00ec scopre dalla domestica che donna Rosangela \u00e8 andata in procura per testimoniare.\nDonna Rosangela si presenta all'appuntamento con la De Santis e il procuratore Donelli, ma ritratta la collaborazione lasciandoli perplessi. Salita sulla sua automobile, Beniamino le blocca gli sportelli e si allontana. In quel momento arriva Tonio, che capisce subito cosa sta succedendo: donna Rosangela, che ora aspetta solo di essere uccisa, gli sorride serenamente e la sua automobile esplode.\nSesto episodio.\nLa dottoressa De Santis convoca Fred Di Venanzio in procura per interrogarlo sull'omicidio di donna Rosangela. Dal dialogo con Di Venanzio, la donna capisce che il boss ha un informatore all'interno della procura.\nKarim fa sapere a Rodolfo che il carico di droga \u00e8 arrivato e lui manda il fratello Fortunato ad uccidere Tonio, ma all'interno del casolare di Mascalucia egli trova Carmela, appena fuggita dal convento dove era tenuta nascosta da don Raffaele, e non trova Fortebracci, andato all'appuntamento per ricevere il carico di droga. Carmela allora racconta al fratello che Rodolfo cominci\u00f2 a violentarla per la prima volta quando aveva 11 anni e nutre da sempre per lei un amore morboso.\nPer evitare di essere ucciso, Rodolfo fa indossare i suoi occhiali da sole a Ricciotto, uno dei suoi sgherri, in modo da farlo uccidere al suo posto in un eventuale agguato. Infatti, durante la consegna della droga al porto, Tonio d\u00e0 il segnale stabilito ai poliziotti mandati dalla De Santis. Per autodifesa, ne nasce una sparatoria, nella quale Ricciotto e Karim rimangono uccisi, e in seguito la polizia arresta Vituzzo Cancemi, il picciotto pi\u00f9 fedele di Rodolfo.\nFortunato, pieno d'odio per il torto che il fratello ha fatto a Carmela, va da suo zio Fred e gli consegna Rodolfo, che nel frattempo aveva preso in ostaggio l'innocente Melina e i bambini per estorcere a Tonio i 5 miliardi che doveva consegnare a Karim.\nCarmela, d'accordo con don Raffaele, chiede a suo zio Fred e a Tonio di risparmiare Rodolfo perch\u00e9 si \u00e8 pentito del male che ha commesso. I due acconsentono e Fred regala a Rodolfo un volo privato per New York, intimandogli di non tornare mai pi\u00f9 in Sicilia. Durante il tragitto in auto, per\u00f2 si scopre che l'autista \u00e8 Tonio, che ferma l'automobile vicino al mare e picchia Rodolfo legandolo. Proprio mentre lo sta per uccidere, Rodolfo lo interrompe e gli dice che non \u00e8 lui l'esecutore materiale dell'omicidio di Santi e del figlio e che si porter\u00e0 nella tomba il nome di quello vero. Dopo aver detto ci\u00f2, si getta da solo gi\u00f9 dalla scogliera in mare, uccidendosi.\nIl vicecommissario, l'informatore della mafia in procura, pedina la De Santis e cos\u00ec Tonio lo attira in una trappola, uccidendolo ed incendiandogli l'auto. Il giudice assiste alla scena ma decide di non denunciare Fortebracci.\nDurante la festa per il fidanzamento di Tonio e Carmela, la cupola mafiosa si riunisce e qui Fred annuncia a tutti che Tonio sar\u00e0 il suo successore, in attesa che Fortunato diventi maggiorenne e prenda le redini degli affari di famiglia. Tuttavia, al termine della riunione, Fred viene colpito da un malore e muore.\nIn procura, il giudice De Santis interroga Vituzzo, convincendolo a collaborare con la giustizia per evitare una vendetta dei mafiosi, e registra le sue dichiarazioni.\nIl cadavere di Rodolfo viene ritrovato per caso da alcuni pescatori e, quando Carmela viene a sapere della morte del fratello, fugge per sempre dalla Sicilia, lasciando Tonio perch\u00e9 non ha avuto piet\u00e0 di Rodolfo. La De Santis invece ringrazia Fortebracci per i servizi resi alla giustizia, ma gli chiarisce che ora sar\u00e0 un suo nemico perch\u00e9 \u00e8 diventato un padrino della cupola mafiosa.\nBeniamino consegna a Fortunato il fascicolo rubato al giudice De Santis nel quale si attesta che Tonio \u00e8 l'assassino di don Calogero, ma il ragazzo uccide Beniamino, facendolo apparire come un suicidio motivato dal rimorso di aver ucciso donna Rosangela.\nLa cupola mafiosa medita di uccidere la De Santis perch\u00e9 sta ostacolando le attivit\u00e0 dell'organizzazione, ma Tonio proibisce loro di farle del male, con la scusa che sarebbe un errore eliminare un altro magistrato. Intanto Vituzzo sta per essere trasferito lontano dalla Sicilia per via della sua collaborazione, ma durante una visita in carcere Mim\u00ec, mandata l\u00ec da Tonio, lo uccide, trafiggendogli la schiena con uno spillone per capelli, venendo poi arrestata.\nDurante la festa di compleanno di Antonia, Tonio, abbandonato da Carmela, chiede a Melina di sposarlo, in nome dell'antico amore che la legava a lui e ritenendo che abbiano bisogno l'uno dell'altro, lei rimane sbalordita ma vengono interrotti dall'arrivo della polizia, che lo conduce dalla giudice De Santis, che gli fa ascoltare la registrazione in cui Vituzzo afferma che Fortunato era stato l'esecutore materiale dell'omicidio di Santi e di Nicolas.\nDurante la notte, Tonio, profondamente amareggiato, chiama la De Santis, dicendole che l'informatore della mafia \u00e8 Trapanese, il pi\u00f9 potente all'interno della procura. Inoltre decide di uccidere Fortunato nel sonno, ma quest'ultimo \u00e8 sveglio e gli spara un colpo all'addome. Tonio, gravemente ferito, viene portato via sull'ambulanza. In quel momento la De Santis arriva sul posto e Fortunato si giustifica con lei, dicendo che ha sparato perch\u00e9 pensava fosse un ladro. Il giudice allora dice che, anche se la uccideranno, \u00e8 troppo tardi per loro, perch\u00e9 ci sar\u00e0 il processo. Quindi la donna si allontana, mentre le auto arrivano a villa Di Venanzio."}
{"id": "2821871", "revid": "599013", "url": "https://it.wikipedia.org/wiki?curid=2821871", "title": "Pagine Libere", "text": "Pagine libere (sottotitolo: \u00abrivista quindicinale di politica, scienza ed arte\u00bb) \u00e8 stata una rivista politica e culturale di matrice sindacalista rivoluzionaria. \nStoria.\nFondata nel 1906 a Lugano per iniziativa di Angelo Oliviero Olivetti, \u00abPagine libere\u00bb fu, assieme a \u00abIl Divenire sociale\u00bb di Roma (1905-1910), la principale rivista del sindacalismo rivoluzionario italiano fino al 1911, quando i dissensi interni dovuti alla posizione da prendere nei confronti della guerra italo-turca misero fine alla serie luganese. Questa serie diede ampio spazio alla parte letteraria. \nRientrato in Italia, il direttore Olivetti riprese le pubblicazioni a Milano nel 1914 con lo scopo di promuovere l'intervento in guerra dell'Italia. La nuova serie, che dur\u00f2 dal 1920 al 1922, difese le idee del sindacalismo nazionale dell'UIL con articoli dichiaratamente antifascisti. Essa termin\u00f2 allorch\u00e9 il direttore e fondatore Olivetti ader\u00ec al fascismo, iniziando quindi un'attiva e intensa collaborazione a \u00abIl Popolo d'Italia\u00bb (1922). \nNel secondo dopoguerra la rivista omonima fu l'espressione sindacale della Destra nazionale e poi, tramite Ivo Laghi, della CISNAL. Chiuse le pubblicazioni nel 1988."}
{"id": "2821878", "revid": "339392", "url": "https://it.wikipedia.org/wiki?curid=2821878", "title": "Stati vassalli", "text": ""}
{"id": "2821880", "revid": "481666", "url": "https://it.wikipedia.org/wiki?curid=2821880", "title": "John S. Robertson", "text": "Biografia.\nInizi\u00f2 a lavorare con la Vitagraph e quindi con la Famous Players Lasky (la futura Paramount), girando nel corso della sua carriera 57 film.\nLavor\u00f2 spesso insieme alla moglie, la sceneggiatrice Josephine Lovett."}
{"id": "2821884", "revid": "28592", "url": "https://it.wikipedia.org/wiki?curid=2821884", "title": "Gavrijl Der\u017eavin", "text": ""}
{"id": "2821897", "revid": "287204", "url": "https://it.wikipedia.org/wiki?curid=2821897", "title": "Senjavin", "text": ""}
{"id": "2821899", "revid": "1305772", "url": "https://it.wikipedia.org/wiki?curid=2821899", "title": "Formula Tasman 1973", "text": "La stagione 1973 della Formula Tasman fu la decima della serie. Inizi\u00f2 il 6 gennaio \u00e8 termin\u00f2 il 25 febbraio, dopo 8 gare. La serie fu vinta dal pilota neozelandese Graham McRae su una McRae GM1 Chevrolet.\nLa pre-stagione.\nCalendario.\nLe gare valide per il campionato restano otto. \nRisultati e classifiche.\nClassifica piloti.\nAl vincitore vanno 9 punti, 6 al secondo, 4 la terzo, 3 al quarto, 2 al quinto e 1 al sesto. Non vi sono scarti."}
{"id": "2821900", "revid": "22414", "url": "https://it.wikipedia.org/wiki?curid=2821900", "title": "Calvenzio", "text": ""}
{"id": "2821902", "revid": "339392", "url": "https://it.wikipedia.org/wiki?curid=2821902", "title": "Mar glaciale Artico", "text": ""}
{"id": "2821909", "revid": "599013", "url": "https://it.wikipedia.org/wiki?curid=2821909", "title": "Tat'jana Toma\u0161ova", "text": "Biografia.\nTat'jana ha esordito nei 5000 metri piani ai Giochi olimpici di Sydney 2000, specializzandosi successivamente in competizioni pi\u00f9 brevi, come i 1500 metri piani. Ai Giochi olimpici di Atene 2004 ha vinto la medaglia d'argento dietro l'inglese Kelly Holmes. Si \u00e8 piazzata al primo posto ai Campionati del mondo di atletica leggera sia nel 2003 che nel 2005.\nIl 31 luglio 2008, Toma\u0161ova \u00e8 stata sospesa dalla IAAF, insieme ad altri sei atleti russi per doping.\nIl 20 ottobre 2008 \u00e8 stato annunciato che avrebbe ricevuto una squalifica per due anni per abuso di farmaci.\nAltre competizioni internazionali.\n2001\n2002\n2003\n2004\n2005\n2006"}
{"id": "2821911", "revid": "33689", "url": "https://it.wikipedia.org/wiki?curid=2821911", "title": "Metacritic", "text": "Metacritic \u00e8 un sito web statunitense che si occupa di aggregare recensioni dedicate ad album musicali, film o videogiochi; per ogni prodotto, Metacritic fornisce una valutazione, ottenuta trasformando ogni recensione in un punteggio numerico, e calcolandone quindi la media.\nIl sito \u00e8 stato fondato nel gennaio 2001 da Marc Doyle, laureato in giurisprudenza alla University of Southern California, assieme alla sorella Julie Doyle Roberts e al compagno di corso Jason Dietz. \u00c8 stato poi acquistato da CNET nel 2005. Insieme al gruppo CNET \u00e8 appartenuto a lungo alla CBS Interactive ed \u00e8 stato ceduto alla Red Ventures nel 2020.\nQuando fu fondato, Metacritic offriva un servizio simile a quello di Rotten Tomatoes, sito allora gi\u00e0 attivo, ma, come sottolineato dal suo creatore, con la possibilit\u00e0 di coprire pi\u00f9 tipologie di prodotto.\nNel 2019 per la valutazione di videogiochi \u00e8 stato acquisito, assimilato sia il \"team\" che il sito \"Gamerankings\" e fuso in un unico database."}
{"id": "2821912", "revid": "339392", "url": "https://it.wikipedia.org/wiki?curid=2821912", "title": "Vitaly Chekhover", "text": ""}
{"id": "2821915", "revid": "392652", "url": "https://it.wikipedia.org/wiki?curid=2821915", "title": "Capitan Fracassa (miniserie televisiva)", "text": "Il Capitan Fracassa \u00e8 uno sceneggiato televisivo, prodotto dalla Rai nel 1958, per la regia di Anton Giulio Majano. Si tratta della riduzione televisiva dell'opera omonima di Th\u00e9ophile Gautier.\nTrama.\nSi inizia con un castello in rovina, dove abita l'ultimo barone di Sigognac. In una notte tempestosa una compagnia di attori chiede rifugio al castello. Il barone di Sigognac decide di seguirli fino a Parigi sotto il nome d'arte di Capitan Fracassa. Tra gli attori, il ruolo dell'ingenua \u00e8 rivestito dalla bella e dolce Isabella, di cui il barone si innamora, ricambiato. Anche il duca di Vallombrosa si invaghisce di Isabella e tenta persino di rapirla. Il duca e il barone si sfidano a duello per l'amore dell'attrice. Alla fine dello sceneggiato si scopre chi \u00e8 il vero padre di Isabella e si scopre che il duca di Vallombrosa \u00e8 suo cugino."}
{"id": "2821918", "revid": "28592", "url": "https://it.wikipedia.org/wiki?curid=2821918", "title": "Senyavin", "text": ""}
{"id": "2821926", "revid": "287204", "url": "https://it.wikipedia.org/wiki?curid=2821926", "title": "MASINT geofisica", "text": "La MASINT geofisica \u00e8 una branca della MASINT che si occupa di fenomeni trasmessi attraverso l'ambiente terrestre (suolo, acqua, atmosfera) e manufatti e comprende suoni emessi o riflessi, onde di pressione, vibrazioni e disturbi del campo magnetico o della ionosfera.\nSecondo lo United States Department of Defense, la MASINT \u00e8 intelligence di derivazione tecnica (ad esclusione di IMINT e SIGINT) che \u2014quando viene raccolta, trattata ed analizzata da sistemi specializzati MASINT\u2014 d\u00e0 luogo ad intelligence che scopre, traccia, identifica o descrive le \"impronte\" (caratteristiche distintive) di sorgenti-bersaglio fisse o dinamiche. La MASINT fu riconosciuta come disciplina formale di intelligence nel 1986.\nUn altro modo di descrivere la MASINT \u00e8 una disciplina \"non-letterale\". Trae linfa dai sottoprodotti emissivi non intenzionali dell'obiettivo (o \"bersaglio\" che dir si voglia), le \"piste\" - quelle spettroscopiche, chimiche o RF che un oggetto lascia alle proprie spalle. Tali piste formano impronte distinte, che possono essere sfruttate come \"affidabili discriminanti per caratterizzare eventi specifici o scoprire obiettivi nascosti.\"\nCome avviene per altre branche della MASINT, tecniche specifiche possono sovrapporsi in apparente contraddizione alla tradizionale ripartizione elaborata dal \"Center for MASINT Studies and Research,\" che suddivide appunto l'ambito MASINT in sei discipline concettuali:\nRequisiti Militari.\nI sensori geofisici hanno una lunga storia sia in campo militare convenzionale che nelle applicazioni commerciali,\ndalle previsioni del tempo per la navigazione marina, alla ricerca del pesce per l'industria della pesca, fino alla verifica\ndi sensori nucleari. Nuove sfide, comunque, continuano ad emergere.\nNelle forze armate delle nazioni pi\u00f9 avanzate, contrariamente che in altri sistemi militari convenzionali, c'\u00e8 l'assunzione\nche se un bersaglio pu\u00f2 essere individuato, allora esso pu\u00f2 essere distrutto. Come risultato, occultamento ed elusione\nsono diventati attualmente di elevata criticit\u00e0. Ad esempio, i velivoli \"Stealth\" per la sorveglianza a bassa quota hanno\nacquisito molta attenzione, visto che una nuova concezione della superficie dell'aeromobile ne provoca una caratteristica\nriduzione della rilevabilit\u00e0.\nOvviamente, i fautori dei sottomarini si vantano di avere inventato loro la bassa rilevabilit\u00e0, e che gli altri stanno\nsemplicemente imparando da loro. Essi sanno che muovendosi in modo estremamente silenzioso, e nascondendosi\ntra strutture e formazioni naturali, li rende molto difficili da scoprire.\nDue famiglie di applicazioni militari, tra le altre, rappresentano nuove sfide su cui provare la validit\u00e0 della MASINT\ngeofisica. Vedi anche Sensori Non presidiati su Suolo.\nStrutture interrate in profondit\u00e0.\nPer una nazione, uno dei modi pi\u00f9 semplici per proteggere le armi di distruzione di massa, gli edifici di comando,\ned altre strutture critiche, consiste nell'interrarle in profondit\u00e0, ad esempio allargando caverne naturali o miniere in\ndisuso. L'interramento in profondit\u00e0 non \u00e8 solo un metodo di protezione contro gli attacchi fisici, visto che comunque\nanche senza dover usare armi nucleari, esistono bombe a penetrazione profonda con guida di precisione che possono\neffettuare un attacco efficace contro queste strutture interrate. Con un appropriato occultamento durante la costruzione,\nl'interramento profondo \u00e8 un sistema per evitare il rilevamento, da parte del nemico, della posizione del fabbricato,\nin modo sufficientemente preciso, con il rischio di essere bersaglio delle bombe di precisione.\nTrovare strutture interrate in profondit\u00e0, comunque, \u00e8 un requisito militare critico..\nUsualmente, il primo passo per scoprire strutture profonde \u00e8 la IMINT, in special modo utilizzando sensori IMINT iperspettrali cos\u00ec da eliminare gli effetti dell'occultamento. \"Le immagini iperspettrali possono aiutare a rivelare informazioni non altrimenti ottenibili attraverso altre forme di intelligence su immagini standard, quali ad esempio il contenuto di umidit\u00e0 del suolo. Questi dati possono inoltre aiutare a distinguere la presenza di reti con intrecciato fogliame naturale per il camuffamento.\" Comunque, un fabbricato scavato sotto a una frenetica citt\u00e0 sarebbe estremamente arduo da scoprire durante la sua costruzione. Quando il nemico ha il sospetto che esista un fabbricato interrato profondamente, ci possono essere una variet\u00e0 di esche e richiami per sviare le ricerche, come ad esempio sorgenti di calore interrate con lo scopo di confondere i sensori all'infrarosso, oppure semplicemente scavando buche e coprendole, lasciandole vuote.\nLa MASINT che usa sensori acustici, sismici e magnetici, sembrerebbe dare promesse, ma in pratica si scopre che questi sensori, per lavorare efficacemente, devono essere abbastanza vicini al bersaglio. Il Rilevamento di Anomalie Magnetiche (Magnetic Anomaly Detection - MAD) \u00e8 utilizzato, in acqua, per attivit\u00e0 anti-sottomarino, per la localizzazione finale prima dell'attacco. L'esistenza del sottomarino \u00e8 usualmente stabilita grossolanamente attraverso l'ascolto passivo, e in seguito la sua posizione viene rifinita con sensori passivi direzionali e sonar a rilevazione attiva.\nAllorquando questi sensori, come anche la HUMINT e altre discipline, falliscono, c'\u00e8 una speranza, per controllare\nvaste aree per cercare fabbricati occultati profondamente, nell'uso di sensori gravitimetrici.\nI sensori di gravit\u00e0 costituiscono un nuovo campo, ma le richieste in campo militare lo stanno rendendo importante,\nmentre la tecnologia per realizzarlo sta diventando appetibile.\nOperazioni Navali in Bassi Fondali.\nSpecialmente nelle odierne operazioni navali in \"acque verdi\" (ricche di alghe) e \"acque marroni\" (fangose), le marine\nmilitari guardano alle soluzioni di MASINT per approcciarsi a nuove possibilit\u00e0 di operare in aree costiere e litorali.\nIn questo simposio, si \u00e8 giunti alla conclusione che vi sono cinque aree utili a cui guardare, e che risultano interessanti\nin contrasto con le categorie di MASINT generalmente accettate: acustica e geologia (comprendendo geodesica,\nsedimenti e spostamenti di masse), rilevazione nano-acustica (biologia, ottica, chimica), oceanografia fisica,\nmeteorologia costiera, e rilevamento elettromagnetico.\nSebbene sia inverosimile che mai ci sar\u00e0 uno sbarco su una spiaggia fortificata, sullo stile di quanto accaduto nella\nSeconda Guerra Mondiale, un altro aspetto caratteristico dei litorali \u00e8 la capacit\u00e0 di reazione del nemico ad eventuali\nattacchi anfibi. Rilevare mine presenti sulla spiaggia o sui bassi fondali rimane una sfida, visto che la minatura rimane\nuna mortale \"arma dei poveri\".\nMentre gli sbarchi iniziali da forze in mare avverrebbero da elicotteri, o da aeromobili con rotori snodati, o con veicoli a\ncuscino d'aria, che portano sulla riva gli equipaggiamenti pi\u00f9 voluminosi, in ogni caso poi, imbarcazioni da sbarco\ntradizionali, oppure ponti rialzati trasportabili, o altri sistemi saranno necessari per portare gli equipaggiamenti pi\u00f9\npesanti sulla spiaggia. Le basse profondit\u00e0 e gli ostacoli naturali sottomarini possono impedire l'accesso alla spiaggia,\nalla stregua delle mine per bassi fondali. Radar \"Synthetic Aperture\" (SAR), laser aviotrasportati per rilevamento e\nmisurazione (LIDAR), e l'uso della bioluminescenza, per rilevare le deboli tracce attorno agli ostacoli sottomarini, possono\nin combinazione risolvere questa sfida.\nLo spostamento dal mare verso la spiaggia e l'attraversamento di quest'ultima hanno le loro difficolt\u00e0. Veicoli pilotati da\nremoto possono essere in grado di creare una mappa di passaggi per lo sbarco, ed essi, allo stesso modo della LIDAR e\ndelle immagini multispettrali, possono rilevare i bassi fondali. Una volta sulla spiaggia, il suolo deve avere una\nconsistenza tale da sopportare equipaggiamenti pesanti. Qui vi sono tecniche che includono la stima del tipo di suolo\na partire da immagini multispettrali, oppure dai dati forniti da un penetrometro sganciato in volo, che misurano\neffettivamente la capacit\u00e0 di portare peso della superficie.\nMASINT per l'Intelligence sulla Meteorologia e il Mare.\nLa scienza e l'arte delle previsioni meteorologiche, ha usato le idee relative a misurazioni e marcatori, molto tempo\nprima che ci fosse nessun tipo di sensore elettronico. I comandanti dei velieri avevano niente pi\u00f9 che \"sofisticati\"\nstrumenti quali un dito bagnato alzato al vento, e lo sbattere delle vele.\nLe informazioni meteorologiche, nel normale svolgimento di operazioni militari, hanno un importante effetto sugli\nsviluppi tattici. Venti forti e basse pressioni atmosferiche possono disturbare le traiettorie dell'artiglieria. Alte oppure\nbasse temperature richiedono che, sia le persone che i mezzi, siano attrezzati con protezioni speciali. Alcuni aspetti del\nclima comunque, possono essere misurati e comparati con i marcatori, per confermare o respingere le conclusioni a cui\nsi giunge analizzando altri sensori.\nLo stato dell'arte in questo campo, consiste nel fondere dati meteorologici, oceanografici ed acustici, in una variet\u00e0\ndi metodi di esposizione dei risultati..\nPredizione del Clima basata su Misurazioni e marcatori.\nMentre gli antichi navigatori non avevano altri sensori oltre ai cinque sensi, i meteorologi moderni possiedono una vasta\ntipologia di dispositivi per la misurazione di grandezze geofisiche ed elettro-ottiche, operanti su piattaforme che vanno\ndal fondo del mare fino allo spazio profondo. Le previsioni basate su queste misurazioni sono basate sui marcatori di\neventi meteorologici avvenuti in passato, su una profonda comprensione delle teorie sul clima, e sui modelli\ncomputazionali climatici.\nLe previsioni meteorologiche possono fornire un'intelligence con importanti connotazioni negative, nel senso che,\nquando i marcatori relativi a un particolare sistema di combattimento sono tali per cui essi possono operare\nesclusivamente in presenza di determinate condizioni meteorologiche, si pu\u00f2 arrivare al blocco dell'attivit\u00e0 prevista.\nIl clima \u00e8 sempre stato, da tempo, una parte estremamente critica delle moderne operazioni militari, come si verific\u00f2\nad esempio nella Seconda Guerra Mondiale, riguardo alla decisione di sbarcare in Normandia il 6 giugno 1944\ninvece che il 5 giugno, causata dalla fiducia di Dwight D. Eisenhower nel capo dello suo staff meteorologico, il\nCapitano di Gruppo James Martin Stagg. \u00c8 difficilmente comprensibile il fatto che un oggetto cos\u00ec veloce come\nun veicolo di rientro per missile balistico, oppure cos\u00ec intelligente come un proiettile guidato di precisione, possano\nessere disturbati dai venti che soffiano nell'area del bersaglio.\nCome esempio di Sensore Non presidiato per Suolo, vedi.\nLa Stazione meteorologica remota in miniatura (Remote Miniature Weather Station - RMWS), dell'azienda \"System\nInnovations\", \u00e8 una versione sganciabile da velivolo contenente un sistema leggero, modulare ed espandibile avente due\ncomponenti: un sensore meteorologico (MET) e un misuratore della quota massima delle nubi con MET di capacit\u00e0\nlimitate. IL MET principale va posizionato su una superficie e misura velocit\u00e0 e direzione del vento, visibilit\u00e0 orizzontale,\npressione atmosferica, temperatura dell'aria e umidit\u00e0 relativa. L'altro misuratore determina l'altezza delle nubi e la loro\nstratificazione. Il sistema fornisce dati quasi in tempo-reale e ha autonomia per operare fino a 60 giorni, 24 ore su 24.\nLa RMWS pu\u00f2 essere anche in dotazione al personale meteorologico in combattimento, appartenente al \"US Air Force\nSpecial Operations\".\nLa versione portatile, trasportata da meteorologi in assetto da combattimento, ha una funzione addizionale, cio\u00e8 come\nmisuratore remoto di nubi in miniatura. Progettato per misurare le quote altimetriche di strati multipli di nubi, per poi\ninviare i dati al display dell'operatore, tramite un collegamento di comunicazione satellitare, il sistema impiega un laser\nal Neodimio (Neodimium YAG - NdYAG) della potenza di 4 MegaWatt - pericoloso per la vista. Secondo quanto riportato\nda un meteorologo, \"Dobbiamo prestare attenzione ad esso\", diceva. \"Se lo lasciamo l\u00ec fuori, praticamente siamo\npreoccupati che la popolazione civile ci si avvicini e ci metta le mani, attivandone il laser, ed ecco che a qualcuno\nparte un occhio. Ci sono due differenti unit\u00e0 di RMWS. Una ha il laser e l'altra no. La differenza principale \u00e8 che quello\ncon il laser arriva a darti la quota delle nubi.\"\nSensori Idrografici.\nLa MASINT Idrografica \u00e8 leggermente diversa dalla MASINT Climatologica, in quanto essa considera dei fattori, quali\nla temperatura e la salinit\u00e0 dell'acqua, le attivit\u00e0 biologiche marine, e altri fattori che hanno effetti importanti sui sensori\ne le armi utilizzate nei bassi fondali. Gli equipaggiamenti \"ASW\", e in particolare le loro prestazioni di tipo acustico,\ndipendono dalla stagione in cui, ad un certo periodo, si trova la zona costiera specifica. Le condizioni della colonna\nd'acqua, come temperatura, salinit\u00e0 e torbidit\u00e0, sono molto pi\u00f9 variabili nei bassi fondali in prossimit\u00e0 del litorale\nche non le acque profonde del mare aperto. La profondit\u00e0 dell'acqua influenza le condizioni di rimbalzo acustico del fondale,\ncome anche il materiale di cui \u00e8 composto lo stesso fondale. Le condizioni della colonna d'acqua in base alla stagione,\nin particolare estate da una parte e inverno dall'altra, sono intrinsecamente pi\u00f9 variabili in bassi fondali che non nelle\nacque profonde.\nMentre grande attenzione viene data ai bassi fondali del litorale, altre aree possiedono caratteristiche idrografiche\nrimarchevoli:\nUn membro di un'organizzazione di sviluppo tattico sottomarino, ha osservato che, \"I vortici di acqua fredda esistono\nin molte aree del mondo. Come risulta dalla nostra recente esperienza nel Golfo del Messico, usando un Sistema di\nMonitoraggio Oceanografico Tattico (Tactical Oceanographic Monitoring System - TOMS), si riscontrano dei flussi in\nsuperficie molto separati tra loro, che rendono inaffidabili i dati forniti dal sonar dedicato alle previsioni meteo,\nfacente parte del Programma di Missione per la Flotta Sottomarina (Submarine Fleet Mission Program Library - SFMPL).\nInvece, una serie di dati bati-termici accurati \u00e8 di importanza capitale, ed \u00e8 propedeutica per ottenere previsioni accurate\ntramite il sonar.\"\nTemperatura e Salinit\u00e0.\nUn elemento critico per la predizione del suono, richiesto dai sistemi MASINT, sia attivi che passivi, che operano\nin acqua, \u00e8 la conoscenza della temperatura e della salinit\u00e0 a specifiche profondit\u00e0. Velivoli antisottomarino, navi e\nsottomarini, possono rilasciare sensori autonomi che misurano la temperatura dell'acqua a diverse profondit\u00e0.\nLa temperatura dell'acqua ha un'importanza critica nel rilevamento acustico, dato che i cambiamenti sulle superfici\ntermocline possono agire come barriere o strati resistenti alla propagazione acustica. Per cacciare\nun sottomarino, che \u00e8 a conoscenza della temperatura dell'acqua intorno, il cacciatore deve calare una serie di sensori\nacustici al di sotto della superficie termoclina afferente il sottomarino.\nLa conduttivit\u00e0 dell'acqua \u00e8 sfruttata come un marcatore affine alla salinit\u00e0. Il software sviluppato attualmente e pi\u00f9\naggiornato, comunque, non fornisce informazioni sul materiale in sospensione nell'acqua oppure sulle caratteristiche\ndel fondale, entrambi considerati critici nelle operazioni in bassi fondali.\nLa Marina degli Stati Uniti esegue questa operazione calando delle sonde espandibili, che trasmettono poi a un\nregistratore, un cimelio degli anni 1978-1980, l'AN/BQH-7 per i sottomarini, e l'AN/BQH-71 per le navi in superficie.\nMentre la riprogettazione effettuata negli ultimi anni settanta introdusse una parte di logica digitale, il dispositivo\ncontiene ancora dei registratori analogici di difficoltosa manutenzione, e questo aspetto divenne critico nel 1995.\nFu iniziato un progetto per estendere il dispositivo con componenti COTS, risultando nel dispositivo AN/BQH-7/7A EC-3.\nLe variabili analizzate nella selezione della sonda appropriata includono:\nBiomassa.\nI grandi banchi di pesce contengono abbastanza aria, intrappolata al loro interno, da occultare il fondo marino, come\npure strutture e veicoli sottomarini realizzati dall'uomo. I dispositivi per la ricerca del pesce, sviluppati per la pesca\ncommerciale e ricreativa, sono dei sonar specializzati che possono identificare riflessioni acustiche tra la superficie e il\nfondale. Varianti militari a questi dispositivi sono necessarie, specialmente nelle aree litoranee ricche di forme di vita\nmarine.\nMisure sul fondale marino.\nUna variet\u00e0 di sensori possono essere usati per caratterizzare il fondale marino, composto ad esempio da fanghiglia,\nsabbia e sassi. I sensori acustici attivi sono i pi\u00f9 usati, ma si possono ottenere altre informazioni dai sensori\ngravitimetrici, elettro-ottici e dai sensori radar, registrando l'interferenza con la superficie dell'acqua, ecc.\nI sonar semplici, come ad esempio i risuonatori di eco, possono essere potenziati a sistemi di classificazione del fondale\nmarino, attraverso moduli addizionali, che convertono i parametri dell'eco in valutazione del tipo di sedimento.\nEsistono diversi algoritmi di analisi per fare ci\u00f2, ma essi sono tutti basati sui cambiamenti nell'energia e nella forma\ndei suoni, emessi dal risuonatore, che vengono riflessi dal fondale.\nI sonar a scansione laterale possono essere usati per derivare le mappe della topografia di un'area, spostando il sonar\nattraverso di essa, appena al di sopra del fondale. I sonar multi-fascio montati sullo scafo, non sono cos\u00ec precisi come\nquelli vicino al fondale, comunque entrambi possono fornire una visualizzazione tridimensionale ragionevole.\nUn altro approccio consiste nell'effettuare una pi\u00f9 potente analisi dei segnali provenienti dai sensori militari gi\u00e0 esistenti.\nIl Laboratorio di Ricerche Navali degli Stati Uniti ha dimostrato entrambe le soluzioni per caratterizzare il fondale,\ncos\u00ec come del sottofondale. I sensori usati, nelle differenti dimostrazioni, includevano i fasci a incidenza\nnormale provenienti da: misuratore di profondit\u00e0 AM/UQN-4 montato su una nave in superficie;\nmisuratore di profondit\u00e0 AN/BQN-17 montato su un sottomarino; dispersione posteriore proveniente dal sonar\nmulti-fascio commerciale Kongsberg EM-121; misuratore di profondit\u00e0 AN/UQN-4 per navi dedicate a operazioni di\ncontromisura alle mine; sistema di caccia-mine AN/AQS-20. Tutti questi hanno prodotto il grafico \"Caratterizzazione\ndel Fondale e del Sottofondale\".\nEffetti del clima sulla propagazione delle emissioni chimiche, biologiche e radiologiche delle armi.\nUno dei miglioramenti nel veicolo di ricognizione nucleare-batteriologico-chimico \"Fuchs 2\"\n\u00e8 stata l'aggiunta a bordo di strumentazione meteorologica, per la rilevazione di dati quali direzione e velocit\u00e0 del vento,\ntemperatura dell'aria e del suolo, pressione barometrica e umidit\u00e0.\nMASINT Acustica.\nEssa comprende la raccolta di suoni, emessi o riflessi, attivi o passivi, onde di pressione, o vibrazioni, nell'atmosfera\n(ACOUSTINT) o nell'acqua (ACINT), oppure trasmessa attraverso il terreno. Andando parecchio indietro nel tempo,\nnel Medioevo, gli ingegneri militari ascoltavano poggiando l'orecchio a terra, per captare suoni rivelatori di escavazioni\nsotto le fortificazioni.\nAi giorni nostri, i sensori acustici furono inizialmente usati in aria, come per la valutazione della distanza dell'artiglieria\nnemica nella Prima guerra mondiale. Gli idrofoni passivi furono usati dalle Forze Alleate durante la Prima Guerra\nMondiale, contro i sottomarini tedeschi; un UC-3 fu affondato con l'aiuto di un idrofono il 23 aprile 1916. Dato che\ni sottomarini in immersione non possono utilizzare il radar, i sistemi acustici, attivi o passivi, divengono i loro sensori\nprimari. Specialmente per quanto riguarda i sensori passivi, gli addetti ai sensori acustici dei sottomarini devono avere\na disposizione una vasta libreria di marcatori al fine di identificare la sorgente del suono.\nIn bassi fondali, per i sensori acustici convenzionali ci sono difficolt\u00e0 tali per cui possono essere richiesti sensori\nMASINT addizionali. Due sono i fattori confondenti:\naltamente complessi, rendendo difficoltosa la predizione delle distanze. La degradazione su cammini multipli dei segnali,\ninteressa la figura di merito generale e la classificazione dinamica. Di conseguenza, sono frequenti casi di identificazione\nfalsata del bersaglio.\nriverberazione dei bassi fondali. Per esempio, i bassi fondali limitano la profondit\u00e0 di schiere di sensori per la rilevazione\ndel suono poste su torri, aumentando cos\u00ec il rischio che il sistema rilevi il suo proprio rumore. In pi\u00f9, il ravvicinamento\ndella spaziatura tra le navi incrementa l'eventualit\u00e0 di effetti di interferenza mutua. Si ritiene che, nelle operazioni navali\nnei bassi fondali, si renderanno necessari sensori nanoacustici, per avere ragione dei disturbi magnetici, ottici, di\nbioluminescenza, chimici e idrodinamici.\nLocalizzazione e Misura della Distanza di Contro-batterie e Contro-cecchini.\nSebbene ora sia principalmente di solo interesse storico, una delle prime applicazioni delle MASINT acustica e ottica\nfurono la localizzazione dell'artiglieria nemica sfruttando il suono e il bagliore dei loro scoppi, una tecnica di cui furono\npionieri le Forze Armate Canadesi agli ordini del generale Arthur Currie, con Andrew McNaughton in un ruolo chiave\nnel suo staff.\nLa combinazione di misura tramite il suono (cio\u00e8 la MASINT acustica) e tramite i bagliori (cio\u00e8, prima delle moderne\ntecnologie optoelettroniche), forniva informazioni senza precedenti per l'epoca, sia per accuratezza che per tempismo.\nLe posizioni dei cannoni nemici venivano localizzate entro un limite tra i 25 e i 100 metri, con il risultato ottenuto in tre\nminuti o meno.\nPrimi Sistemi Acustici nella Contro-batteria nella Prima Guerra Mondiale.\nNel grafico \"Misurazione tramite Suono\", la Postazione d'Ascolto (Listening Post - LP), che si trova molto anteposta alle\nstazioni microfoniche (microphone stations - MS), invia un segnale elettrico a queste ultime quando l'operatore nella LP\nudisce il suono del cannone al tempo T0. Sia manualmente o elettricamente, ogni MSx invia\nun impulso di avvio ad un oscillografo. L'addetto all'oscillografo pu\u00f2 quindi calcolare un tempo di arrivo Ax,\nche \u00e8 la differenza tra T0 e TMx. Senza l'aiuto di un computer, la distanza deve essere\ncalcolata a mano.\nLa posizione delle Postazioni d'ascolto e delle Stazioni microfoniche \u00e8 nota con precisione. Ogni Ax pu\u00f2\nessere resa su un grafico come un'iperbole. La posizione in cui gli asintoti dell'iperbole si intersecano, \u00e8 la posizione\nin cui si presume che il cannone sia localizzato.\nMentre la misura di distanze tramite il suono \u00e8 una tecnica basata sul \"tempo di arrivo\", ed \u00e8 non dissimile da quella dei\nmoderni sensori multistatici, la misura tramite i bagliori era realizzata con il teodolite, mettendo in relazione la\nposizione delle luci con la mappatura geografica della posizione del posto di osservazione dei bagliori. La posizione\ndel cannone era quindi determinata goniometricamente, e corrispondeva a dove le tracce segnate sulla mappa si\nintersecavano. Oggi, questo tipo di misurazione sarebbe denominato MASINT elettro-ottica.\nIl rilevamento dell'artiglieria tramite suono e luci rimase in uso durante la Seconda Guerra Mondiale e nel dopoguerra,\nfino a che i radar trasportabili contro-batteria, essi stessi sensori di tipo MASINT radar, furono disponibili. Queste\ntecniche prima anticiparono, e poi ne furono parallele, la ricerca tramite direzionamento radio nella SIGINT, che\ninizialmente fu goniometrica per ottenere il solo posizionamento, mentre ora, con la precisa sincronizzazione temporale\nfornita dal sistema GPS, \u00e8 spesso in grado inoltre di predire il tempo-di-arrivo.\nSe l'osservazione veniva svolta di notte, il capo-cannoniere Canadese poteva comparare suono e bagliore, mentre\ndurante il giorno solo il suono era disponibile. Le unit\u00e0 Canadesi dovevano inoltre stimare vento, temperatura e pressione\nbarometrica sulla traiettoria verso l'artiglieria Tedesca, per poi calcolare, manualmente - e in fretta -, gli ordini di\nesecuzione di sparo. Le tempistiche ottimali risultavano nell'ordine di tre minuti.\nModerni Localizzatori Acustici di Artiglieria.\nLe posizioni dell'artiglieria sono oggi localizzate principalmente con i\nradar contrartiglieria, ad esempio il US AN/TPQ-37, cos\u00ec come con la IMINT.\nLa SIGINT pu\u00f2 anche fornire tracce sulla posizione, sia con la COMINT per gli ordini di sparo, che con la ELINT per\nquanto riguarda i radar meteorologici. Ancora comunque c'\u00e8 un rinnovato interesse sia per la MASINT acustica che per\nla MASINT elettro-ottica, con i Sensori Tattici Contrartiglieria,\nper dare un complemento ai radar contrartiglieria.\nI sensori acustici hanno percorso una lunga strada dai tempi della Prima Guerra Mondiale. Tipicamente, i sensori\nacustici fanno parte di un sistema combinato, in cui esso fornisce uno spunto tattico iniziale per i sensori radar o\nelettro-ottici, di maggior precisione ma con un pi\u00f9 ristretto campo di visione.\nHALO.\nIl sistema Inglese di localizzazione dell'artiglieria nemica (Hostile Artillery LOcating system - HALO) \u00e8 in servizio\nall'Esercito Inglese dal 2002. HALO non \u00e8 cos\u00ec preciso come un radar, ma fornisce un complemento\nspecialmente ai radar direzionali. Esso rileva passivamente cannoni di artiglieria, mortai e cannoni di carro armato,\ncon una copertura di 360 gradi, e pu\u00f2 monitorare oltre 2000\u00a0km\u00b2. HALO ha operato in aree urbane, sulle montagne dei\nBalcani, e nei deserti dell'Iraq.\nIl sistema consiste di una schiera regolarmente distribuita sul territorio composta da fino a 12 sensori acustici di\npressione, i quali possono calcolare i dati di localizzazione con una potenza di fino a 8 ricalcoli al secondo, per poi\nfornire i dati all'addetto al sistema. Assumendo una dispersione tipica del segnale rilevato dal sensore, tre o pi\u00f9 sensori\nvanno a misurare l'onda di pressione, e di seguito la triangolazione effettuata dal computer di sistema pu\u00f2 estrapolare\nuna combinazione con un determinato marcatore, ed aiutare cos\u00ec i radar AN/TPQ-36 e TPQ-37 Firefinder, che non sono\nomnidirezionali, a focalizzarsi sulla direzione corretta finale.\nUTAMS.\nUn altro sistema acustico \u00e8 il Sensore Non Presidiato di MASINT Acustica Transiente dell'Esercito degli Stati Uniti\n(Unattended Transient Acoustic MASINT Sensor - UTAMS), che rileva i lanci di razzi e colpi di mortaio, e gli impatti dei\nproiettili. L'UTAMS \u00e8 composto da tre a cinque schiere di sensori acustici, ciascuno dotato di quattro microfoni, un\nelaboratore, collegamento radio, alimentatore di potenza, e un computer laptop di controllo. L'UTAMS, che fu operativo\nper la prima volta in Iraq,\nfu inizialmente testato nel novembre 2004 presso la Base Operativa delle Forze Speciali (Special Forces Operating Base\n- SFOB), stanziata in Iraq. L'UTAMS fu impiegato assieme ai\nradar di contrartiglieria AN/TPQ-36 e AN/TPQ-37. Mentre l'UTAMS\nera pensato principalmente per il rilevamento indiretto dei fuochi di artiglieria, le Forze Speciali e i loro ufficiali di\nsupporto alle operazioni di sparo, capirono che esso poteva rilevare con precisione le esplosioni di oggetti esplodenti\nimprovvisati e gli scoppi di piccole granate lanciate o a mano o tramite razzo. Esso pu\u00f2 rilevare \"Punti di Origine\" situati\nin un raggio fino a 10\u00a0km dal sensore.\nL'analisi delle registrazioni dell'UTAMS e del radar rivel\u00f2 numerosi elementi. La forza nemica stava sparando colpi di mortaio da 60mm durante le ore del pranzo, presumibilmente perch\u00e9 questo consentiva il maggior raggruppamento di personale e quindi la maggior possibilit\u00e0 di produrre pesanti perdite tra morti e feriti. Questo fatto di per s\u00e9 sarebbe stato ovvio, ma questi sensori MASINT stabilirono le basi per la localizzazione delle posizioni di lancio nemiche.\nQuesto permise alle forze USA di spostare i mortai per colpire le stazioni di sparo, dare coordinate ai cannoni per le situazioni dove i mortai non potevano arrivare, e usare elicotteri d'attacco come copertura per entrambi i sistemi.\nIl nemico cambi\u00f2 tattica sparando di notte, e ancora si contrattacc\u00f2 con mortai, artiglieria ed elicotteri. Quindi il nemico si spost\u00f2 in un'area urbana, dove l'artiglieria USA non aveva il permesso di sparare, si usarono una combinazione di\nvolantinaggio aereo con tecnica psicologica PSYOPS e una serie di colpi deliberatamente imprecisi a scopo\nintimidatorio, che convinsero gli abitanti della zona a non dare dimora ai gruppi combattenti con i mortai.\nL'UTAMS fu combinato con la MASINT elettro-ottica, originariamente per una richiesta della Marina degli USA in\nAfghanistan, per produrre il sistema Ricognitore di Lancio di Razzi (Rocket Launch Spotter - RLS),\nMASINT elettro-ottica#Ricognitore di Lancio di Razzi.\nNell'applicazione di Ricognitore di Lancio di Razzi (RLS),\nogni schiera di sensori consiste di quattro microfoni ed un apparecchio di elaborazione. Analizzando il ritardo temporale tra l'interazione del fronte di un'onda acustica con ognuno dei microfoni della schiera, l'UTAMS fornisce un azimuth di origine. L'azimuth proveniente da ogni torre \u00e8 riportato all'elaboratore UTAMS situato nella stazione di controllo, e quindi viene triangolato e poi mostrato un punto di origine (Point Of Origin - POO). Il sottositema UTAMS pu\u00f2 inoltre rilevare e localizzare il punto di impatto (Point Of Impact - POI), ma, a causa della differenza tra velocit\u00e0 del suono e della luce, l'UTAMS pu\u00f2 richiedere fino a 30 secondi per determinare il POO di un razzo lanciato da 13\u00a0km. In questa applicazione, il componente elettro-ottico del RLS determiner\u00e0 precedentemente il POO del razzo, mentre l'UTAMS far\u00e0 poi meglio con\nla predizione relativa al mortaio.\nSensori acustici passivi installati a mare (idrofoni).\nI moderni idrofoni convertono il suono in energia elettrica, che quindi pu\u00f2 essere sottoposta a ulteriori analisi di segnali,\no pu\u00f2 essere immediatamente trasmessa a una stazione ricevente. Essi possono essere direzionali oppure\nomnidirezionali.\nLe Marine usano una variet\u00e0 di sistemi acustici, specialmente passivi, in situazioni di guerra antisommergibile, sia\ntattica che strategica. Per quel che riguarda l'uso tattico, gli idrofoni passivi, ovvero sono-boe rilasciate da nave o\nfatte cadere da aereo, sono impiegate estensivamente. Essi possono rilevare bersagli situati molto pi\u00f9 lontano che non\ni sonar attivi, ma generalmente non hanno la loro precisione di localizzazione, e possono eseguire un'approssimazione\nbasandosi su una tecnica denominata Analisi di Movimento del Bersaglio (Target Motion Analysis - TMA). I sonar\npassivi hanno il vantaggio di non rivelare al nemico la posizione del sensore in quanto non emettono segnali.\nIl Sistema Integrato di Sorveglianza Sottomarina (Integrated Undersea Surveillance System - IUSS) consiste in una\ncombinazione di SOSUS, Fixed Distributed System (FDS), e Advanced Deployable System (ADS or SURTASS).\nLa riduzione dell'importanza delle operazioni in mare aperto rispetto al periodo della Guerra Fredda, ha posto la SOSUS\ncome primaria categoria di sensori di posizionamento in mare aperto, con i vascelli chiamati SURTASS, dedicati alla\nrilevazioni.\nIl SURTASS usa schiere pi\u00f9 lunghe e pi\u00f9 sensibili di sensori passivi montati su torre, che possono essere installati da\nvascelli manovratori, cos\u00ec come da sottomarini e destroyers. \nOramai SURTASS viene anche associato con sonar Low Frequency Active (LFA).\nSensori acustici passivi sganciati da aereo.\nLe sono-boe passive, come la AN/SSQ-53F, possono essere direzionali oppure omnidirezionali, e possono essere\nimpostate per stazionare a specifiche profondit\u00e0. Esse possono essere fatte cadere da\nelicotteri e velivoli in pattugliamento marittimo come il P-3.\nSensori fissi acustici passivi sottomarini.\nGli Stati Uniti fecero massicce installazioni di Sistemi di Sorveglianza Fissa\n(Fixed Surveillance System - FSS, conosciuti anche come SOSUS), sotto forma di schiere di idrofoni sul fondo\ndell'oceano, per seguire i sottomarini Sovietici e altri.\nSensori acustici passivi di superficie per navi.\nDal punto di vista del solo rilevamento, le schiere di idrofoni su torre offrono un vasto parco di installazioni collaudate ed\neccezionali capacit\u00e0 di misurazione. Le schiere su torre, comunque, non sono sempre fattibili, perch\u00e9 una volta installate\nle loro performance possono risentire di alte velocit\u00e0 o rapide rotazioni, oppure risentire di danneggiamento completo.\nUna schiera su torre di fabbricazione inglese allo stato dell'arte, contenente sia tecnologia passiva che attiva, \u00e8 il\nSonar 2087 di Thales Underwater Systems.\nLe schiere di sonar ruotabili montate sullo scafo o sulla prua normalmente possono avere sia la modalit\u00e0 passiva che\nattiva, come anche i sonar a profondit\u00e0 variabile.\nLo scafo delle navi pu\u00f2 essere equipaggiato con ricevitori avvisatori, per rilevare i sonar ostili.\nSensori acustici passivi per sottomarini.\nI sottomarini moderni posseggono sistemi multipli di idrofoni passivi, come ad esempio schiere ruotabili installate in una\ncupola sulla prua, oppure sensori fissi posti lungo le fiancate, o infine schiere su torre. Essi hanno inoltre ricevitori\nacustici specializzati, analoghi ai ricevitori avvisatori di radar, per allertare l'equipaggio dell'uso di sonar attivi contro il\nloro sottomarino.\nI sottomarini statunitensi fecero estensivo uso di pattugliamenti clandestini per misurare le tracce dei sottomarini\nsovietici e dei vascelli in superficie.\nQueste missioni di MASINT acustica riguardarono sia i pattugliamenti di routine di sommergibili d'attacco, sia l'invio\ndi sottomarini per captare le tracce di vascelli ben determinati. I tecnici antisommergibile statunitensi che operavano sulle\npiattaforme aeree, superficiali e sotto la superficie, disponevano di vaste librerie di tracciature acustiche di vascelli.\nI sensori acustici passivi possono rilevare aeromobili che volano a pelo d'acqua.\nSensori acustici passivi a terra (geofoni).\nI sensori di MASINT acustica nel periodo della guerra nel Vietnam comprendevano \"boe acustiche Acoubuoy (lunghe\ncirca 90cm e pesanti circa 12\u00a0kg) calate gi\u00f9 tramite paracadute camuffati e intrappolati tra i rami degli alberi, dove\npendevano per ascoltare. Le boe Spikebuoy (lunghe circa 180cm e pesanti circa 18\u00a0kg) invece si conficcavano nel terreno\ncome giavellotti. Solo l'antenna, che assomigliava al gambo di un'erbaccia, era visibile sopra terra.\"\nQuesto fa parte dell'Operazione Igloo White.\nUna parte del AN/GSQ-187, Sistema avanzato con Sensore remoto per campo di battaglia (Improved Remote Battlefield\nSensor System - I-REMBASS), \u00e8 costituito da un sensore acustico passivo, che, assieme ad altri sensori MASINT, rileva\nveicoli e persone su un campo di battaglia.\nI sensori acustici passivi forniscono misure aggiuntive che possono essere comparate con tracce, ed usate per\ncompletare i dati di altri sensori. I controllori I-REMBASS si integreranno, approssimativamente nel 2008, con i sistemi\ndi terra Prophet SIGINT/EW.\nAd esempio, un radar terrestre di ricerca pu\u00f2 non essere in grado di discriminare tra un carro armato e un autotreno che\nsi spostano alla stessa velocit\u00e0. Sommando l'informazione acustica, invece, si pu\u00f2 agevolmente distinguerli.\nSensori acustici passivi e Misurazioni di supporto.\nI vascelli in combattimento, ovviamente, fanno un ampio uso del sonar attivo, che non \u00e8 altro che un altro tipo di\nsensore acustico MASINT. A parte le ovvie applicazioni in guerra antisottomarino, i sistemi acustici attivi specializzati\nhanno un ruolo in:\nmisuratori di profondit\u00e0, ma facilmente si passa a dispositivi che realizzano una mappatura tridimensionale sottomarina.\ndi riflessione del suono, alla previsione del tipo di forme di vita marina che vi si possono trovare, alla conoscenza se\nuna superficie \u00e8 appropriata per l'ancoraggio oppure per l'utilizzo di vari equipaggiamenti che poggeranno sul fondale\nDifferenti sensori ad apertura a sintesi sono stati costruiti in laboratorio ed alcuni sono entrati nell'uso di sminamento\ne di sistemi di ricerca. Una spiegazione del loro funzionamento \u00e8 data alla voce sonar ad apertura a sintesi.\nSuperficie dell'acqua, Interferenza di pesci e Caratterizzazione del fondale.\nLa superficie e il fondo dell'acqua sono elementi riflettenti e disperdenti. Grandi banchi di pesce, aventi aria nel loro\napparato di vesciche di bilanciamento per il nuoto, possono inoltre avere un significativo effetto sulla propagazione\nacustica.\nPer molte funzioni, ma non per tutte le applicazioni tattiche navali, la superficie aria-acqua pu\u00f2 essere pensata come un\nriflettore perfetto. \"Gli effetti del fondale e della superficie del mare sui sistemi acustici in acque basse sono\nestremamente complessi, rendendo la predizione delle distanze difficoltosa. La degradazione sui cammini multipli\ndegrada la figura di merito generale e la classificazione attiva. Come conseguenza, sono frequenti le false identificazioni\ndi bersagli.\"\nLa discrepanza dell'impedenza acustica tra l'acqua e il fondale, \u00e8 generalmente molto minore che sulla superficie ed \u00e8\npi\u00f9 complessa. Ci\u00f2 dipende dai tipi di materiale del fondo e la profondit\u00e0 degli strati d'acqua. Sono state sviluppate\ndelle teorie per la predizione della propagazione del suono in questi casi, ad esempio da Biot\ne da Buckingham..\nSuperficie dell'acqua.\nCon i sonar ad alta frequenza (sopra circa 1\u00a0kHz di frequenza) o quando il mare \u00e8 mosso, una parte del suono incidente\nviene disperso, e di questo viene tenuto conto assegnando un coefficiente di riflessione la cui grandezza \u00e8 inferiore\nall'unit\u00e0.\nInvece che misurare gli effetti sulla superficie direttamente da una nave, i MASINT radar, presenti in aeromobili o satelliti,\npossono dare misure migliori. Queste misure vengono poi trasmesse all'elaboratore di segnali acustici del vascello.\nSotto il ghiaccio.\nPer lo scopo di evitare collisioni e migliorare la propagazione acustica, un sottomarino ha bisogno di conoscere\nquanto si trova vicino al fondo del ghiaccio..\nMeno ovvia risulta la necessit\u00e0 di conoscere la struttura tridimensionale del ghiaccio, in quanto pu\u00f2 accadere che\ni sottomarini debbano romperlo per lanciare missili, oppure per alzare un pilone contenente sensori elettronici, oppure\nper portarsi interamente in superficie. L'informazione tridimensionale del ghiaccio pu\u00f2 inoltre rivelare al capitano del\nsottomarino quale grado di rischio c'\u00e8 perch\u00e9 velivoli da guerra antisommergibile riescano a rilevarlo sotto il ghiaccio\nper poi attaccarlo.\nLe tecniche allo stato dell'arte consistono nel fornire il sottomarino con una visualizzazione tridimensionale del ghiaccio\nsopra di esso: la parte inferiore (il fondo del ghiaccio) e la calotta superiore. Siccome il suono si propaga in modo\ndiverso nell'acqua ghiacciata e nell'acqua liquida, il ghiaccio deve perci\u00f2 essere considerato come un volume, al fine\ndi interpretare la natura dei riverberi al suo interno.\nFondale.\nUn semplice e comune dispositivo per la misura di profondit\u00e0 \u00e8 il US AN/UQN-4A. Sia la superficie che il fondo\ndell'acqua sono elementi riflettenti e disperdenti. Sebbene in molti casi, queste superfici possano essere pensate come\nperfettamente riflettenti, nella realt\u00e0 ci sono interazioni complesse tra il movimento della superficie dell'acqua,\nle caratteristiche del fondale, la temperatura e la salinit\u00e0, e altri fattori che rendono queste misurazioni difficoltose.\nQuesto dispositivo comunque non d\u00e0 informazioni sulle caratteristiche del fondale. Al riguardo, le attivit\u00e0 di pesca\ncommerciale e gli scienziati del mare possiedono equipaggiamenti che sono ritenuti fondamentali nelle operazioni\nin bassi fondali.\nEffetti biologici sulle Riflessioni del sonar.\nUn'ulteriore complicazione \u00e8 data dalla presenza di bolle generate dal vento o da banchi di pesce vicini alla superficie\ndel mare..\nLe bolle possono anche formare piume, che assorbono parte del suono sia incidente che\ndisperso, nonch\u00e9 disperdere esse stesse parte del suono..\nQuesto problema \u00e8 diverso dall'interferenza biologica causata dall'energia acustica generata dalle forme di vita marine,\ncome i gemiti delle porpoises e altri cetacei, che viene captata dai ricevitori acustici. I marcatori associati ai generatori\nsonori biologici richiedono di essere differenziati rispetto a pi\u00f9 mortali abitanti delle profondit\u00e0. L'operazione di\nclassificare i suoni biologici \u00e8 un ottimo esempio di una procedura di MASINT acustica.\nMezzi da Combattimento di Superficie.\nGli odierni mezzi di superficie che devono eseguire una missione ASW, hanno a disposizione una miriade di\nsistemi attivi, con schiere di sensori sia montate sullo scafo che a prua, protette dall'acqua da una cupola di gomma;\nun sonar a immersione a profondit\u00e0 variabile, e, specialmente su imbarcazioni pi\u00f9 piccole, un generatore e ricevitore\nacustici fissi.\nMolti vascelli, seppure non tutti, trasportano schiere passive montate su torre, o schiere attive/passive in combinazione.\nCi\u00f2 dipende dal rumore prodotto dal bersaglio, in quanto, nell'ambiente litoraneo si pu\u00f2 avere un elevato rumore\nambientale, contro la presenza di sottomarini ultrasilenziosi. Le imbarcazioni su cui sono installate schiere su torre,\nnon possono eseguire manovre di repentino cambio di rotta. Specialmente quando sono montati i componenti attivi,\nle schiere possono essere considerate come sensori bi-statici o multi-statici, e si comportano in modo equivalente ai\nsonar ad apertura di sintesi (synthetic aperture sonar - SAS).\nPer quanto riguarda le navi che lavorano in cooperazione con gli aeroplani, esse hanno bisogno di un collegamento\ndi trasmissione dati con le boe sonore e con l'elaboratore di segnali a loro associato, a meno che l'aeroplano non\ncontenga elevate capacit\u00e0 di elaborazione e perci\u00f2 possa esso stesso inviare informazioni che possono essere\ndirettamente acquisite da computer tattici e display militari.\nGli elaboratori di segnale analizzato non solo i dati, ma tengono costantemente sotto controllo le condizioni di\npropagazione. Il suddetto sensore \u00e8 normalmente considerato come una parte di uno specifico sonar, ma la Marina\ndegli Stati Uniti possiede un predittore separato di propagazione, chiamato AN/UYQ-25B(V), Sistema di Sonar \"in situ\"\nStimatore (Sonar \"in situ\" Mode Assessment System - SIMAS).\nI Classificatori ad Inseguimento di Eco (Echo Tracker Classifiers - ETC) sono componenti aggiuntivi, con un'evidente\nimpostazione MASINT, agli esistenti sonar montati su nave in superficie.\nL'ETC \u00e8 un'applicazione di un sonar ad apertura di sintesi SAS. I SAS sono gi\u00e0 utilizzati per la ricerca delle mine,\nma possono aiutare i preesistenti mezzi di combattimento di superficie, cos\u00ec come imbarcazioni future e veicoli\nautomatici di superficie (Unmanned Surface Vehicles - USV); inoltre possono rilevare minacce, come quelle derivanti da\nultra silenziosi sottomarini a propulsione non-nucleare e non dipendente dall'aria come comburente, che sono fuori\nportata dei siluri. Si calcoli che, specialmente in acque basse, la portata dei siluri \u00e8 considerata non pi\u00f9 di circa 19\u00a0km\n(10 miglia marine).\nI sonar attivi convenzionali possono risultare pi\u00f9 efficaci rispetto alle schiere montate su torre, ma la poccola dimensione\ndei moderni sottomarini specifici per acque litorali, li rende delle minacce difficili da scoprire. Le conformazioni\nfortemente variabili del fondale, elementi biologici, e altri fattori, complicano il rilevamento del sonar. Se il bersaglio\n\u00e8 in movimento lento o fermo in attesa sul fondale, esso produce poco, o totalmente nullo, effetto Doppler, che\nviene sfruttato dai sonar per riconoscere gli oggetti.\nLa misurazione attiva e continuativa delle tracce di tutti gli oggetti rilevati acusticamente, attraverso il riconoscimento dei\nmarcatori specifici dell'oggetto, data dalle deviazioni dal rumore ambientale, d\u00e0 comunque un'alta percentuale di falsi\nallarmi (False Alarm Rate - FAR), rispetto ai sonar convenzionali. L'elaborazione SAS, comunque, migliora la\nrisoluzione, specialmente in misure di azimuth, attraverso il raggruppamento dei dati provenienti da impulsi multipli\nin un unico fascio di sintesi, che simula l'effetto di un ricevitore pi\u00f9 grande.\nI SAS orientati alla MASINT misurano le caratteristiche della forma ed eliminano gli oggetti rilevati acusticamente che non\nsono conformi ai marcatori associati alla minaccia nemica. Il rilevamento della forma \u00e8 solo uno degli elementi che\ncompongono un marcatore, che invece include anche la direzione e i dati Doppler, quando disponibili.\nBoe sonore (sono-boe) attive fatte cadere in volo.\nLe sono-boe attive, che contengono un sonar trasmittente e ricevente, vengono rilasciate da velivoli ad ala fissa in\npattugliamento marittimo (ad es. P-3, Nimrod, Y-8 Cinese, varianti Russe e Indiane di Bear ASW), elicotteri\nantisommergibile, e velivoli antisommergibile su nave portaerei (ad es. S-3). Mentre sono stati fatti alcuni\ntentativi di impiegare altri velivoli come semplici trasportatori di sono-boe, l'opinione generale \u00e8 che questi velivoli\n\u00e8 pi\u00f9 conveniente possano anche inviare comandi alle sono-boe, e poi ricevere, ed anche - fino ad un certo punto -\nelaborare, i segnali che essi rispondono. \nIl Sistema di Sono-boe con Idrofono Direzionale Attivato su Comando (Directional Hydrophone Command Activated\nSonobuoy System - DICASS), sia genera il suono, che lo ascolta. Un moderno modello di sono-boa attiva, come il\nAN/SSQ 963D, genera frequenze acustiche multiple..\nAltre sono-boe attive, come il AN/SSQ 110B, generano piccole esplosioni per sfruttarle come sorgenti di energia\nacustica.\nSonar ad immersione aviotrasportati.\nGli elicotteri antisommergibile possono trasportare una testata di sonar in immersione, attaccata all'estremit\u00e0 di un cavo,\nche l'elicottero pu\u00f2 sollevare o immergere nell'acqua. L'elicottero normalmente immerger\u00e0 il sonar quando deve provare\na localizzare un sottomarino bersaglio, di solito in cooperazione con altre piattaforme ASW o con sono-boe. Invece,\nl'elicottero sollever\u00e0 la testata dopo aver sganciato una bomba ASW, per evitare di danneggiare il sensore ricevente.\nNon tutte le varianti dello stesso tipo di elicottero portano sonar a immersione, anche se assegnate ad ASW; alcuni\ndevono fare un compromesso tra peso del sonar e maggior capacit\u00e0 di portare sono-boe o armi.\nL'elicottero EH101, usato da una serie di nazioni, ha una variante per i sonar ad immersione. La versione in uso alla\nMarina Reale Britannica ha un sonar Ferranti/Thomson-CSF, mentre la versione Italiana usa il HELRAS. L'elicottero russo\nKa-25 trasporta sonar ad immersione, cos\u00ec come l'elicottero US LAMPS SH-60, che trasporta un sonar ad\nimmersione AQS-13F, pi\u00f9 un elaboratore AN/SQQ-28(V)10 per le sono-boe attive che esso sgancia.\nVascelli di Sorveglianza con tecnologia Attiva in Bassa frequenza.\nGli ultimi sistemi con tecnologia Attiva in Bassa frequenza (Low-Frequency Active - LFA) hanno sollevato controversie,\nin quanto le loro elevatissime pressioni sonore possono essere pericolose per le balene ed altre forme di vita marina.\n\u00c8 stata presa la decisione di impiegare gli LFA sui vascelli SURTASS, dopo una valutazione di impatto ambientale che\nindicava che, se gli LFA venivano usati con livelli di potenza ridotti in determinate aree ad alto rischio per la vita marina,\nessi sarebbero sicuri quando usati da una nave in movimento. Il movimento della nave e la variabilit\u00e0 del segnale LFA\nlimiterebbe l'esposizione al rischio per i singoli animali marini.\nUn LFA opera nella banda acustica di bassa frequenza di 100\u2013500\u00a0Hz. \u00c8 formato da un componente attivo, per l'appunto\nLFA, e dalla schiera di idrofoni passivi SURTASS. \"Il componente attivo del sistema, il LFA, \u00e8 un gruppo di 18 elementi,\ndetti proiettori, ognuno \u00e8 una sorgente di emissione acustica in bassa frequenza, e sono sospesi tramite un cavo al di\nsotto di un vascello oceanografico di sorveglianza, come il Research Vessel (R/V) Cory Chouest,\nUSNS Impeccable (T-AGOS 23), e il Victorious class (TAGOS 19 class).\"\n\"Il livello di emissione di un singolo proiettore \u00e8 215dB. Questi proiettori producono il segnale attivo del sonar, detto\n\"ping\". Un singolo ping, o trasmissione, ha una durata tra 6 e 100 secondi. L'intervallo di tempo tra singole trasmissioni\n\u00e8 normalmente tra 6 e 15 minuti, con una trasmissione media di 60 secondi. Il duty cycle medio (rapporto tra il\ntempo di suono attivo e tempo totale) \u00e8 meno del 20%. Il duty cycle tipico, basato su parametri storici (2003-2007) \u00e8\ndi solito tra 7,5% e 10%.\"\nIl segnale \"... non \u00e8 un tono continuo, piuttosto una trasmissione di forme d'onda che variano in frequenza e durata.\nLa durata di ogni trasmissione di suono in frequenza continua \u00e8 di solito di 10 secondi o meno. I segnali risultano\nforti alla sorgente, ma il loro livello diminuisce rapidamente dopo il primo kilometro.\"\nSensori Acustici Attivi per Sottomarini.\nIl sonar tattico attivo principale di un sottomarino \u00e8 posizionato a prua, coperto da una cupola protettiva. I sottomarini\nin mare aperto usano sistemi attivi come il AN/SQS-26; \u00e8 stato sviluppato pure il AN/SQS-53, ma era progettato per\nzone di convergenza e ambienti su cui eseguire un singolo test sul fondale.\nI sottomarini che operano nell'Artico hanno inoltre dei sonar specializzati per le operazioni sotto il ghiaccio; questi sonar\nsi possono pensare come dei misuratori di profondit\u00e0 al contrario.\nI sottomarini possono anche avere sonar per la ricerca delle mine. Sfruttando le misurazioni per discriminare tra\nmarcatori di elementi biologici e marcatori di altri oggetti che potrebbero affondare per sempre il sottomarino \u00e8,\ncome si pu\u00f2 immaginare, un'applicazione MASINT altamente critica.\nSensori Acustici Attivi per Ricerca di Mine.\nI sonar, ottimizzati per rilevare oggetti della dimensione e della forma di una mina, possono essere trasportati da\nsottomarini, da veicoli manovrati da remoto, da vascelli di superficie (spesso montati su un albero o attaccati a un cavo)\no da elicotteri specializzati.\nIl tipico rilievo dato finora allo sminamento, che consiste nel far detonare sparando contro la mina dopo averla svuotata\ndella sua miscela esplodente, \u00e8 stato sostituito dal sistema di neutralizzazione di mine AN/SLQ-48(V)2 con il veicolo\n(MNS)AN/SLQ-48, manovrato da remoto. Questo fa un buon lavoro nel disinnescare le mine in acque profonde,\npiazzando cariche esplosive sulla mina e/o sulla sua miscela esplodente. Il AN/SLQ-48 non \u00e8 valido invece per le acque\nbasse: esso tende ad essere sottoalimentato e pu\u00f2 lasciare sul fondale la sua carica esplodente, che in seguito pu\u00f2\nessere scambiata per una mina nemica dai sonar nonch\u00e9 esplodere se sollecitata da un impatto adeguato.\nRilevazione acustica di grandi esplosioni.\nUn insieme di sensori sincronizzati temporalmente possono fornire una caratterizzazione di esplosioni convenzionali o\nnucleari. Uno studio pilota, \u00e8 costituito dal Radio-interferometro attivo per la Sorveglianza delle Esplosioni (Active\nRadio Interferometer for Explosion Surveillance - ARIES). Questa tecnica implementa un sistema operativo di\nmonitoraggio delle onde di pressione nella ionosfera, risultanti dagli effetti di esplosivi chimici o nucleari sulla superficie\nterrestre o in atmosfera. Le esplosioni producono onde di pressione che possono essere rilevate misurando le variazioni\ndi fase tra i segnali generati da stazioni di terra attraverso due diversi percorsi verso un satellite.\nQuesta \u00e8 una versione pi\u00f9 moderna, su pi\u00f9 larga scala, delle misurazioni sonore nella Prima Guerra Mondiale.\nCome succede per molti sensori, l'ARIES pu\u00f2 essere usato per altri scopi. Sono state instaurate delle collaborazioni con\nil Centro previsioni meteorologiche per le missioni spaziali, per usare i dati dell'ARIES per le misurazioni del contenuto\ntotale di elettroni su scala mondiale, e con la comunit\u00e0 meteorologica e per la salvaguardia ambientale globale, per\nmonitorare i cambiamenti climatici del globo attraverso le misurazioni del contenuto di vapore acqueo nella troposfera,\ne dalla comunit\u00e0 per la fisica generale della ionosfera per studiare lo spostamento dei disturbi ionosferici.\nI sensori posti abbastanza vicini a un evento nucleare, o a un test di forte esplosione per la simulazione di un'esplosione\nnucleare, possono rilevare con l'utilizzo di metodi acustici la pressione prodotta dalla detonazione. Questi comprendono\nmicrobarografi a infrasuoni (sensori di pressione acustica) che rilevano onde sonore a bassissima frequenza nell'atmosfera, prodotte da eventi naturali o causati dall'uomo.\nMolto simili ai microbarografi, ma che rilevano onde di pressione nell'acqua, sono i sensori idro-acustici, che possono\nessere sia microfoni sott'acqua che sensori sismici per il rilevamento dello spostamento di isole.\nMASINT Sismica.\nIl Manuale di Campo 2-0 dell'Esercito degli Stati Uniti, definisce l'intelligence sismica come \"La registrazione passiva e\nla misurazione di onde sismiche o vibrazioni nella superficie terrestre.\" Una delle applicazioni\nstrategiche dell'intelligence sismica, fa uso della scienza della sismologia per localizzare e caratterizzare i test nucleari,\nspecialmente quelli sotterranei. I sensori sismici possono inoltre caratterizzare grandi esplosioni convenzionali che sono\nimpiegate per il test dei componenti altamente esplosivi delle armi nucleari. L'intelligence sismica pu\u00f2 inoltre aiutare a\nlocalizzare l'attivit\u00e0 correlata alla costruzione di grandi strutture sotterranee.\nDato che molte aree del globo hanno una grande quantit\u00e0 di attivit\u00e0 sismica naturale, la MASINT sismica deve essere\nconsiderata come un'attivit\u00e0 di lungo termine, al fine eseguire misurazioni continue, anche in tempo di pace, cos\u00ec che\ni marcatori degli eventi sismici naturali sono noti prima che sia necessario analizzare le variazioni da questi marcatori,\nche sono ritenuti stabili, per scoprire eventi sismici bellici generati dall'uomo.\nMASINT Sismica Strategica.\nAi fini del rilevamento di test nucleari, l'intelligence sismica \u00e8 limitata dal \"principio di soglia\" coniato nel 1960 da\nGeorge Kistiakowsky, il quale stabil\u00ec che, mentre la tecnologia del rilevamento continua a migliorare, ci sar\u00e0 una\nsoglia sotto la quale le piccole esplosioni non possono essere rilevate..\nMASINT Sismica Tattica.\nIl sensore pi\u00f9 comune nel periodo della guerra in Vietnam, facente parte della serie di sensori remoti \"McNamara\", fu il\nADSID (Air-Delivered Seismic Intrusion Detector - Rilevatore Sismico di Intrusione portato da aereo), che era sensibile\nai movimenti del terreno per rilevare persone e veicoli. Assomigliava allo Spikebuoy, eccetto che era pi\u00f9 piccolo e leggero\n(lunghezza circa 80\u00a0cm, peso circa 11\u00a0kg).\nLa sfida per i sensori sismici (e per gli analisti) era non tanto rilevare persone e automezzi, quanto \"separare i falsi allarmi\ngenerati da vento, tuoni, pioggia, tremori terrestri, e animali, specialmente rane.\"\nMASINT di Vibrazione.\nQuesta sottodisciplina \u00e8 chiamata anche \"MASINT piezoelettrica, a causa del sensore usato pi\u00f9 spesso\nper percepire vibrazioni, anche se i sensori di vibrazione non devono essere necessariamente piezoelettrici. Si noti che\nalcune trattazioni classificano i sensori sismici e di vibrazione come un sottoinsieme della MASINT acustica. Altre possibili\nvarianti di sensori possono essere a bobina mobile o ad onda acustica superficiale..\nLe vibrazioni, intese come forma di energia geofisica da rilevare, hanno delle similitudini con la #MASINT Acustica e la #MASINT Sismica, ma hanno anche differenze distintive che li rendono utili specialmente come sensori di suolo non presidiati (Unattended Ground Sensors - UGS). Nelle applicazioni UGS, un vantaggio dei sensori piezoelettrici consiste nel fatto che essi generano elettricit\u00e0 quando stimolati, piuttosto che consumarne: una considerazione importante per i sensori remoti, la cui durata di funzionamento \u00e8 determinata dalla capacit\u00e0 della loro batteria.\nMentre i segnali acustici in mare viaggiano attraverso l'acqua, sulla terra essi possono essere considerati come provenire attraverso l'aria. Le vibrazioni su terra comunque, sono condotte attraverso un mezzo solido; esse contengono frequenze pi\u00f9 alte, e ci\u00f2 \u00e8 una caratteristica dei segnali sismici.\nUn tipico sensore, il sensore di vibrazione Thales MA2772, \u00e8 un cavo piezoelettrico, interrato poco profondamente sotto la superficie del suolo, ed esteso per 750 metri. Sono disponibili due varianti, una versione ad alta sensibilit\u00e0 per il rilevamento di persone, e una a minore sensibilit\u00e0 per rilevare veicoli. Utilizzando due o pi\u00f9 sensori si riesce a determinare la direzione del movimento, valutando la sequenza in cui i sensori scattano.\nOltre ad essere interrati, i sensori sotto forma di cavo possono anche essere usati come elemento di una recinzione ad alta sicurezza.\nEssi possono essere incassati nei muri o in altre strutture che necessitano essere protette.\nMASINT Magnetica.\nIl magnetometro \u00e8 uno strumento scientifico usato per misurare la forza e/o la direzione del campo magnetico presente nelle vicinanze dello strumento. Le misurazioni che essi compiono possono essere confrontate con i marcatori associati a veicoli su terreno, a sottomarini sott'acqua, e ad attivit\u00e0 atmosferica di propagazione radio. Essi si presentano in due tipologie di base:\ndirezione.\nIl magnetismo terrestre varia da luogo a luogo, e le differenze nel campo magnetico terrestre (la magnetosfera) possono essere dovute a due fattori:\nI metal detector sfruttano il principio dell'induzione magnetica per rilevare i metalli. Essi possono inoltre determinare i cambiamenti nei campi magnetici preesistenti, causati da oggetti metallici.\nIndicatori a Spira Magnetica per il Rilevamento di Sottomarini.\nUno dei primi mezzi per rilevare sottomarini in immersione, installati per primi dalla Marina Reale Britannica nel 1914, consistette nell'effetto dovuto al loro passaggio sopra un indicatore a spira magnetica anti-sommergibile, posta sul fondo di una massa d'acqua. Un oggetto di metallo che passava sopra di essa, come un sottomarino, aveva abbastanza forza magnetica, anche se era stato prima sottoposto a degauss (smagnetizzazione), per indurre una corrente elettrica sul filo di cui era costituita la spira.\nIn questo caso, il movimento del sottomarino, fatto di metallo, attraverso la spira indicatrice, funziona come un\noscillatore, producendo corrente elettrica.\nMAD.\nUn rilevatore di anomalie magnetiche (magnetic anomaly detector - MAD) \u00e8 uno strumento usato per percepire minuscole variazioni nel campo magnetico terrestre. Il termine si riferisce specificatamente ai magnetometri usati dalle forze militari per rilevare sottomarini (una massa di materiale ferromagnetico crea nel campo magnetico una perturbazione misurabile). I MAD furono impiegati inizialmente per scoprire sottomarini durante la Seconda Guerra Mondiale.\nGli apparecchi MAD furono usati dalle forze anti-sommergibile sia Giapponesi che Statunitensi, sia portate su torri dalle navi oppure montate su aeromobili, per scoprire sottomarini nemici in immersione poco profonda. Dopo la guerra, la Marina militare USA continu\u00f2 a sviluppare i dispositivi MAD in parallelo con le tecnologie di rilevamento a sonar.\nPer ridurre le interferenze dovute a apparecchiature elettriche oppure al metallo della fusoliera degli aerei, il sensore MAD \u00e8 posizionato all'estremit\u00e0 di un lungo supporto o su una torretta aerodinamica. Anche cos\u00ec, il sottomarino deve essere\nmolto vicino alla posizione dell'aereo e accostato alla superficie del mare, affinch\u00e9 si riesca a captare un cambiamento o un'anomalia. La distanza in cui poter effettuare la rilevazione \u00e8 di solito correlata alla distanza tra il sensore e il sottomarino; un altro elemento determinante \u00e8 la stazza e la composizione dello scafo. I dispositivi MAD sono usualmente montati su aeromobili\noppure elicotteri.\nC'\u00e8 una scarsa comprensione del meccanismo di rilevamento dei sottomarini in acqua, utilizzando il sistema di MAD su supporto. La variazione del momento magnetico \u00e8 evidentemente la maggiore fonte di perturbazione, ma nonostante questo i sottomarini sono rilevabili anche quando sono orientati parallelamente al campo magnetico terrestre, pure se sono costruiti con scafi in materiale non-ferromagnetico.\nAd esempio, i sottomarini Sovietici-Russi di classe Alfa furono costruiti in titanio. Questo materiale forte e leggero, cos\u00ec come un sistema unico di propulsione nucleare, permisero al sottomarino di superare i record di velocit\u00e0 e profondit\u00e0 tra le imbarcazioni operative. Si pensava che il titanio, materiale non ferroso, avrebbe ingannato i sensori magnetici ASW,\nma ci\u00f2 non accadde con i MAD. Questi sensori non captano direttamente le deviazioni del campo magnetico terrestre, piuttosto essi possono essere descritti come schiere di rilevatori a lungo raggio di campo elettromagnetico, di grande sensibilit\u00e0.\nUn campo elettrico viene generato quando dei conduttori sono sottoposti a variazioni delle condizioni fisiche ambientali, supponendo che essi sono contigui e dotati di massa sufficiente. Soprattutto negli scafi dei sottomarini, si verifica una differenza di temperatura misurabile tra il fondo e la sommit\u00e0, che provoca un'associata differenza di salinit\u00e0, dato che quest'ultima \u00e8 correlata alla temperatura dell'acqua. A sua volta, la differenza di salinit\u00e0 crea un potenziale elettrico attraverso lo scafo. Di conseguenza fluisce una minima corrente elettrica, localizzata sullo scafo tra le lamine di acqua salata marina, separate in temperatura e profondit\u00e0. Il campo elettrico dinamico risultante si associa a un campo elettromagnetico, e alla fine anche uno scafo in titanio diviene rilevabile da uno strumento MAD, e pure anche una nave, sempre per le stesse ragioni.\nRilevatori di veicoli.\nIl Sistema di sorveglianza in campo di battaglia posizionato remotamente (Remotely Emplaced Battlefield Surveillance System - REMBASS) \u00e8 un programma dell'Esercito USA per il rilevamento di presenza, velocit\u00e0, e direzione di oggetti in ferro, come ad esempio i carri armati. Accoppiati con sensori acustici che riconoscono i marcatori sonori dei carri armati, essi dimostrano grande accuratezza. Essi raccolgono inoltre dati meteorologici.\nIl sensore REMBASS migliorato AN/GSQ-187 (Improved Remote Battlefield Sensor System - I-REMBASS) dell'Esercito USA, comprende sia rilevatori di intrusione solo magnetici, che combinati infrarosso passivo + magnetico. Il sensore magnetico piazzabile a mano DT-561/GSQ \"rileva veicoli (cingolati o su ruote) e persone che trasportano metallo ferroso. Essi inoltre forniscono informazioni su cui basarsi per conteggiare gli oggetti che passano nella sua zona di influenza e ne riportano la direzione di spostamento, correlata alla loro posizione.\" Il registratore utilizza due differenti\nsensori (magnetico e infrarosso) e i loro codici di identificazione per determinare la direzione dello spostamento.\nDetonatori magnetici e contromisure.\nGli attuali sensori magnetici, ben pi\u00f9 sofisticati delle primitive spire a induzione, possono far scattare l'esplosione di mine o siluri. Gi\u00e0 nella Seconda Guerra Mondiale, gli Stati Uniti cercarono di spingere la tecnologia dei detonatori magnetici per siluri, molto pi\u00f9 in l\u00e0 dei limiti di quel periodo, al punto di doverne bloccare l'uso a causa del rischio, per poi lavorare sulle altrettanto inaffidabili spolette a contatto, il tutto per rendere i siluri qualcosa pi\u00f9 di uno stupido oggetto che si schiantava sugli scafi.\nDato che l'acqua \u00e8 un materiale incomprimibile, un'esplosione che avviene sotto la carena di un'imbarcazione \u00e8 molto pi\u00f9 distruttiva di una a pelo d'acqua. I progettisti di siluri e mine studiano come posizionare l'esplosione in questo punto vulnerabile, mentre i progettisti delle contromisure cercano di nascondere i marcatori magnetici che identificano l'imbarcazione. I marcatori sono in questo caso molto importanti, dato che le mine possono essere rese selettive per le sole navi da guerra, visto che \u00e8 improbabile che le navi mercantili siano rinforzate contro le esplosioni sottacqua, oppure rese selettive per sottomarini.\nUna semplice contromisura, cominciata nella Seconda Guerra Mondiale, fu l'operazione di degaussing, ma comunque \u00e8 impossibile rimuovere tutti gli effetti magnetici di imbarcazioni o sottomarini.\nRilevazione di mine terrestri.\nSpesso le mine terrestri contengono abbastanza materiali ferrosi da essere rilevabili con sensori magnetici appropriati. Le mine pi\u00f9 sofisticate, comunque, riescono anche a percepire l'effetto dell'oscillatore del metal-detector, e, sotto condizioni preprogrammate, esplodere per intimorire il personale che esegue lo sminamento.\nNon tutte le mine terrestri contengono abbastanza metallo da far attivare un rilevatore magnetico. Mentre sfortunatamente il maggior numero di campi minati non mappati risulta in zone del mondo che non possono permettersi le alte tecnologie necessarie, un certo numero di sensori MASINT possono risultare utili allo sminamento. Questi includono i radar per la mappatura del suolo, le immagini multispettrali e termiche, e forse i radar ad apertura di sintesi, per rilevare i punti del suolo che presentano disuniformit\u00e0.\nMASINT Gravitimetrico.\nGli studenti di fisica delle scuole superiori imparano che il valore della gravit\u00e0 \u00e8 di 9.8\u00a0m/s2, oltre che imparare che l'equazione di Newton prevede che la gravit\u00e0 \u00e8 in funzione della massa. Avendo a disposizione una strumentazione sufficientemente sensibile, \u00e8 possibile rilevare variazioni nella gravit\u00e0 derivanti dalle densit\u00e0 differenti\ndei materiali naturali: il valore della gravit\u00e0 risulter\u00e0 maggiore sulla sommit\u00e0 di un monolite di granito, che non su una spiaggia sabbiosa. Sempre con la strumentazione suddetta, \u00e8 possibile rilevare differenze gravitazionali tra rocce integre e rocce scavate per edifici nascosti.\nIl documento \"Streland 2003\" puntualizza come la strumentazione debba essere sensibile: le variazioni della forza di gravit\u00e0 sulla superficie terrestre risultano dell'ordine di 10\u22126 sul valore medio. Un rilevatore gravitimetrico di edifici interrati, per essere efficace, dovrebbe essere in grado di misurare \"meno di un milionesimo della forza che\ncaus\u00f2 la caduta della mela sulla testa di Sir Isaac Newton.\" Nella pratica, il sensore dovrebbe essere utilizzabile anche in movimento, per la misurazione dei cambiamenti di gravit\u00e0 tra diverse localit\u00e0. Questo cambiamento associato alla distanza \u00e8 chiamato \"gradiente di gravit\u00e0\", che viene misurato con uno strumento chiamato \"gradiometro di gravit\u00e0\".\nLo sviluppo di un gradiometro di gravit\u00e0, realmente operativo e utilizzabile, \u00e8 una sfida tecnica di grande portata. Un tipo, il gradiometro superconduttore a interferenza quantistica (SQUID - Superconducting Quantum Interference Device), riesce ad ottenere una sensibilit\u00e0 adeguata, ma richiede un estremo raffreddamento criogenico, pure nello spazio, il che si configura come un'impresa logistica sovrumana. Un'altra tecnica, molto pi\u00f9 pratica dal punto di vista operativo, \u00e8 la\ntecnica sperimentale di analisi climatica e gravitazionale (Gravity Recovery and Climate Experiment - GRACE) che attualmente utilizza il radar per misurare la distanza tra una coppia di satelliti, la cui orbita cambia in base alla gravit\u00e0. La sostituzione del radar con il LASER, potrebbe rendere il GRACE pi\u00f9 sensibile, ma probabilmente non abbastanza.\nUna tecnica pi\u00f9 promettente, suppur ancora in laboratorio, \u00e8 la gradiometria quantistica, che \u00e8 un'estensione delle tecniche usate con gli orologi atomici, specificatamente quelli usati nei GPS. Gli orologi atomici pi\u00f9 comuni misurano i cambiamenti delle onde atomiche nel tempo invece che i cambiamenti spaziali misurati in un gradiometro quantistico di gravit\u00e0. Un vantaggio di usare il GRACE nei satelliti \u00e8 che le misure possono essere fatte da numerosi punti di vista in\nvari momenti, con un miglioramento ottenibile dai radar ad apertura di sintesi e dai sonar. Comunque, trovare strutture di origine umana profondamente interrate \u00e8 un problema pi\u00f9 complicato che non quello dato dall'obiettivo di trovare depositi minerali o correnti oceaniche.\nPer rendere tutto ci\u00f2 realizzabile operativamente, ci dovrebbe essere un sistema di lancio per mettere in orbita polare dei satelliti piuttosto pesanti, e il maggior numero possibile di stazioni terrestri per ridurre la necessit\u00e0 di grandi capacit\u00e0 di memorizzazione per i dati che i sensori producono. Infine, deve esserci un modo per convertire le misure in una forma tale che pu\u00f2 essere confrontata tra i marcatori disponibili nei data base geodetici. Questi data base richiederebbero un importante miglioramento, a partire dai dati misurati, per divenire sufficientemente precisi in modo che i marcatori di una costruzione interrata verrebbero ben evidenziati."}
{"id": "2821929", "revid": "116338480", "url": "https://it.wikipedia.org/wiki?curid=2821929", "title": "Scamone", "text": "Lo scamone \u00e8 un taglio di carne bovina di prima categoria.\nRappresenta il pezzo di congiunzione tra la lombata e la coscia, grosso taglio formato da grandi masse muscolari che si trova proprio sulla groppa, al termine della lombata. Essendo particolarmente tenero, si presta soprattutto per i brasati, stracotti, stufati e roast-beef; \u00e8 altrettanto apprezzato nelle cotture alla griglia (soprattutto le parti migliori, che si trovano nel cuore del pezzo).\nUna sua importante caratteristica \u00e8 la versatilit\u00e0. Infatti pu\u00f2 sostituire egregiamente molte altre parti, se queste non risultano disponibili. \u00c8 anche il pezzo tradizionale della \u201cfettina\u201d e del \"carpaccio di manzo\u201c.\nNomi locali.\nLe sue denominazioni nelle diverse citt\u00e0 sono:"}
{"id": "2821941", "revid": "1745361", "url": "https://it.wikipedia.org/wiki?curid=2821941", "title": "Effetto del falso consenso", "text": "L'effetto del falso consenso \u00e8 la tendenza a proiettare sugli altri il proprio modo di pensare. In altre parole, certe persone presuppongono che tutti gli altri la pensino come loro. Questa presunta concordia \u00e8 statisticamente infondata e porta alla percezione di un consenso che non esiste. Questo errore logico fa s\u00ec che un gruppo o un individuo creda che le proprie opinioni, convinzioni e preferenze siano generalmente pi\u00f9 diffuse tra il pubblico di quanto non siano realmente.\nEnunciazione.\nQuesto pregiudizio \u00e8 comunemente presente in un ambiente di gruppo nel quale si pensa che l'opinione collettiva del proprio gruppo coincida con quella di una popolazione pi\u00f9 vasta. Siccome i membri di un gruppo raggiungono tra di loro un consenso e incontrano raramente coloro che potrebbero obiettare, tendono a credere che tutti la pensino alla stessa maniera.\nDi conseguenza, quando si confrontano con l'evidenza che un consenso non esiste, queste persone pensano spesso che chi non \u00e8 d'accordo con loro abbia qualche mancanza. \nNon c'\u00e8 una singola causa per questo pregiudizio cognitivo; l'euristica di disponibilit\u00e0 e la propensione all'autoappagamento sono state supposte come fattori di fondo, almeno parzialmente. Dietro questo fenomeno potrebbero esserci anche meccanismi protettivi.\nIgnoranza pluralistica.\nL'effetto del falso consenso pu\u00f2 essere confrontato con l'ignoranza pluralistica. Nell'ignoranza pluralistica le persone disdegnano in privato una norma (o una convinzione) che si ritrovano ad appoggiare in pubblico, mentre l'effetto del falso consenso fa s\u00ec che le persone credano erroneamente che la maggior parte della gente la pensi come loro, mentre in realt\u00e0 la maggioranza delle persone non \u00e8 d'accordo con loro (ed esprime apertamente il disaccordo). Per esempio, l'ignoranza pluralistica pu\u00f2 condurre uno studente a bere alcool eccessivamente perch\u00e9 crede che tutti gli altri lo facciano, mentre in realt\u00e0 ciascuno di loro vorrebbe evitare di ubriacarsi, ma nessuno si esprime per timore di essere emarginato. Nella stessa situazione invece, il fenomeno del falso consenso si presenterebbe cos\u00ec: uno studente crede che alla maggior parte dei suoi compagni piaccia bere eccessivamente, mentre a loro questo non piace ed esprimono apertamente la loro opinione al riguardo."}
{"id": "2821946", "revid": "287204", "url": "https://it.wikipedia.org/wiki?curid=2821946", "title": "Tony Martin", "text": ""}
{"id": "2821947", "revid": "1921867", "url": "https://it.wikipedia.org/wiki?curid=2821947", "title": "Get Some (Snot)", "text": "Get Some \u00e8 l'album di debutto del gruppo alternative metal californiano Snot. \u00c8 l'unico album eseguito dalla formazione originale al completo, poich\u00e9 il cantante del gruppo Lynn Strait \u00e8 tragicamente deceduto in un incidente d'auto nel dicembre del 1998. Il cane di Lynn Strait immortalato sulla copertina, mascotte del gruppo di nome Dobbs, \u00e8 morto nello stesso incidente.\nTracce.\nTesti di Lynn Strait, musiche degli Snot, eccetto dove indicato."}
{"id": "2821948", "revid": "767487", "url": "https://it.wikipedia.org/wiki?curid=2821948", "title": "Love and Trout", "text": "Love and Trout \u00e8 un cortometraggio muto del 1916 diretto da John S. Robertson. Girato per la Vitagraph, \u00e8 l'esordio nella regia per il regista canadese; la sceneggiatura \u00e8 firmata da Josephine Lovett, moglie di Robertson, una sceneggiatrice che, in seguito, sarebbe stata candidata anche agli Oscar.\nProduzione.\nIl film fu prodotto dalla Vitagraph Company of America\nDistribuzione.\nIl film della lunghezza di un rullo (300 metri a 35\u00a0mm), usc\u00ec nelle sale statunitensi il 1\u00ba settembre 1916, distribuito dalla General Film Company."}
{"id": "2821949", "revid": "466539", "url": "https://it.wikipedia.org/wiki?curid=2821949", "title": "Lupita Nyong'o", "text": "Al suo debutto cinematografico, ha ottenuto il plauso della critica per l'interpretazione della schiava Patsey nell'acclamato film \"12 anni schiavo\" (2013), grazie alla quale si aggiudica numerosi riconoscimenti tra cui il Critics' Choice Award, lo Screen Actors Guild Award e soprattutto il premio Oscar alla miglior attrice non protagonista. \u00c8 la prima attrice keniota e messicana ad aggiudicarsi il prestigioso riconoscimento e, in generale, la seconda attrice africana a vincere un Oscar dopo Charlize Theron, premiata nel 2004 come miglior attrice protagonista.\n\u00c8 in seguito apparsa in \"Queen of Katwe\" (2016) di Mira Nair e in \"Noi\" (2019) di Jordan Peele, in \"Black Panther\" (2018), facente parte del Marvel Cinematic Universe e candidato all'Oscar per il miglior film, e nella trilogia sequel di Star Wars: ' (2015), ' (2017) e \"\" (2019).\nNel mese di aprile 2014, la rivista \"People\" la nomina \u00abla donna pi\u00f9 bella del mondo\u00bb. Nel 2015 ha debuttato a Broadway con il ruolo della protagonista nel dramma \"Eclipsed\", per il quale ha ricevuto una candidatura al Tony Award alla miglior attrice protagonista in un'opera teatrale nel 2016.\nBiografia.\nLupita Nyong'o \u00e8 nata in Messico poich\u00e9 il padre, docente universitario e politico, temeva per l'incolumit\u00e0 propria e della moglie a causa dell'instabilit\u00e0 del Kenya nel 1980 (il fratello Charles scomparve dopo essere precipitato da un battello in circostanze misteriose). Gi\u00e0 nel 1983, subito dopo la sua nascita, la famiglia torna in Africa. Da adolescente torna in Messico a studiare lo spagnolo per sette mesi. Si \u00e8 laureata negli Stati Uniti d'America (Universit\u00e0 di Hampshire, Massachusetts) in Studi cinematografici e teatrali, raggiungendo la notoriet\u00e0 a soli ventisei anni grazie alla realizzazione del suo primo documentario,\" In My Genes\", di cui \u00e8 regista, produttrice e ideatrice. In precedenza ha lavorato come assistente alla produzione e attrice.\nNel 2013 prende parte al film \"12 anni schiavo\", accanto a Chiwetel Ejiofor, Michael Fassbender e Brad Pitt. Il film, vincitore dell'Oscar al miglior film 2014 e del Toronto International Film Festival del 2013, permette a Lupita di vincere un Oscar, uno Screen Actors Guild Award e un Critics' Choice Movie Award come miglior attrice non protagonista e di ricevere nomination tra i pi\u00f9 prestigiosi riconoscimenti come ai Golden Globe e ai BAFTA.\nNel 2014 \u00e8 una delle testimonial della campagna Miu Miu primavera/estate e viene scelta come nuovo volto dalla maison Lanc\u00f4me.\nNel maggio 2015 viene confermata la sua presenza nel film ', in cui veste i panni della saggia pirata spaziale Maz Kanata (interpretata tramite motion capture). Riprende questo ruolo due anni dopo in ' e nel 2019 in \"\". Nel 2014 Nyong'o entra a far parte del cast di doppiatori del remake in live-action del Classico della Disney \"Il libro della giungla\", in cui riveste il ruolo della madre adottiva del protagonista Mowgli, la lupa Raksha. Il film, uscito nel 2016, \u00e8 diretto da Jon Favreau, e Nyong'o affianca, tra gli altri doppiatori del film, illustri personaggi del cinema come il comico Bill Murray, Idris Elba e i premi Oscar Ben Kingsley e Christopher Walken.\nNel 2017 e 2018 \u00e8 tra le protagoniste del Calendario Pirelli: nel primo anno appare insieme a Pen\u00e9lope Cruz, Jessica Chastain e molte altre attrici di Hollywood; nel 2018 viene fotografata da Tim Walker, insieme ad altri personaggi famosi, inscenando la favola \"Alice nel paese delle meraviglie\". Nel 2018 entra nel Marvel Cinematic Universe, interpretando Nakia in \"Black Panther\". Il film ha incassato pi\u00f9 di 1 miliardo di dollari in tutto il mondo. Per il ruolo, l\u2019attrice si \u00e8 guadagnata una candidatura ai Saturn Awards come miglior attrice.\nL\u2019anno successivo \u00e8 protagonista nel film di Jordan Peele \"Noi\", che racconta la storia di una famiglia e dei loro \"doppelg\u00e4nger\"; la sua interpretazione \u00e8 stata acclamata dalla critica. Tra i suoi progetti futuri, sar\u00e0 presente nel film di spionaggio di Simon Kinberg \"355\" insieme a Jessica Chastain, Penelope Cruz, Fan Bingbing e Diane Kruger.\nDoppiatrici italiane.\nNelle versioni in italiano dei suoi lavori, Lupita Nyong'o \u00e8 stata doppiata da:\nDa doppiatrice \u00e8 stata sostituita da:"}
{"id": "2821951", "revid": "339392", "url": "https://it.wikipedia.org/wiki?curid=2821951", "title": "Capitan Fracassa, sceneggiato televisivo", "text": ""}
{"id": "2821962", "revid": "2134764", "url": "https://it.wikipedia.org/wiki?curid=2821962", "title": "Jermaine Turner", "text": ""}
{"id": "2821989", "revid": "36426", "url": "https://it.wikipedia.org/wiki?curid=2821989", "title": "Gazzada", "text": ""}
{"id": "2822002", "revid": "1428919", "url": "https://it.wikipedia.org/wiki?curid=2822002", "title": "San Felipe de Puerto Plata", "text": "San Felipe de Puerto Plata (chiamata pi\u00f9 comunemente Puerto Plata) \u00e8 la capitale della provincia di Puerto Plata, nella Repubblica Dominicana. Uno dei pi\u00f9 importanti porti commerciali del Paese. Comprende, oltre al capoluogo, due distretti municipali: Y\u00e1sica Arriba e Maim\u00f3n.\nGeografia fisica.\nLa citt\u00e0 sorge sul mare e questo la rende visibile dal porto. La piccola baia attorno al quale la citt\u00e0 \u00e8 stata costruita fornisce un porto naturale. Puerto Plata \u00e8 la pi\u00f9 grande citt\u00e0 sulla costa settentrionale. Geograficamente fa parte del Septentrional Cordillera, raggiungendo un'altezza massima di 800 m sul livello del mare. E possibile arrivare fino in cima alla collina, Isabel de Torres, seguendo la strada statale Don Jos\u00e9 Ginebra.\nStoria.\nGli storici sono incerti sulla data precisa della fondazione della citt\u00e0 ma la data pi\u00f9 probabile \u00e8 il 1502.\nCristoforo Colombo, nel suo primo viaggio, chiam\u00f2 la montagna Monte de Plata perch\u00e9 la parte superiore del monte, spesso nebbiosa, sembrava argento e da qui il nome della citt\u00e0.\nLa citt\u00e0 \u00e8 stata progettata dai fratelli Cristoforo e Bartolomeo Colombo nel 1496.\nNei suoi primi anni di vita la citt\u00e0, colonia spagnola, era il maggior centro commerciale dell'isola ma nel 1605, sull'ordine di Ferdinando III, la citt\u00e0 fu distrutta per ostacolare l'avanzata della pirateria Inglese.\nNell'800' la citt\u00e0 fu ripopolata da agricoltori provenienti dalle Canarie.\nDal 1822 al 1844 fu sotto il controllo di Haiti, come tutta la nazione.\nNel 1884 inizia la repubblica e la citt\u00e0 ha avuto un boom commerciale.\nLa citt\u00e0 \u00e8 cresciuta sotto l'influenza degli immigrati europei, che hanno lasciato un'impronta culturale e sociale, importante che la distingue dagli altri paesi della nazione ma nel 1863 la citt\u00e0 fu rasa al suolo completamente per via della guerra di restaurazione e la ricostruzione della citt\u00e0 incominci\u00f2 due anni pi\u00f9 tardi, nel 1865. Questo spiega il perch\u00e9 i suoi palazzi pi\u00f9 antichi sono in stile Vittoriano.\nEntro la fine del XVIII secolo la citt\u00e0 era ridiventata una dei principali centri commerciali del paese.\nTurismo.\nLa citt\u00e0 \u00e8 famosa per localit\u00e0 come Playa Dorada e Costa Dorada, situata ad est di San Felipe de Puerto Plata. Ci sono un totale di 100.000 posti letto in hotel della citt\u00e0. \u00c8 servita da Puerto Plata Gregorio Luper\u00f3n International Airport, situato a circa 15 miglia a est della citt\u00e0, vicino al villaggio di La Union.\nIl forte.\nIl forte di Puerto Plata \u00e8 il principale monumento dell'epoca coloniale della citt\u00e0. Il forte serviva alla citt\u00e0 per proteggersi dalle incursioni dei banditi, dei pirati Francesi e Inglesi che terrorizzavano gli abitanti della citt\u00e0. Il forte si chiama: forte Filippo II e nel 1980 \u00e8 stato dichiarato monumento nazionale.\nOcean World.\nOcean World \u00e8 situato nel mezzo delle scogliere di Cofresi Beach, in uno dei luoghi pi\u00f9 affascinanti della Repubblica Dominicana. Il costo complessovo \u00e8 di 45 milioni di dollari e comprendeun porto turistico, la presenza permanente di circa 14 delfini, la spiaggia e le foreste, cos\u00ec come fishbowls, pittoreschi e uccelli esotici tigri della foresta, e un Hotel e Casin\u00f2 di recente inaugurato. Ocean World si trova all'interno di un grande complesso turistico, che fa parte di un paradiso sulla costa settentrionale della Repubblica Dominicana. Il proprietario di Ocean world \u00e8 LA Meister, che ha mostrato grande interesse per Puerto Plata.\nIl faro.\nIl faro \u00e8 stato costruito durante il governo del generale Gregorio Luper\u00f3n. Ha una solida base in muratura ed \u00e8 elevato a 137 metri sul livello del mare. Nel 2000 \u00e8 stata presentata una richiesta di restauro incluso quello di rinnovare la sua struttura integralmente e di riportare il faro ai suoi tempi d'oro.\nTeleferico.\nIl \"teleferico\", in italiano la funivia, \u00e8 stato costruito da italiani ed \u00e8 stato inaugurato nel 1975. Pu\u00f2 ospitare fino a 17 persone e impiega 8 minuti per salire e scendere la montagna. Questo piccolo treno, \u00e8 accogliente, con le sue pareti di vetro protetto, offre al visitatore, una visione piena della citt\u00e0.\nIl Cristo Redentore.\nIl teleferico porta sulla cima della Montagna Isabel de Torres, a Puerto Plata da dove oltre a godere del bellissimo paesaggio si pu\u00f2 ammirare il gigantesco Cristo Redentore di ben 16 metri, che fu installato nel 1970. Alla base del cristo \u00e8 presente una cupola dove all\u00b4interno si trovano tanti piccoli negozi che vendono souvenir. Inoltre il cristo di Puerto Plata \u00e8 gemellato con il famoso e ancor pi\u00f9 grande Cristo del Corcovado di Rio de Janeiro, in Brasile."}
{"id": "2822008", "revid": "110157", "url": "https://it.wikipedia.org/wiki?curid=2822008", "title": "Nebanice", "text": "Nebanice (in tedesco \"Nebanitz\") \u00e8 un comune della Repubblica Ceca facente parte del distretto di Cheb, nella regione di Karlovy Vary.\nGeografia fisica.\nI comuni limitrofi sono Vokov, Sebenbach e Dvorek ad ovest, Vackovec, Hn\u011bv\u00edn, Milhostov, Starost e Hlubok\u00e1 a nord, Mostov, Chot\u00edkov, Hl\u00ednov\u00e1 e Liboc ad est ed Odrava, Obiln\u00e1, Poto\u010di\u0161t\u011b, Ava, Lipoltov e Jesenice a sud.\nStoria.\nLa prima menzione scritta del paese risale al 1392."}
{"id": "2822027", "revid": "21981", "url": "https://it.wikipedia.org/wiki?curid=2822027", "title": "Poul Aage Rasmussen", "text": ""}
{"id": "2822036", "revid": "380453", "url": "https://it.wikipedia.org/wiki?curid=2822036", "title": "Convocazioni alla Coppa del Mondo di pallavolo femminile 2003", "text": "Elenco delle giocatrici convocate per la Coppa del Mondo di pallavolo femminile 2003."}
{"id": "2822038", "revid": "1987609", "url": "https://it.wikipedia.org/wiki?curid=2822038", "title": "Mittelgebirge", "text": "Con il termine Mittelgebirge (termine tedesco) si intende una zona di bassi rilievi situata in Europa centrale e, particolarmente, in Germania. I Mittelgebirge non superano un determinato livello (non si tratta di alta montagna).\nI Mittelgebirge si estendono tra le pianure settentrionali e le Alpi a sud. Comprendono diverse formazioni montuose tra cui le pi\u00f9 note sono il Massiccio scistoso renano, la Selva di Turingia, la Foresta di Teutoburgo, la Foresta Nera, i Monti Metalliferi, lo Harz, la Selva Boema, la Selva Bavarese, la Selva Sveva, la Selva Francona e Weserbergland."}
{"id": "2822046", "revid": "767487", "url": "https://it.wikipedia.org/wiki?curid=2822046", "title": "Coppa di Francia 1975-1976", "text": "La stagione 1975-76 \u00e8 stata la 59\u00aa edizione della Coppa di Francia."}
{"id": "2822065", "revid": "125342254", "url": "https://it.wikipedia.org/wiki?curid=2822065", "title": "Storia delle donne nella Resistenza italiana", "text": "La storia delle donne nella Resistenza italiana rappresenta una componente fondamentale per il movimento partigiano nella lotta contro il nazifascismo. Esse lottarono per riconquistare la libert\u00e0 e la giustizia del proprio paese ricoprendo funzioni di primaria importanza.\nIn tutte le citt\u00e0 le donne partigiane lottavano quotidianamente per recuperare i beni di massima necessit\u00e0 per il sostentamento dei compagni e trasportavano risorse poich\u00e9 considerate meno pericolose. Vi erano gruppi organizzati di donne che svolgevano propaganda antifascista, raccoglievano fondi ed organizzavano assistenza ai detenuti politici ed erano impegnate anche nel mantenimento delle comunicazioni oltre che nelle operazioni militari.\nLe donne che parteciparono alla Resistenza, facevano parte di organizzazioni come i Gruppi di Azione Patriottica (GAP) e le Squadre di Azione Patriottica (SAP), e inoltre, fondarono dei Gruppi di difesa della donna, \"aperti a tutte le donne di ogni ceto sociale e di ogni fede politica o religiosa, che volessero partecipare all'opera di liberazione della patria e lottare per la propria emancipazione\", per garantire i diritti delle donne, sovente diventate capifamiglia, al posto dei mariti arruolati nell'esercito.\nDall'interno delle fabbriche (dove avevano preso il posto degli uomini impegnati in guerra), organizzarono scioperi e manifestazioni contro il fascismo.\nIl ruolo delle donne nella Resistenza.\nI compiti ricoperti dalle donne nella Resistenza furono molti: fondarono squadre di primo soccorso per aiutare i feriti e gli ammalati, contribuirono nella raccolta di indumenti, cibo e medicinali, si occuparono dell'identificazione dei cadaveri e dell'assistenza ai familiari dei caduti.\nSi sono inoltre rese indispensabili alla collettivit\u00e0 partigiana: oltre che cucinare, lavare, cucire e assistere i feriti, partecipavano alle riunioni portando il loro contributo politico ed organizzativo e all'occasione sapevano anche cimentarsi con le armi. Particolarmente prezioso era il loro compito di comunicazione: con astuzia riuscivano sovente a passare dai posti di blocco nemici raggiungendo la meta prefissata: prendevano contatto con i militari e li informavano dei nuovi movimenti.\nLe loro azioni erano soggette a rischio quanto quelle degli uomini e quando cadevano in mano nemica subivano le pi\u00f9 atroci torture. Erano brave nel camuffare armi e munizioni: quando venivano fermate dai tedeschi con addosso qualcosa di compromettente, riuscivano spesso ad evitare la perquisizione, dichiarando compiti importanti da svolgere, familiari ammalati, bambini affamati da accudire. Parlando della sfera familiare, le donne parlavano infatti una lingua universale capace di suscitare sentimenti e sensibilit\u00e0 nascoste.\nNell'epoca del secondo conflitto mondiale le donne acquisirono un ruolo importante anche a livello economico-produttivo. Mentre gli uomini venivano richiamati alle armi, esse dovettero sostituirli nell'industria e nell'agricoltura. Le donne lavoravano soprattutto nel settore tessile, alimentare e industriale, ma erano presenti anche in larga misura nella catena di montaggio, nei pubblici impieghi e nei campi, dove affrontavano le attivit\u00e0 pi\u00f9 faticose, tradizionalmente riservate agli uomini.\nIn questi settori spesso, organizzavano manifestazioni, al grido di slogan come \"Vogliamo vivere in pace\" oppure \"Vogliamo pane, basta con gli speculatori\". Soprattutto nelle campagne, mettevano a disposizione le loro case, rischiando anche la vita, per aiutare i feriti, i convalescenti e dare rifugio alle persone in fuga. Molto importante era anche l'attivit\u00e0 che le donne svolgevano nella raccolta di fondi, finalizzata a dare aiuto ai parenti degli arrestati, delle vittime dei nazifascisti e anche alle famiglie dei partigiani particolarmente bisognosi. Intensa fu anche la loro attivit\u00e0 di propaganda politica, nonch\u00e9 gli atti di sabotaggio e di occupazione dei depositi alimentari tedeschi.\nLe staffette partigiane.\nIl ruolo della staffetta, era spesso ricoperto da giovani donne tra i 16 e i 18 anni, per il semplice fatto che si pensava destassero meno sospetti e che non venissero quindi sottoposte a perquisizione. Le Staffette avevano il compito di garantire i collegamenti tra le varie brigate e di mantenere i contatti fra i partigiani e le loro famiglie; in alcuni casi avevano anche il compito di accompagnare gli eventuali resistenti. Senza i collegamenti che loro assicuravano, tutto si sarebbe fermato ed ogni cosa sarebbe stata pi\u00f9 difficile.\nAll'interno della brigata, la staffetta aveva spesso anche il ruolo fondamentale di infermiera, tenendo i contatti con il medico e il farmacista per curare i soldati dalle ferite procurate in battaglia e dai pidocchi.\nLe Staffette non erano armate e per questo il loro compito era molto pericoloso. Il loro obiettivo era quello di passare inosservate: infatti erano vestite in modo comune, ma con una borsa con doppio fondo, per nascondere tutto ci\u00f2 che dovevano trasportare. Altri collegamenti che si rivelarono indispensabili sin dagli inizi della guerriglia erano i collegamenti che tenevano le staffette tra citt\u00e0 e montagna. Specie nei momenti pi\u00f9 difficili, le staffette recuperavano e mettevano in salvo molti feriti e sbandati e ripristinavano quasi tutti i collegamenti che l'operazione nemica aveva interrotto.\nPercorrevano chilometri in bicicletta, a piedi, talvolta in corriera e in camion, pigiate in un treno insieme al bestiame, per portare notizie, trasportare armi e munizioni, sotto la pioggia e il vento, tra i bombardamenti e i mitragliamenti, con il pericolo ogni volta di cadere nelle mani dei nazifascisti.\nDurante gli spostamenti, erano sempre in prima linea: quando l'unit\u00e0 partigiana arrivava in prossimit\u00e0 di un centro abitato, era la staffetta che per prima entrava in paese per assicurarsi che non vi fossero nemici e dare il via libera ai partigiani, per proseguire nella loro avanzata. La figura della Staffetta fu molto rispettata e fu il ruolo pi\u00f9 riconosciuto per la pericolosit\u00e0 e l'importanza. Una delle staffette a cui \u00e8 stata conferita la medaglia d'oro al valor militare \u00e8 Carla Capponi, partigiana italiana scomparsa nel 2000.\nLe combattenti.\nTante furono le donne che combatterono al fianco dei partigiani contro il nazifascismo.\nIl 1\u00ba distaccamento di donne combattenti sorse in Piemonte alla met\u00e0 del 1944 presso la Brigata garibaldina \"Eusebio Giambone\" fu una delle tante brigate partigiane nate durante la Resistenza, legate prevalentemente al partito Comunista, ma militavano anche esponenti del Comitato di Liberazione Nazionale, del Partito Socialista Italiano, del Partito d'Azione o della Democrazia Cristiana, a Genova ne sorse un altro che prese il nome di una patriota fucilata da fascisti, un battaglione nacque nel 1944 nel Biellese ed era costituito da operaie tessili della Brigata \"Nedo\".\nImbracciarono le armi, si misero al fianco degli uomini e in alcuni casi venivano scelte come capi squadra e dirigevano l'intera brigata.\nUn esempio \u00e8 quello dato da Carla Capponi, che partecip\u00f2 alla Resistenza romana e divenne vice comandante di una formazione operante a Roma. I compagni le avevano impedito il possesso di armi, perch\u00e9 preferivano che si occupasse di altre mansioni; cos\u00ec nell'ottobre del 1943, sopra un autobus affollato, Carla rub\u00f2 una pistola ad un soldato della GNR che si trovava al suo fianco. Nel 1944 fu tra gli organizzatori dell'Attentato di via Rasella contro una formazione dell'esercito tedesco (da questo atto i nazisti ne presero pretesto per il massacro delle Fosse Ardeatine). \u00c8 stata decorata con la medaglia d'oro al valor militare per le numerose imprese a cui ha partecipato ed \u00e8 stata riconosciuta partigiana combattente con il ruolo di capitano.\nUtilizzando le armi, le donne, invasero all'epoca un mondo prettamente maschile, ma non lo fecero per sentirsi importanti: fu una questione di necessit\u00e0 in una situazione dove era giusto collaborare per una causa che coinvolgeva l'intera popolazione.\nNelle formazioni nei primi tempi vi furono delle contestazioni da parte di alcuni partigiani, contro la presenza femminile, ma alla fine anche i pi\u00f9 scettici dovettero ricredersi. Le donne combattevano al fianco degli uomini, nelle montagne, al freddo, in alcuni casi si dedicavano a delle vere e proprie azioni di sabotaggio militare, mettendo a rischio la loro vita. Si venne a creare all'interno delle brigate un vero e proprio rapporto d'amicizia tra le donne e i partigiani, salvo alcune eccezioni che vennero denunciate e discusse severamente. Le donne portarono soprattutto un forte supporto morale all'interno del gruppo, essenziale in quei momenti cos\u00ec difficili. Tante sono state le donne combattenti catturate e seviziate, portate in campi di concentramento e poi condannate a morte.\nLe rappresentanti delle istituzioni.\nNelle realt\u00e0 geo-politiche create nel corso della guerra di liberazione, le donne coprirono anche ruoli di responsabilit\u00e0 istituzionale. \u00c8 il caso di Gisella Floreanini, la prima donna in Italia a ricoprire un incarico governativo nella Repubblica partigiana dell'Ossola, tra il settembre e l'ottobre del 1944. Donna colta e intelligente, divenne subito un punto di riferimento per gli antifascisti italiani. Fu responsabile dei Gruppi di difesa della donna e le fu affidato l'incarico di Commissario all'assistenza e ai rapporti con le organizzazioni di massa della Repubblica dell'Ossola..\nIl suo contributo nei \"quaranta giorni di libert\u00e0\" della Repubblica dell'Ossola, (questa Repubblica esistette dal 2 settembre al 22 ottobre 1944, i partigiani attaccarono le truppe fasciste sconfiggendole e proclamando cos\u00ec la repubblica. Per questo motivo questo periodo viene chiamato \"quaranta giorni di libert\u00e0\") fu essenziale tanto che ne divenne il simbolo.\nTra il 1944 e il 1945, raggiunse le formazioni garibaldine nella Valsesia e continu\u00f2 la lotta. Proprio in quel periodo, divenne Presidente del Comitato per l'organizzazione delle donne. Alla fine del conflitto venne nominata componente della Consulta Nazionale e successivamente venne eletta deputata alla Camera dei deputati.\nUn'altra donna che ricopr\u00ec nella Resistenza ruoli di carattere politico fu Nilde Iotti. Giovanissima segu\u00ec le orme del padre, morto quando lei era ancora adolescente, e si iscrisse al PCI (partito comunista italiano). La sua prima funzione nella Resistenza fu quella di porta-ordini. Il suo primo impegno importante fu quello di responsabile dei gruppi di difesa della donna essenziali nella raccolta di indumenti, medicinali, alimenti per i partigiani.\nDopo il Referendum del 2 giugno del 1946, Nilde Iotti fu eletta in Parlamento, prima come semplice deputato e poi come membro dell'Assemblea Costituente e contribu\u00ec a creare l'articolo 3 della Costituzione italiana dove si sancisce l'uguaglianza dei cittadini: \"\"Tutti i cittadini hanno pari dignit\u00e0 sociale e sono eguali davanti alla legge, senza distinzione di sesso, di razza, di lingua, di religione, di opinioni politiche, di condizioni personali e sociali\". \"\nLa \"Resistenza taciuta\".\nPer decenni a livello storiografico ed istituzionale il contributo delle donne alla Resistenza non \u00e8 stato mai adeguatamente riconosciuto, rimanendo relegato ad un ruolo secondario, che scontava \"di fatto\" una visione in cui anche la Lotta di Liberazione veniva \"declinata\" al \u00abmaschile\u00bb. I dati ufficiali della partecipazione femminile alla Resistenza hanno scontato inoltre criteri di riconoscimento e di premiazioni puramente militari, non prendendo in considerazione i \"modi diversi\", ma non per questo meno importanti, con cui le donne parteciparono ad essa. Per questi motivi si parla di \"Resistenza taciuta\".\nAlcune cifre.\nIl numero di donne che contribu\u00ec alla Resistenza Italiana, secondo alcune fonti, fu molto elevato. Il loro supporto cominci\u00f2 fin dagli inizi della lotta partigiana, fino all'aprile del 1945, quando vi fu la liberazione dell'Italia dai nazisti.\nAlcune stime della partecipazione femminile alla Resistenza\u02d0\nOrigine sociale e retroterra culturale.\nLa Resistenza \u00e8 un fenomeno collettivo non espressione di un \u00e9lite, una vera reazione del popolo. Nel mondo rurale e soprattutto tra le donne, la coscienza antifascista matur\u00f2 lentamente, esclusivamente all'interno del contesto familiare, legata tutt'al pi\u00f9 a ricordi di episodi di violenze fasciste subite dai familiari o di danni alle propriet\u00e0.\nDiverso \u00e8 invece il discorso per le donne di citt\u00e0 oppure per quelle che vivendo nei paesi collinari o montani, avevano una diversa qualifica professionale, erano insegnanti, impiegate o artigiane. In questi ambiti era infatti pi\u00f9 diffusa l'insofferenza verso il regime e c'era un'avversione pi\u00f9 netta per al fascismo e a Mussolini, maturata in famiglia e sui banchi di scuola.\nIl fascismo, tent\u00f2 di escludere le donne da ogni attivit\u00e0 extrafamiliare e di riaffermare l'ideale della donna come \"angelo del focolare\", ma la propaganda scaten\u00f2 la reazione di una parte consistente del mondo femminile. Donne giovani e anziane intellettuali, studentesse e professoresse, ma anche e soprattutto donne provenienti dal popolo, dalle fabbriche, dai campi. Le donne cominciarono a manifestare e protestare, nelle piazze il loro dissenso contro il regime.\nLe donne delle citt\u00e0 erano maggiormente agganciate all'attivit\u00e0 dei GAP e delle SAP. Talvolta le donne dotate di cultura pi\u00f9 elevata, organizzavano delle riunioni private a carattere politico. Tra le donne di campagna invece, era prevalente il sostegno pratico alle attivit\u00e0 partigiane piuttosto che la diretta partecipazione alle attivit\u00e0 belliche o politiche.\nNacquero giornali femminili, dove tra i tanti titoli si poteva leggere: \"anche noi siamo scese in campo\" oppure \"tutte le donne hanno preso il loro posto in battaglia\".\nAd accrescere ancora di pi\u00f9 il ruolo politico della donna nella Resistenza, furono i GDD (Gruppi di Difesa della Donna), il primo nato nel 1943 a Milano da alcune donne del CLN..\nFigure particolari.\nFurono numerose le donne che presero parte alla Resistenza. Anche se la maggior parte delle loro storie \u00e8 stata oggi dimenticata, di alcune sono rimaste testimonianze preziose.\nNel volume \"La collina della lucertole\" di Vittorio Civitella, \u00e8 raccontata la storia di Francesca Laura Wronowski Fabbri (parente di Giacomo Matteotti). Sfoll\u00f2 da Chiavari nel 1944 insieme alla famiglia, per recarsi in una casa di campagna in alta val Fontanabuona, dove l\u00ec si cre\u00f2 il centro di un'attivit\u00e0 di resistenza clandestina, coordinata dal cognato Antonio Zolesio (pseudonimo di copertura \"Umberto Parodi\").\nAd essa ader\u00ec Francesca Laura Wronowski (nome di battaglia \"Laura\"), anche se tutti la chiamavano \"Kiki\" e con questo nome \u00e8 indicata nei ruoli organici della \"Brigata Lanfranconi\" (Brigata GL-Matteotti), distaccamento \"Ventura\", dove svolgeva compiti di infermiera-tuttofare. Aveva iniziato non ancora ventenne come staffetta-informatrice al fianco di Zolesio e tra il giugno e luglio del 1944, insieme a \"Giovanna\" (Maria Gemma Ratto, una delle pi\u00f9 fide e determinate collaboratrici di Umberto), prepara all'azione compiuta contro il Campo di Concentramento di Calvari. Laura e Maria Gemma fecero da guide al commando attraverso il passaggio di Canevale.\nAll'interno della \"Brigata Lanfranconi\" (Brigata GL-Matteotti), l'attivit\u00e0 quotidiana di Laura e dei suoi compagni, consisteva nel sopravvivere e nell'addestrarsi con le armi; non solo dovevano cercare di recuperare del cibo dai contadini delle zone, tenere pulito il \"casone\" nel quale vivevano, ma uscivano anche in missione di guerriglia, minavano ponti, interrompevano le comunicazioni e attaccavano i convogli.\nUn determinante contributo che Laura diede alla Resistenza, lo diede anche Iris Versari che nel 1943 divenne staffetta della banda di Silvio Corbari e nel gennaio del 1944 combattente della formazione. Iris prende parte a molti combattimenti, ma nell'agosto del 1944, venne ferita ad una gamba e insieme ai compagni si rifugi\u00f2 in una casa, sorpresa da tedeschi e fascisti. Trovandosi ad essere di \"peso\" perch\u00e9 ferita e impossibilitata a fuggire, esort\u00f2 fino all'ultimo i compagni a scappare e consapevole della sorte che le sarebbe capitata nelle mani nemiche si tolse la vita. I fascisti trasportarono il cadavere di Iris a Forl\u00ec in Piazza Saffi dove lo appesero insieme a quello dei suoi compagni di lotta. Il 16 aprile del 1976, le viene concessa la medaglia d'oro al valor militare alla memoria.\nIrma Bandiera, staffetta nella 7\u00aa G.A.P, divenne combattente con il soprannome di \"Mimma\". Fu catturata dai nazifascisti mentre stava rientrando a casa da Castel Maggiore, dove aveva trasportato armi e documenti compromettenti. Per sei giorni i fascisti la seviziarono, la accecarono, ma Irma non disse una parola, non rivel\u00f2 i nomi dei propri compagni; e cos\u00ec dopo aver subito le peggiori torture, la portarono ai piedi della collina di San Luca e la fucilarono. Anche lei ottenne il 14 agosto del 1944 la medaglia d'oro al valor militare.\nTeresa Adele Binda, madre di un partigiano, visse per un periodo con lui sulle montagne. Tornata a casa fu prelevata dai nazifascisti che la incarcerarono e la torturarono per estorcerle informazioni, ma non parl\u00f2, e fu fucilata. Nel 2008 fu onorata con la medaglia d'oro al merito civile alla memoria.\nGiustina Abb\u00e0, operaia, \u00e8 stata la prima donna ad abbracciare la causa partigiana in Istria. Organizz\u00f2 uno sciopero della fame tra le sue compagne, per protestare contro la guerra e contro la scarsa distribuzione di cibo. \nAlma Vivoda viene considerata la prima caduta nella Guerra di Resistenza in Italia, uccisa il 28 giugno 1943 durante una missione alla Rotonda del Boschetto (Trieste). \nPartigiane italiane decorate con medaglia d'oro al valor militare.\nLe partigiane italiane decorate con medaglia d'oro al valor militare furono 19:\nEpisodi particolari.\nA Parma.\nUno dei tanti episodi di lotta al regime fascista che ha coinvolto le donne come collettivit\u00e0, fu lo \"sciopero del pane\" avvenuto a Parma il 16 ottobre 1941. Questo episodio pu\u00f2 essere considerato il momento in cui le donne entrarono a far parte integrante del movimento antifascista.\nLa protesta scoppi\u00f2 per la riduzione del pane, nonostante Mussolini avesse dato delle rassicurazioni in proposito. Le donne parmensi assaltarono un furgoncino della Barilla che trasportava il pane, le operaie uscirono dalle fabbriche e cominciarono a manifestare per le vie della citt\u00e0, molte di loro vennero immediatamente arrestate.\nIl 14 aprile 1944 nel parmense, un gruppo di partigiani venne catturato in montagna da un gruppo di tedeschi, vennero reclusi e poi condannati alla pena capitale. I Gruppi di difesa della donna organizzarono una manifestazione nella data del processo e all'uscita dal tribunale i partigiani trovarono centinaia di donne che chiedevano il loro rilascio. Vi furono degli scontri con i tedeschi che cominciarono a sparare e molte donne vennero arrestate e portate in San Francesco.\nPochi giorni dopo arriv\u00f2 la notizia che \"per ordine del Duce l'esecuzione della sentenza per i condannati alla pena capitale \u00e8 stata sospesa\". L'avvenimento venne riportato su tutti i giornali che evidenziarono la lotta condotta dalle donne.\nA Roma.\nUn altro episodio interessante avvenne a Roma il 7 aprile 1944, in prossimit\u00e0 del Ponte dell'Industria (conosciuto come \"Ponte di Ferro\"): un gruppo di donne insieme a ragazzi e anziani, tentarono l'assalto al mulino Tese, per impadronirsi del pane destinato ai tedeschi.\nLe SS e fascisti intervennero subito, spararono sulla folla, trascinarono dieci donne fino alla spallata del ponte e poi le fucilarono. Le donne uccise erano: Clorinda Falsetti, Italia Ferraci, Esperia Pellegrini, Elvira Ferrante, Eulalia Fiorentino, Elettra Maria Giardini, Concetta Piazza, Assunta Maria Izzi, Arialda Pistoleri e Silvia Loggreolo."}
{"id": "2822067", "revid": "2144491", "url": "https://it.wikipedia.org/wiki?curid=2822067", "title": "Coefficienti di Einstein", "text": "Albert Einstein si occup\u00f2 dell'interazione radiazione-materia.\nPer descrivere questa interazione egli ricorse a tre coefficienti detti coefficienti di Einstein o coefficienti fenomenologici di Einstein: \nIl modello si basa su un sistema quantico a due soli livelli in equilibrio termico tra loro, la cui popolazione sar\u00e0 N1 per il livello 1 e N2 per il livello 2 (\"schema di Einstein\").\nLa variazione di popolazione dei livelli \u00e8 regolata da 4 uguaglianze:\ndove formula_5: tempo e formula_6. : radianza spettrale, formula_7 la costante di Planck e formula_8 la costante di Boltzmann. \nIn condizioni di equilibrio termico la variazione complessiva di popolazione di ciascuno stato \u00e8 nulla, inoltre considerando B=B' si ha:\nformula_9"}
{"id": "2822071", "revid": "767487", "url": "https://it.wikipedia.org/wiki?curid=2822071", "title": "Segui il tuo cuore (film)", "text": "Segui il tuo cuore (\"Charlie St. Cloud\") \u00e8 un film del 2010 diretto da Burr Steers, basato sul romanzo \"Ho sognato di te\" (\"The Death and Life of Charlie St. Cloud\") di Ben Sherwood.\nTrama.\nCharlie St. Cloud \u00e8 un ragazzo sopraffatto dal dolore per la morte del fratellino minore Sam in un incidente automobilistico che ha visto coinvolto anche lui stesso, cos\u00ec tanto che egli accetta un lavoro come custode del cimitero in cui il fratello \u00e8 sepolto. Charlie ha un legame speciale e duraturo con il fratello, che pu\u00f2 ancora vedere. Charlie si incontra con Sam ogni sera al tramonto per giocare a baseball, loro sport preferito e per parlare. Improvvisamente una ragazza di nome Tess entra nella vita di Charlie e lui deve scegliere tra il mantenere la promessa fatta a Sam o stare con la ragazza che ama... E Charlie, inizialmente, sceglie di stare con Sam. Ma quando scopre che la ragazza in realt\u00e0 \u00e8 scomparsa e lui la vede solo perch\u00e9 \u00e8 ancora nel limbo tra vita e morte, raccoglie i segnali da lei lasciati e decide di andarla a cercare, convinto che la loro storia non sia solo un'illusione. E infatti quando Charlie salva la ragazza, dopo un po' di tempo i due si fidanzano e insieme decidono di affrontare un viaggio in barca per girare il mondo.\nProduzione.\nDopo che Ben Sherwood annunci\u00f2 che avrebbe pubblicato un nuovo libro intitolato \"The Death and Life of Charlie St. Cloud\", nei mesi di aprile e maggio del 2003 l'autore fu contattato da tre studi cinematografici in competizione tra loro per l'acquisizione dei diritti cinematografici dell'opera, perch\u00e9 interessati a trarne un film per il grande schermo.\nLa stagione dei negoziati si concluse con la cessione dei diritti agli Universal Studios, i quali pagarono 500.000$ subito e un'ulteriore aggiunta per un totale di 1ml $ prevista dal contratto in caso il film fosse stato effettivamente realizzato.\nPer la regia si pens\u00f2 inizialmente a Joe Johnston, ma nel marzo 2009, con l'avvio della preproduzione, fu annunciata la sua sostituzione con Berr Steers.\nSherwood entr\u00f2 a far parte del progetto come produttore esecutivo in coppia con Donna Langley per gli Universal Studios. Una prima sceneggiatura fu scritta da James Schamus e Lewis Colick, per essere infine rivista da Craig Pearce e in seguito rimaneggiata da Steers.\nIl primo attore a entrare a far parte del cast artistico fu Zac Efron, il quale declin\u00f2 l'invito della Paramount Pictures ad apparire nel rifacimento di \"Footloose\" in favore di \"Charlie St. Cloud\". In seguito si aggiunsero: Amanda Crew nel luglio 2009, Kim Basinger ad agosto e Chris Massoglia ad ottobre. Sia Ray Liotta che Kim Basinger hanno preso parte alle riprese per fare un piacere alle figlie, desiderose di incontrare Zac Efron.\nLe riprese iniziarono il 31 luglio 2009 e terminarono il 22 ottobre dello stesso anno, svolgendosi interamente in Canada nella Columbia Britannica. Amanda Crew gir\u00f2 le scene lei riguardanti nel mese di settembre, e Zac Efron termin\u00f2 il suo ciclo di riprese a fine ottobre. Il film \u00e8 uscito il 21 gennaio 2011.\nDistribuzione.\nIl film \u00e8 stato distribuito nelle sale cinematografiche statunitensi e canadesi il 30 luglio 2010.\n\u00c8 stato distribuito in Italia il 21 gennaio 2011, incassando solamente \u20ac 135.000 nel primo fine settimana di programmazione."}
{"id": "2822088", "revid": "767487", "url": "https://it.wikipedia.org/wiki?curid=2822088", "title": "The Parselmouths", "text": "Le Parselmouths sono un gruppo indie-wizard rock, formato nel 2004 a Renton (Washington), da Kristina Horner e Brittany Vahlberg. Come tutte le altre band wizard rock, le Parselmouths scrivono canzoni completamente ispirate alla saga di \"Harry Potter\", scritta dall'autrice britannica J. K. Rowling, tuttavia una differenza che le contraddistingue in modo sostanziale da gruppi quali Harry and the Potters e Draco and the Malfoys \u00e8 che i due membri principali si sono create due personaggi fittizi, due ragazze della casata di Serpeverde, che hanno inserito nell'universo potteriano con la loro musica.\nSin dalla sua formazione nel 2004, il gruppo ha pubblicato tre album studio (uno dei quali disponibile esclusivamente su iTunes) e un EP, ed ha inoltre collaborato a cinque compilation. Nel 2007, MTV ha classificato le ragazze come terzo \"Miglior Gruppo Wizard Rock\" dell'anno, e le ha anche intervistate segnando la loro prima apparizione televisiva.\nStoria.\nOrigini.\nNel 2004, Kristina e Brittany assistettero ad un concerto dei pionieri del wizard rock Harry and the Potters, tenutosi alla libreria dell'universit\u00e0 di Seattle. Essendo le due gi\u00e0 musiciste, presero da l\u00ec l'idea di creare un gruppo proprio, rappresentando la prospettiva di due ragazze fittizie della casata Serpeverde\n2008: espansione.\nAll'inizio del 2008, la band annunci\u00f2 il fidanzamento ed imminente matrimonio di Brittany, che avrebbe quindi lasciato il gruppo. Nello stesso annuncio, le due componenti principali introdussero due nuovi membri: Eia Waltzer e Nick Horner. Eia ha iniziato a registrare con Kristina e Brittany gi\u00e0 da prima che quest'ultima lasciasse il gruppo, e nel terzo album \"Pretty in Pink (and Green)\" c'\u00e8 perfino una canzone a lei dedicata. Inoltre, ella ha cantato come corista e suonato le tastiere nella maggior parte delle canzoni di tale album.\nNick \u00e8, invece, il fratello minore di Kristina, che ha iniziato a suonare la batteria in sostituzione dell'ex-batterista del gruppo John Platter, che se n'era andato dopo il tour estivo della band del 2007. Nick non venne ufficialmente accreditato come batterista della band fino a maggio del 2008, mese durante il quale fu inserito come componente ufficiale del gruppo nella pagina MySpace di quest'ultimo. Da componente ufficioso ha suonato la batteria nell'album \"Pretty in Pink (and Green)\", nel quale infatti non \u00e8 stato accreditato.\nDa quando Brittany ha lasciato il gruppo, i pezzi di chitarra sono suonati da Lauren Fairweather, chitarrista di un'altra band wizard rock chiamata The Moaning Myrtles.\nBrittany lascia il gruppo.\nNel 2008, Kristina post\u00f2 un video blog nel suo canale YouTube (chiamato \"fiveawesomegirls\") nel quale annunciava che Brittany avrebbe lasciato il gruppo. Il fatto, oltre ad essere menzionato nella pagina Twitter di Brittany, venne ufficializzato sul MySpace ufficiale del gruppo, dove Kristina scrisse: \"Niente di tutto ci\u00f2 \u00e8 stato deciso con cattiveria, e non \u00e8 altro che il prodotto del suo matrimonio e del fatto che sar\u00e0 troppo occupata per continuare a viaggiare con me per tutto il paese per i concerti\".Da quel momento l'ormai ex-fidanzato di Kristina, Alex Day (conosciuto su YouTube come \"Nerimon\"), inizi\u00f2 a suonare la chitarra per il gruppo nei live, e cant\u00f2 da corista per tre tracce del nuovo album delle Parselmouths. Tuttavia, da agosto del 2009 anche Alex lasci\u00f2 definitivamente la band, sia per la fine della sua relazione con Kristina, sia per il fatto che egli fosse di nazionalit\u00e0 inglese. Kristina tutt'oggi porta avanti il gruppo da sola o insieme a dei membri temporanei.\nFormazione.\nKristina Horner, 21 (voce, basso, flauto)\nEia Waltzer, 21 (coro, tastiere)\nEx componenti.\nNick Horner, 15 (batteria nel 2008)\nJohn Platter, 18 (batteria nel 2006-2007)\nBrittany Vahlberg, 21 (chitarra, coro, violino nel 2004-2009)"}
{"id": "2822104", "revid": "219355", "url": "https://it.wikipedia.org/wiki?curid=2822104", "title": "Coefficienti fenomenologici di Einstein", "text": ""}
{"id": "2822105", "revid": "219355", "url": "https://it.wikipedia.org/wiki?curid=2822105", "title": "Coefficiente fenomenologico di Einstein", "text": ""}
{"id": "2822107", "revid": "219355", "url": "https://it.wikipedia.org/wiki?curid=2822107", "title": "Coefficiente di Einstein", "text": ""}
{"id": "2822109", "revid": "92723", "url": "https://it.wikipedia.org/wiki?curid=2822109", "title": "Tadeusz Kondrusiewicz", "text": "Biografia.\nNato da una famiglia di etnia polacca nei territori annessi alla RSS Bielorussa, sacerdote dal 31 maggio 1981, il 10 maggio 1989 \u00e8 stato nominato da papa Giovanni Paolo II amministratore apostolico di Minsk e, contemporaneamente, vescovo titolare di Ippona Zarito. Lo stesso papa Wojty\u0142a lo ha consacrato vescovo nella basilica di San Pietro in Vaticano il successivo 20 ottobre.\nIl 13 aprile 1991 Giovanni Paolo II lo ha nominato amministratore apostolico per tutta la Russia Europea fino a quando, l'11 febbraio 2002, il Pontefice ha provveduto alla riorganizzazione della Chiesa in Russia erigendo varie diocesi tra cui l'arcidiocesi della Madre di Dio a Mosca di cui Kondrusiewicz \u00e8 stato nominato primo arcivescovo.\nDal 1999 al 2005 \u00e8 stato anche presidente della Conferenza Episcopale Russa.\nIn seguito alle dimissioni per raggiunti limiti d'et\u00e0 del cardinale Kazimierz \u015awi\u0105tek dall'ufficio di arcivescovo di Minsk-Mahil\u00eb\u016d, accolte il 14 giugno 2006, papa Benedetto XVI lo ha nominato suo successore il 21 settembre 2007.\nIl 30 giugno 2011 Benedetto XVI lo ha nominato anche amministratore apostolico \"ad nutum Sanctae Sedis\" della diocesi di Pinsk, incarico cessato il 3 maggio 2012 quando lo stesso papa ne ha nominato vescovo Antoni Dziemianko.\nIl 3 giugno 2015 \u00e8 stato nominato presidente della Conferenza Episcopale della Bielorussia.\nIl 3 gennaio 2021 papa Francesco ha accolto le sue dimissioni per raggiunti limiti d'et\u00e0.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "2822121", "revid": "339392", "url": "https://it.wikipedia.org/wiki?curid=2822121", "title": "Museum Boymans-van Beuningen", "text": ""}
{"id": "2822126", "revid": "1543377", "url": "https://it.wikipedia.org/wiki?curid=2822126", "title": "Liberty Meadows", "text": "Liberty Meadows \u00e8 una striscia a fumetti di genere comico scritta e disegnata dal fumettista statunitense Frank Cho. La striscia, oltre a essere pubblicata giornalmente su quotidiani statunitensi dal 1997 al 2001 per poi continuare in volume sino al 2006, \u00e8 stata tradotta e pubblicate in altri paesi del mondo.\nStoria editoriale.\n\"Liberty Meadows\" \u00e8 la naturale evoluzione di una striscia a fumetti, \"University2\", realizzata da Cho quando era ancora studente alla University of Maryland e pubblicata sul giornale universitario; questa presentava gi\u00e0 molti personaggi che saranno presenti in \"Liberty Meadows\", sebbene notevolmente modificati. Nel 1996, dopo la laurea, il disegnatore venne contattato dal Creators Syndicate, che gli propose un contratto. Il fumetto cambi\u00f2 cos\u00ec nome, i personaggi e l'ambientazione vennero rivisitati ed il 20 marzo 1997 \"Liberty Meadows\" inizi\u00f2 la pubblicazione sui quotidiani statunitensi. Il successo giunse rapidamente, e nel giro di breve tempo le strisce iniziarono ad essere tradotte e pubblicate su pi\u00f9 di 30 giornali in cinque paesi.\nCho continu\u00f2 a realizzare le sue strisce giornaliere sotto l'egida del Syndicate fino al 2001; in quell'anno, tuttavia, cess\u00f2 la collaborazione con esso, affermando di voler godere di una maggiore libert\u00e0 creativa ed espressiva a suo avviso limitata dalla censura cui era sottoposta la striscia ad opera dei precedenti editori. Cos\u00ec, dopo una breve esperienza di autopubblicazione, l'autore decise di stipulare un nuovo contratto con la Image Comics; con la casa editrice di \"Spawn\" inizi\u00f2 la pubblicazione in volumi (comic book) che raccoglievano le strisce in precedenza pubblicate dai quotidiani, in molti casi ridisegnate senza i vincoli precedentemente imposti.\nAttualmente negli USA sono stati pubblicati 37 volumi di \"Liberty Meadows\", l'ultimo dei quali uscito nel 2006 e contenente solo materiale inedito. Ad ogni modo nel 2007, durante un convegno, l'autore avrebbe dichiarato la sua intenzione di realizzare altre strisce della serie.\nEdizioni estere.\nIn Italia la striscia fece la sua prima apparizione nel 1997, all'interno della rivista \"Linus\", che ne continu\u00f2 la pubblicazione mensilmente fino al 2000. Nel 2003 i diritti italiani passarono alla casa editrice Salda Press che realizz\u00f2 una pubblicazione cronologica composta da quattro volumi basata sulla edizione statunitense con alcune strisce ridisegnate dall'autore e con una nuova traduzione rispetto a quella pubblicata su \"Linus\", arricchita da note a margine esplicative. \nLe strisce di Liberty Meadows sono state raccolte dalla casa editrice Salda Press in quattro volumi, editi a partire dal 2003:\nTrama.\nAmbientata a Liberty Meadows in un rifugio/clinica per animali in difficolt\u00e0, narra le vicende dei membri dello staff formato dal timido veterinario Frank e dalla bella psicologa per animali Brandy, nonch\u00e9 di alcuni dei suoi ospiti, animali antropomorfi fra cui l'orso nano Ralph, la rana toro Leslie e il maiale Dean. Le vicende narrate nella striscia ruotano intorno al rifugio per animali Liberty Meadows, dove animali feriti, maltrattati o scacciati dal loro ambiente naturale vengono curati e accuditi. Fra i personaggi principali si annoverano sia umani che lavorano alla struttura sia animali antropomorfi ospiti della stessa: fra i primi il veterinario Frank, imbranato e terribilmente timido, innamorato della bella Brandy, psicologa atletica e piena di vita; fra i secondi l'orso nano da circo Ralph, la rana ipocondriaca Leslie e il maiale Dean, insieme a molti altri comprimari.\nStile.\nLa striscia, dichiaratamente comica, \u00e8 disegnata con uno stile di volta in volta cartoonesco (soprattutto per quanto riguarda i vari animali antropomorfi) e realistico (per gli umani, in particolare le ragazze) e sempre molto elaborato; lo stesso Cho in un'intervista si \u00e8 detto fiero del livello dei suoi disegni, ben diverso da quello usuale nelle strisce quotidiane che, a suo dire, sono spesso \"disegnate da fare schifo\".\nLe trovate comiche del fumetto, contraddistinte da un ritmo molto serrato, spaziano dai classici del genere (esplosioni, scazzottate, amori sfortunati) a situazioni paradossali come improbabili \"portali dimensionali\" o incursioni al di l\u00e0 del \"quarto muro\". Nei suoi fumetti, inoltre, Cho include spesso riferimenti alla cultura popolare americana, nonch\u00e9 vere e proprie parodie di altre strisce e fumetti: fra i pi\u00f9 richiamati possono essere citati \"Calvin e Hobbes\", \"Cathy\", \"Lil Abner\", \"Dilbert\" e molti altri."}
{"id": "2822132", "revid": "125435693", "url": "https://it.wikipedia.org/wiki?curid=2822132", "title": "Il giudice \u00e8 accusato", "text": "Il giudice \u00e8 accusato (titolo originale negli USA: Death Turns the Tables; nel Regno Unito: The Seat of the Scornful) \u00e8 un romanzo giallo scritto da John Dickson Carr pubblicato nel 1941. Protagonista di questo romanzo \u00e8 il grassoccio dottor Gideon Fell.\nTrama.\nHorace Ireton \u00e8 un anziano giudice, pomposo e integerrimo, padre di Constance, una ragazza sui vent'anni desidersosa di sposarsi con Tony, un uomo che Horace ritiene un manipolatore.Dopo che il padre e il fidanzato si sono conosciuti, il secondo viene assassinato nella casa del primo.Indizi e movente sono tutti contro il giudice... e la polizia comincia ad indagare, ma sar\u00e0 l'acume di Gideon Fell a districare la matassa.\nCritica.\n\u00abUno dei pochi tentativi riusciti di mescolare il problema della \"detection\" con il romanzo di carattere, e un caso semplice e diretto senza l'isteria nervosa di cui Carr sfortunatamente divenne cos\u00ec appassionato in questo periodo [...] Carr mescola nella sua storia alcuni trucchi che sono i preferiti nelle trame di altri scrittori di gialli. Abbiamo la storia di un tentato omicidio nel passato, la scomparsa dell'arma del delitto di quel crimine, un omicidio, un omicidio simulato e la scomparsa di un vagabondo investito accidentalmente. [...] La ricostruzione del finto omicidio verso la fine del libro, comunque, \u00e8 puro Carr. \u00c8 al tempo stesso uno dei pezzi pi\u00f9 assurdi e pi\u00f9 brillanti nei libri di questo periodo quando era al massimo della sua creativit\u00e0. [...] Poich\u00e9 \u00e8 impegnato in una partita a scacchi mentale con uno dei criminali pi\u00f9 arroganti di Carr, il dottor Fell adotta un nuovo atteggiamento. Agisce, in effetti, da nemesi nel significato classico del termine. Sa bene chi \u00e8 il responsabile quasi dall'inizio ed \u00e8 deciso a dare al colpevole ci\u00f2 che si merita\u00bb."}
{"id": "2822134", "revid": "79968", "url": "https://it.wikipedia.org/wiki?curid=2822134", "title": "Fondazione Famiglia Piccolo di Calanovella", "text": ""}
{"id": "2822148", "revid": "1573940", "url": "https://it.wikipedia.org/wiki?curid=2822148", "title": "Braula", "text": "Braula , \u00e8 un genere di insetti dell'ordine dei Ditteri (Brachycera: Cyclorrhapha: Acalyptratae), appartenente, insieme al genere \"Megabraula\", alla famiglia dei Braulidae.\nImportanza.\nCome nella generalit\u00e0 della famiglia, \"Braula\" comprende specie associate alle api da un particolare rapporto di commensalismo, denominato cleptoparassitismo: gli adulti vivono sul dorso delle operaie o della regina e all'occorrenza si spostano presso l'apparato boccale per nutrirsi a spese del miele o della pappa reale rigurgitata dall'ospite.\nLe larve si sviluppano all'interno di gallerie scavate negli opercoli delle celle del miele e si nutrono a spese di cera e altre sostanze incluse (miele, detriti organici).\nCaratteri differenziali e distribuzione.\nLa morfologia \u00e8 quella tipica della generalit\u00e0 dei Braulidae: si tratta di ditteri secondariamente atteri, privi di occhi, con struttura toracica semplificata e zampe dai tarsi modificati, appiattiti e con unghie trasformate in pettini.\nRispetto a \"Megabraula\", le specie del genere \"Braula\" presentano i seguenti caratteri differenziali:\nLa morfologia dell'addome, insieme alle minori dimensioni, \u00e8 il carattere differenziale pi\u00f9 evidente. Nei primi sei segmenti addominali sono presenti, oltre al tergite e allo sternite, due scleriti laterali simmetrici, detti \"laterotergiti\", che si estendono in parte anche sulla faccia ventrale. I laterotergiti sono ben sviluppati e sclerificati in \"Braula\", contrariamente a \"Megabraula\", in cui sono ridotti e meno robusti. Gli sterniti, pur essendo ridotti, sono presenti (assenti in \"Megabraula\") e, infine, si ha la fusione del primo tergite con il secondo e del primo sternite con il secondo.\nLa distribuzione, infine, \u00e8 virtualmente cosmopolita, a differenza di \"Megabraula\", le cui specie sarebbero presenti esclusivamente nel Nepal.\nSistematica.\nLa specie pi\u00f9 rappresentativa \u00e8 \"Braula coeca\", ma nel genere sono comprese diverse specie, pi\u00f9 o meno diffuse, la cui morfologia \u00e8 sostanzialmente simile a quella di \"B. coeca\". Alcune di esse sono state sinonimizzate o ridotte a sottospecie di \"B. coeca\", oppure, come nel caso di alcune \"Braula\" classificate negli anni trenta da \u00d6r\u00f6si P\u00e1l, non offrono una sufficiente attendibilit\u00e0 a causa della perdita degli esemplari usati come olotipi. Allo stato attuale sono riconosciute come valide cinque specie:"}
{"id": "2822163", "revid": "729019", "url": "https://it.wikipedia.org/wiki?curid=2822163", "title": "Maafushivaru", "text": "Maafushivaru \u00e8 una delle isole dell'atollo di Ari Sud, nelle Maldive. Da un punto di vista amministrativo appartiene all'Atollo Alif Dhaal.\n\u00c8 anche chiamata Twin Island (Isola Gemella), a causa della vicinanza con la pi\u00f9 piccola isola disabitata di Lonubo, facilmente raggiungibile in cinque minuti di canoa; in lingua locale Maafushivaru significa \"Isola dei fiori\", al suo interno infatti \u00e8 ben tenuto un piccolo giardino botanico.\n\u00c8 una localit\u00e0 turistica a circa 30 minuti di idrovolante dall'Aeroporto Internazionale di Mal\u00e9-Ibrahim Nasir."}
{"id": "2822168", "revid": "767487", "url": "https://it.wikipedia.org/wiki?curid=2822168", "title": "Mastermorphix", "text": "La Master Pyramorphix (pi\u00f9 comunemente Mastermorphix) \u00e8 un twisty puzzle, simile al Cubo di Rubik, a forma di tetraedro di Reuleaux. \u00c8 una versione avanzata della Pyramorphix.\nDescrizione.\nIl Mastermorphix \u00e8 composto da 6 pezzi centrali degli spigoli bicolori, 4 vertici del tetraedro tricolori, 4 piccoli pezzi centrali delle facce monocolore e 12 pezzi non-centrali anch'essi monocolore. Sebbene somigli esteticamente alla Pyraminx, \u00e8 strutturalmente uguale al classico Cubo di Rubik e pi\u00f9 precisamente ad un \"supercubo\", ovvero quel cubo di Rubik i cui pezzi centrali hanno 4 possibili orientamenti di cui solo uno \u00e8 quello corretto. Infatti i 12 spigoli del cubo di Rubik equivalgono ai 12 pezzi non-centrali nel Mastermorphix, i 6 pezzi centrali del cubo equivalgono ai centri degli spigoli del tetraedro, mentre gli 8 vertici del cubo equivalgono ai 4 vertici e i 4 centri del tetraedro. L'unica differenza di risoluzione nei due puzzle \u00e8 data dal fatto che nel Mastermorphix, a differenza del supercubo, 4 degli 8 \"vertici\" hanno un solo possibile orientamento.\nPermutazioni.\nIl Mastermorphix pu\u00f2 assumere 5.062.877.383.753.728.000 diverse posizioni."}
{"id": "2822169", "revid": "61051", "url": "https://it.wikipedia.org/wiki?curid=2822169", "title": "Arvidsjaur", "text": "Arvidsjaur \u00e8 una cittadina (\"t\u00e4tort\") della Svezia settentrionale, situata nella contea di Norrbotten; \u00e8 il capoluogo amministrativo della municipalit\u00e0 omonima."}
{"id": "2822184", "revid": "287204", "url": "https://it.wikipedia.org/wiki?curid=2822184", "title": "\u00d6verkalix", "text": "\u00d6verkalix \u00e8 una cittadina (\"t\u00e4tort\") della Svezia settentrionale, situata nella contea di Norrbotten; \u00e8 il capoluogo amministrativo della municipalit\u00e0 omonima."}
{"id": "2822197", "revid": "74801", "url": "https://it.wikipedia.org/wiki?curid=2822197", "title": "\u00d6vertorne\u00e5", "text": "\u00d6vertorne\u00e5 (in finlandese \"Matarenki\") \u00e8 una cittadina (\"t\u00e4tort\") della Svezia settentrionale, situata nella contea di Norrbotten; \u00e8 il capoluogo amministrativo della municipalit\u00e0 omonima.\n\u00c8 situata sulle coste del fiume Torne, di fronte alla cittadina finlandese di Ylitornio. Le due citt\u00e0 rimasero unite fino a quando, nel 1809, il fiume disegn\u00f2 il nuovo confine tra Svezia e Finlandia."}
{"id": "2822198", "revid": "767487", "url": "https://it.wikipedia.org/wiki?curid=2822198", "title": "Resa quantica", "text": "In meccanica quantistica si definisce resa quantica il rapporto tra il numero di fotoni emessi e il numero fotoni assorbiti:"}
{"id": "2822202", "revid": "30288973", "url": "https://it.wikipedia.org/wiki?curid=2822202", "title": "S\u00e3o Paulo (portaerei)", "text": ""}
{"id": "2822223", "revid": "290351", "url": "https://it.wikipedia.org/wiki?curid=2822223", "title": "Kim Coates", "text": "Biografia.\nKim Coates nasce a Saskatoon, Saskatchewan in Canada, figlio di Fred e Joyce Coates. A met\u00e0 degli anni ottanta inizia la sua carriera recitativa, interpretando al Neptune Theater di Halifax opere come \"West Side Story\" e \"Romeo e Giulietta\". Nel 1986 appare per la prima volta in un film, \"Nato per vincere\" di Charles Jarrott. \u00c8 apparso in molti film e serie televisive, tra cui bisogna ricordare: \"Waterworld\", \"Poltergeist\", \"Pearl Harbor\", \"The Island\", \"Silent Hill\", \"Smallville\", ', \"Goon\", \"Crossing Lines\", ' e \"Ghost Wars\".\nOltre alle sue esperienze televisive, ha lavorato anche in teatro, recitando a Broadway nel ruolo di Stanley Kowalski in \"Un tram che si chiama Desiderio\" e allo Stratford Theatre nel ruolo del protagonista nel \"Macbeth\" di William Shakespeare. Ha partecipato alla serie televisiva della FX \"Sons of Anarchy\", nella quale ha ricoperto il ruolo di Alexander \"Tig\" Trager. \u00c8 famoso anche per il ruolo dell'agente Richard Sullins in \"Prison Break\" e per quello di Declan Gardiner nella serie televisiva canadese \"Bad Blood\"."}
{"id": "2822225", "revid": "1543377", "url": "https://it.wikipedia.org/wiki?curid=2822225", "title": "Sci di fondo ai XX Giochi olimpici invernali", "text": "Nello sci di fondo ai XX Giochi olimpici invernali furono disputate dodici gare, sei maschili e sei femminili.\nRispetto all'edizione precedente furono introdotte numerose novit\u00e0 nel programma, in gran parte gi\u00e0 sperimentate ai Mondiali dell'anno precedente. Furono soppresse la 30\u00a0km maschile e la 15\u00a0km femminile; per contro, debuttarono due gare sprint a squadre, una maschile (6x1,4\u00a0km) e una femminile (6x1,2\u00a0km). La 50\u00a0km maschile e la 30\u00a0km femminile furono a tecnica libera anzich\u00e9 a tecnica classica. Anche le distanze subirono variazioni. Le gare sprint individuali si disputarono sulla distanza di 1,4\u00a0km per gli uomini e di 1,2\u00a0km per le donne, anzich\u00e9 1,5\u00a0km per entrambi; la gara a inseguimento maschile divenne 15\u00a0km + 15\u00a0km anzich\u00e9 10\u00a0km + 10\u00a0km, quella femminile 7,5\u00a0km + 7,5\u00a0km anzich\u00e9 5\u00a0km + 5\u00a0km.\nRisultati.\nUomini.\n15 km.\nLa gara sulla distanza di 15\u00a0km si disput\u00f2 in tecnica classica il 17 febbraio, dalle ore 10:00 sul percorso che si snodava a Pragelato Plan con un dislivello massimo di 76\u00a0m; presero parte alla competizione 99 atleti. L'austriaco Martin Tauber, inizialmente accreditato dell'ottavo tempo (38:49,5), \u00e8 stato in seguito squalificato per doping.\n50 km.\nLa gara sulla distanza di 50\u00a0km si disput\u00f2 in tecnica libera il 26 febbraio, dalle ore 10:00 sul percorso che si snodava a Pragelato Plan con un dislivello massimo di 76\u00a0m; presero parte alla competizione 79 atleti. Per la prima volta in sede olimpica l'avvio fu a partenza in linea.\nSprint 1,4 km.\nLa gara sprint sulla distanza di 1,4\u00a0km si disput\u00f2 in tecnica libera il 22 febbraio, dalle ore 10:30 sul percorso che si snodava a Pragelato Plan con un dislivello massimo di 26\u00a0m; presero parte alla competizione 80 atleti.\nInseguimento 30 km.\nLa gara di inseguimento sulla distanza di 30\u00a0km si disput\u00f2 il 12 febbraio sul percorso che si snodava a Pragelato Plan e presero parte alla competizione 76 atleti. Dalle ore 13:45 si disput\u00f2 la frazione a tecnica classica sulla distanza di 15\u00a0km e con un dislivello di 52\u00a0m; in seguito si svolse la frazione a tecnica libera, sempre sulla distanza di 15\u00a0km ma con un dislivello di 59 m.\nSprint a squadre 6x1,4 km.\nLa gara sprint a squadre sulla distanza di 1,4\u00a0km si disput\u00f2 in tecnica classica il 14 febbraio, dalle ore 11:40 sul percorso che si snodava a Pragelato Plan con un dislivello massimo di 26\u00a0m; presero parte alla competizione 24 squadre nazionali.\nStaffetta 4x10 km.\nLa gara di staffetta si disput\u00f2 il 19 febbraio sul percorso che si snodava a Pragelato Plan con un dislivello massimo di 59\u00a0m; dalle ore 10:00 presero parte alla competizione 16 squadre nazionali che disputarono due frazioni a tecnica classica e due a tecnica libera.\nDonne.\n10 km.\nLa gara sulla distanza di 10\u00a0km si disput\u00f2 in tecnica classica il 16 febbraio, dalle ore 10:00 sul percorso che si snodava a Pragelato Plan con un dislivello massimo di 76\u00a0m; presero parte alla competizione 72 atlete.\n30 km.\nLa gara sulla distanza di 30\u00a0km si disput\u00f2 in tecnica libera il 24 febbraio, dalle ore 11:30 sul percorso che si snodava a Pragelato Plan con un dislivello massimo di 76\u00a0m; presero parte alla competizione 61 atlete. Per la prima volta in sede olimpica l'avvio fu a partenza in linea.\nSprint 1,2 km.\nLa gara sprint sulla distanza di 1,2\u00a0km si disput\u00f2 in tecnica libera il 22 febbraio, dalle ore 10:00 sul percorso che si snodava a Pragelato Plan con un dislivello massimo di 16\u00a0m; presero parte alla competizione 66 atlete.\nInseguimento 15 km.\nLa gara di inseguimento sulla distanza di 15\u00a0km si disput\u00f2 il 12 febbraio sul percorso che si snodava a Pragelato Plan e presero parte alla competizione 67 atlete. Dalle ore 10:00 si disput\u00f2 la frazione a tecnica classica sulla distanza di 7,5\u00a0km e con un dislivello di 36\u00a0m; in seguito si svolse la frazione a tecnica libera, sempre sulla distanza di 7,5\u00a0km ma con un dislivello di 59 m.\nSprint a squadre 6x1,2 km.\nLa gara sprint a squadre sulla distanza di 1,2\u00a0km si disput\u00f2 in tecnica classica il 14 febbraio, dalle ore 11:20 sul percorso che si snodava a Pragelato Plan con un dislivello massimo di 16\u00a0m; presero parte alla competizione 16 squadre nazionali.\nStaffetta 4x5 km.\nLa gara di staffetta si disput\u00f2 il 18 febbraio sul percorso che si snodava a Pragelato Plan con un dislivello massimo di 59\u00a0m; dalle ore 9:45 presero parte alla competizione 17 squadre nazionali che disputarono due frazioni a tecnica classica e due a tecnica libera."}
{"id": "2822228", "revid": "338238", "url": "https://it.wikipedia.org/wiki?curid=2822228", "title": "Jonas Valan\u010di\u016bnas", "text": "NBA.\nIl 24 giugno 2011 viene selezionato come scelta numero 5 assoluta del draft NBA dai Toronto Raptors. Il 18 luglio 2012 firma un contratto con i Toronto Raptors fino alla stagione 2013-2014.\nNazionale.\nDopo essersi laureato campione d'Europa Under-16 e Under-18, nel 2011 diventa campione del mondo con la propria nazionale U19, conseguendo il titolo di MVP della competizione."}
{"id": "2822241", "revid": "729019", "url": "https://it.wikipedia.org/wiki?curid=2822241", "title": "Idrocefalo normoteso", "text": "Per idrocefalo normoteso s'intende un tipo di idrocefalo comunicante, in cui l'aumento della pressione intracranica, dovuto all'accumularsi del liquido cefalorachidiano, diventa stabile ovvero la formazione di liquido cerebrospinale si equilibra con l'assorbimento; la pressione intracranica gradualmente diminuisce, ma si mantiene ancora a un livello lievemente elevato. Viene indicato anche come sindrome di Hakim-Adams, dai nomi dei medici che lo descrissero nel 1965.\nA causa di questo equilibrio il paziente non mostra i sintomi classici dell'ipertensione endocranica quali cefalea, nausea, vomito o incoscienza. Comunque il soggetto mostra la triade classica: andatura difficoltosa, incontinenza urinaria e decadimento mentale.\nL'idrocefalo normoteso spesso \u00e8 confuso con la malattia di Parkinson o di Alzheimer, per la sua natura di patologia cronica ed i sintomi iniziali. Sebbene il meccanismo esatto sia sconosciuto, si pensa che l'idrocefalo normoteso sia una forma di idrocefalo comunicante con un riassorbimento alterato del liquido cerebrospinale nelle granulazioni del Pacchioni. Pu\u00f2 presentarsi come idrocefalo idiopatico.\nTerapia.\nL'idrocefalo normoteso pu\u00f2 essere trattato chirurgicamente, impiantando uno \"shunt\" ventricolo-peritoneale per drenare il fluido cerebrospinale in eccesso nell'addome, dove viene assorbito. Dopo che lo shunt \u00e8 posizionato, solitamente i ventricoli si riducono in 3-4 giorni."}
{"id": "2822242", "revid": "122146695", "url": "https://it.wikipedia.org/wiki?curid=2822242", "title": "Xavi Rabaseda", "text": ""}
{"id": "2822249", "revid": "77594", "url": "https://it.wikipedia.org/wiki?curid=2822249", "title": "HMS Majestic (R77)", "text": ""}
{"id": "2822251", "revid": "2184720", "url": "https://it.wikipedia.org/wiki?curid=2822251", "title": "Storia di Cristo", "text": "Storia di Cristo \u00e8 un saggio dello scrittore italiano Giovanni Papini.\nGenesi dell'opera.\nLa \"Storia di Cristo\" fu pubblicata nel 1921. Rispetto all'autobiografia uscita otto anni prima (\"Un uomo finito\"), Papini \u00e8 profondamente cambiato. Dopo la prima guerra mondiale ha attraversato un percorso di conversione che lo ha portato a scoprire il cristianesimo. Per rapportarsi con Cristo decide di scriverne la storia. Pur essendo rigorosamente fondata sulle testimonianze scritte, e soprattutto sui Vangeli (canonici e apocrifi), la \"Storia di Cristo\" non \u00e8 un saggio accademico, ma \u00e8 piuttosto il frutto di una profonda ricerca interiore, mistica, che va al di l\u00e0 di metodi e sistemi. Quindi l'opera fa parte del percorso di conversione dello scrittore.\nDescrizione.\nL'opera narra la vita di Ges\u00f9 dalla nascita all'ascensione al fine di invocarne la grazia verso l'umanit\u00e0 corrotta. Secondo Papini \u00abnessun tempo fu, come questo, tanto diviso da Cristo e cos\u00ec bisognoso di Cristo. Ma per ritrovarlo non bastano i vecchi libri\u00bb che \u00abesalano quasi tutti un non so che di mucido e stantio che respinge, fin dalle prime pagine, il lettore avvezzo a pi\u00f9 delicati e sostanziali pasti.\u00bb Quello che Papini intende scrivere \u00e8, nelle sue stesse parole \u00abun libro vivo, che renda pi\u00f9 vivo Cristo, il sempre vivente, con amorosa vivezza, agli occhi dei vivi. Che lo faccia sentir presente, d'una eterna presenza, ai presenti. Che lo raffiguri in tutta la sua vivente e presente grandezza \u2013 perenne epperci\u00f2 anche attuale \u2013 a quelli che l'hanno vilipeso e rifiutato, a coloro che non lo amano perch\u00e9 non hanno mai veduto la sua vera faccia.\u00bb\nLa \"Storia di Cristo\" \u00e8 una riscrittura, quasi una parafrasi dei Vangeli. Nonostante il soggetto sia universalmente conosciuto, \u00e8 tuttavia un'opera letteraria originale: nel libro si trovano riferimenti alla prima guerra mondiale e alle avanguardie artistiche. Il Cristo \u00e8 presentato da Papini come un ribelle, un rovesciatore, colui che infrange convenzioni sociali e culturali cristallizzate per annunciare la legge dell'Amore.\nScopo ultimo del libro \u00e8 mostrare che il Ges\u00f9 vero \u00e8 \"proprio quello dei Vangeli\". Il Ges\u00f9 creduto \u00e8 anche il Ges\u00f9 storico.\nLingua e stile.\nNonostante l'opera sia saldamente fondata sulle fonti documentarie, l'aspetto letterario della narrazione risulta preminente: \u00abHo fatto opera d'artista, di poeta, non di storico o di teologo.\u00bb (G. Papini, \"Op. Om.\", V, p. 657)\nLo stile dominante \u00e8 la prosa. Ma in alcune parti l'opera \u00e8 fortemente lirica; del resto Papini (nel capitolo \"Non segreto: poeta\") riconosce a Cristo le qualit\u00e0 di poeta, in quanto capace di \u00ab\"comunicare le verit\u00e0 pi\u00f9 alte per mezzo di racconti tanto semplici, familiari, pieni di grazia, che dopo venti secoli splendono di quell'unica giovinezza ch'\u00e8 l'eternit\u00e0\"\u00bb (\"Storia di Cristo\", pag. 167).\nL'uso di un linguaggio crudo e a tratti rabbioso, eredit\u00e0 della letteratura delle avanguardie, \u00e8 per Papini un mezzo per svegliare la coscienza assopita dei suoi contemporanei, \u00ab\"per vedere se l'anime d'oggi, avvezze ai pimenti dell'errore, potessero svegliarsi ai colpi della verit\u00e0\"\u00bb (\"Storia di Cristo\", pag. xxi).\nIl tono dell'opera si accende particolarmente nella descrizione del processo e della condanna di Ges\u00f9. Duro \u00e8 il giudizio sulla condotta del Sinedrio e del sommo sacerdote Caifa, descritto come un uomo che \u00ab\"non d\u00e0 fede alle apocalissi e d'altro non si cura che dei proventi e degli onori del Tempio\"\u00bb. Giuda, Caifa e Pilato sono ugualmente colpevoli e nell'episodio dell'annuncio della passione (\"Soffrir\u00f2 molte cose\") sono definiti \u00abcomplici\u00bb della morte di Ges\u00f9. Pilato in particolare, nonostante un'iniziale benevolenza, diviene oggetto della dura reprimenda di Papini, che gli rimprovera di avere \u00ab\"a forza di stratagemmi, di rinvii, d'indolenti interrogazioni, di mezzi termini e mezze misure, di titubanze, di risoluzioni maldestre e ringoiate, di mosse mal eseguite\"\u00bb voltato le spalle alla Verit\u00e0.\nLa narrazione si sofferma poi sulla descrizione della sofferenza e delle torture inflitte a Ges\u00f9, alle quali Papini dedica ben otto capitoli pieni di un efficace realismo. Il tono si stempera nella preghiera finale, in cui Papini esprime la sua fede con parole commosse: \u00ab\"Abbiamo bisogno di te, di te solo, e di nessun altro. Tu solamente, che ci ami, puoi sentire per tutti noi che soffriamo, la piet\u00e0 che ciascuno di noi sente per se stesso\u2026 Ma noi, gli ultimi, ti aspettiamo. Ti aspetteremo ogni giorno, a dispetto della nostra indegnit\u00e0 e d\u2019ogni impossibile. E tutto l'amore che potremo torchiare dai nostri cuori devastati sar\u00e0 per te, Crocifisso, che fosti tormentato per amor nostro e ora ci tormenti con tutta la potenza del tuo implacabile amore.\"\u00bb\nLa \"Storia di Cristo\" \u00e8 un'opera fortemente innovativa nel panorama letterario italiano. Fino ad allora, infatti, i Vangeli erano stati rappresentati soprattutto nelle arti figurative. L'unico precedente in letteratura erano i \"Racconti biblici\" e le \"Meditazioni sui Vangeli\" di Niccol\u00f2 Tommaseo (1867). Ci\u00f2 testimonia l'originalit\u00e0 dell'operazione papiniana.\nPubblicazione e traduzioni.\nLa \"Storia di Cristo\" si rivel\u00f2 un grandissimo successo editoriale e diede a Papini una fama mondiale. Solo in Italia in un mese se ne stamparono tre edizioni di duemila copie ciascuna e l'opera vendette ben 70.000 copie.\nGi\u00e0 tradotta in molte lingue europee, la \"Storia di Cristo\" divenne un best seller internazionale nel 1923, quando fu tradotta in inglese in due diverse versioni, una per il mercato britannico e l'altra per quello americano. Negli Stati Uniti, l'opera ottenne un enorme successo di pubblico e di critica e vendette circa 200.000 copie restando in cima alle classifiche dei best seller di saggistica per tre anni consecutivi. Venne tradotta in 23 lingue, tra le quali lo svedese, il finlandese, il francese, il greco moderno, il polacco, il portoghese, lo spagnolo e il romeno.\nInfluenza culturale.\nIl libro \u00e8 stato inserito nel saggio \"1001 libri da leggere prima di morire\" a cura di Peter Boxall. Nella prefazione al suo libro \"Ges\u00f9 di Nazareth\", Papa Benedetto XVI ha definito la \"Storia di Cristo\" uno dei \u00ablibri pi\u00f9 entusiasmanti\u00bb che siano mai stati scritti sulla figura di Ges\u00f9.\nSecondo il giornalista del New York Times Stephen Prothero Mel Gibson si sarebbe ispirato alla \"Storia di Cristo\" di Papini per il suo film \"La passione di Cristo\". Secondo Prothero, \u00abGibson e Papini hanno molto in comune. (...) Entrambi sono cattolici tradizionalisti approdati ad un'intensa fede in et\u00e0 matura (...). Ognuno presenta il suo Ges\u00f9 con la gioia e talvolta il fanatismo di un neofita. A differenza della \"Passione di Cristo\" di Gibson, che si limita a raccontare le ultime 12 ore della vita di Ges\u00f9, il volume di Papini copre l'intera storia. Ma il libro tende inesorabilmente verso il processo e la croce, dove i farisei si trasformano in serpenti (\"Pharisaical vipers\") e la violenza si scatena incontrollabile. Il Ges\u00f9 di Papini \u00e8 indiscutibilmente divino, ma \u00e8 anche intrappolato nella tomba del corpo. Cos\u00ec \u00e8 anche Ges\u00f9 di Gibson: un Servo Sofferente che soffre le torture per noi, espira il suo ultimo respiro per noi e ci viene incontro nella presenza reale dell'Eucaristia.\u00bb"}
{"id": "2822261", "revid": "125202431", "url": "https://it.wikipedia.org/wiki?curid=2822261", "title": "Ferrovia Lecco-Bergamo", "text": "La ferrovia Lecco-Bergamo \u00e8 una linea ferroviaria di propriet\u00e0 statale a scartamento ordinario che unisce le citt\u00e0 lombarde di Lecco e Bergamo.\nLa gestione dell'infrastruttura e degli impianti ferroviari \u00e8 affidata a RFI SpA, societ\u00e0 del gruppo Ferrovie dello Stato, che qualifica la linea come complementare.\nIl servizio passeggeri \u00e8 svolto da treni regionali Trenord.\nStoria.\nLa linea fu costruita dalla \"Societ\u00e0 delle Strade Ferrate della Lombardia e dell'Italia Centrale\" e aperta al traffico il 4 novembre 1863.\nDal 1873 il tronco da Lecco a Calolziocorte viene utilizzato anche dalla linea Lecco-Milano.\nDal 1889, con il completamento della tratta Carnate-Ponte San Pietro, il tronco Bergamo-Ponte San Pietro viene utilizzato anche dalla linea Seregno-Bergamo.\nNel 2015 la provincia insieme alla regione e ad alcuni parlamentari orobici, hanno chiesto e ottenuto dal governo il raddoppio della tratta compresa tra Ponte San Pietro e Montello, la creazione della nuova stazione presso l'ospedale Papa Giovanni XXIII di Bergamo, e un servizio metropolitano tra i due comuni bergamaschi.\nCaratteristiche.\nLa linea \u00e8 una ferrovia a scartamento ordinario da 1435 mm e a binario semplice, tranne la tratta Lecco-Calolziocorte, comune con la ferrovia Monza-Lecco, a doppio binario.\nLa linea \u00e8 elettrificata con tensione da 3000 volt in corrente continua.\nDal punto di vista della circolazione ferroviaria, la linea \u00e8 esercita in regime di Dirigenza Locale.\nTraffico.\nIl traffico \u00e8 composto esclusivamente da treni regionali Trenord serventi la direttrice Lecco \u2013 Bergamo, con fermata in tutte le stazioni esclusa Lecco Maggianico. La fermata a Vercurago \u00e8 effettuata da un numero limitato di convogli.\nIl servizio prevede un treno ogni ora lungo l'arco della giornata, presente sia nei giorni feriali sia in quelli festivi.\nOltre ai treni in partenza da Lecco alle 6.30 e 7.02 e da Bergamo alle 6.08 e 7.00, l\u2019orario prevede partenza al minuto .12 da Lecco dalle 8 alle 21 e al minuto .08 da Bergamo dalle 8 alle 21. L'incrocio \u00e8 previsto di norma a Cisano-Caprino Bergamasco.\nSulla linea circolano i treni ETR104 e ALe582 di Trenord."}
{"id": "2822265", "revid": "1543377", "url": "https://it.wikipedia.org/wiki?curid=2822265", "title": "Atypus muralis", "text": "Atypus muralis \u00e8 un ragno appartenente alla famiglia Atypidae.\nIl nome deriva dal greco , \u00e0lfa-, con valore di negazione della parola seguente, e , \"typos\", cio\u00e8 \"forma, immagine, tipo\", ad indicarne la forma atipica a causa della sproporzione dei cheliceri e delle filiere.\nIl nome proprio deriva dal latino \"muralis\", cio\u00e8 \"del muro, relativo al muro\", in quanto \u00e8 solito appoggiare la sua tela-trappola presso muretti di pietre a secco oltre che a rocce.\nCaratteristiche.\nDi rilievo in questa specie sono le filiere che secernono la seta per la costruzione del tubo setoso; gi\u00e0 molto attive sin dallo stadio ninfale, quando il ragno misura di cefalotorace appena 0,4-0,6 millimetri, sono costituite da tre paia abbastanza distinte.\nFiliere anteriori laterali.\nLe filiere anteriori laterali sono di forma cilindrica, monosegmentate, con una struttura della cuticola finemente granulata e sono situate lateralmente rispetto alle filiere posteriori mediane. Una cospicua ghiandola secerne una secrezione acida ed \u00e8 connessa ad uno \"spigot\" che ne regola la fuoriuscita. Questa ghiandola \u00e8 un residuo delle ghiandole ampollacee possedute dai ragni del sottordine Araneomorphae.\nFiliere mediane posteriori.\nLe filiere mediane posteriori, anch'esse monosegmentate, hanno la parte superiore conica ridotta, sul cui apice vi \u00e8 un solo grande \"spigot\" collegato alla ghiandola escretrice. \nFiliere laterali posteriori.\nLe filiere laterali posteriori, infine, sono trisegmentate, anche se gli esatti confini dei segmenti non sono ben distinguibili; sulla parte apicale di ognuna di esse vi sono ben tre larghi \"spigot\" connessi a ghiandole che contengono epitelio misto a secrezione acida.\nComportamento.\nCome tutti i ragni del genere Atypus, anche questa specie vive in un tubo setoso parallelo al terreno, per una ventina di centimetri circa seppellito e per altri 8 centimetri fuoriuscente. Il ragno resta in agguato sul fondo del tubo: quando una preda passa sulla parte esterna, le vibrazioni della tela setosa allertano il ragno che scatta e la trafigge, per poi rompere la sua stessa tela, portarsi la preda nella parte interna e cibarsene..\nHabitat.\nPredilige quasi esclusivamente prati asciutti a Festucion valesiacae (associazione vegetale) situati in un microclima continentale e limitati ulteriormente a suoli calcarei. Proprio questa tipologia di suoli consente loro di affrontare efficientemente gli estremi di freddo e caldo del clima continentale. In vaste zone della Repubblica Ceca questo habitat \u00e8 minacciato da esteso rimboschimento dovuto all'abbandono di grosse estensioni di terreno prima destinate a pascolo.\nDistribuzione.\nRinvenuta in un'ampia zona che va dall'Europa centrale al Turkmenistan. In modo particolare in Austria, in varie localit\u00e0 della Germania, in Polonia e in Romania. Nella Repubblica Ceca sono stati trovati esemplari nelle seguenti localit\u00e0: Praga e dintorni, Chraberce, Zem\u011bchy, Lib\u010dice, Dolany, Roztoky, Letky e Vrb\u010dany. Rinvenuta anche in Alto-Adige nei dintorni di Bressanone."}
{"id": "2822270", "revid": "1305772", "url": "https://it.wikipedia.org/wiki?curid=2822270", "title": "Teoderada di Troyes", "text": "Origine.\nFiglia quartogenita del conte di Laon, Alerano II ( \u2020 dopo l'885 e a sua volta figlio di Alerano I, conte di Troyes, poi conte di Barcellona, Emp\u00faries e Rossiglione e duca di Settimania) e della moglie di cui non si conoscono n\u00e9 il nome n\u00e9 gli ascendenti, come indicato nelle \"Europ\u00e4ische Stammtafeln\", vol II cap. 10 (non consultate).\nBiografia.\nNell'881 circa Teoderada and\u00f2 in sposa a Oddone, figlio maschio primogenito del Marchese di Neustria contro i Bretoni, conte d'Angi\u00f2, di Auxerre e di Nevers, Roberto il Forte, della dinastia dei Robertingi, e della seconda (o terza) moglie, Adelaide d'Alsazia (Adelaide d'Alsazia, figlia secondogenita del conte di Tours, Ugo e della moglie Ava o Bava, aveva sposato in prime nozze Corrado I (ca. 800- 862/6) della famiglia dei Guelfi, che aveva feudi in Alemagna), come \u00e8 indicato nelle \"Europ\u00e4ische Stammtafeln\", vol II cap. 10 (non consultate) e come risulta dal documento n\u00b0 XIV degli \"Odonis Regi Diplomata\".\nProprio in quel periodo (882 circa), Oddone ottenne il titolo di conte di Parigi.\nQuando, nell'888, l'imperatore Carlo il Grosso, che era anche re dei Franchi occidentali, mor\u00ec, Oddone, secondo l\"'Herimanni Aug. Chronicon\" assunse il potere sulla Neustria ed in Aquitania (\"Gallia usque ad Ligerim et in Aquitania\") e Ademaro di Chabannes conferma che i Franchi, congiurando contro il giovane Carlo (carolingio), elessero loro re il duca d'Aquitania, Oddone.Tra i fautori di Oddone, secondo gli \"Annales Vedastini\" vi era anche Teodorico, figlio di Alerano II e fratello di Teoderada.\nTeodorada divenne cos\u00ec regina dei franchi occidentali, dopo che suo marito, Oddone era stato incoronato re dei Franchi il 29 febbraio 888 a Compi\u00e8gne.\nAlla morte del marito, Oddone, nessuno dei suoi figli ascese al trono di Francia poich\u00e9 Oddone, a causa delle sconfitte conseguite contro i Normanni, aveva perso prestigio e nell'893 l'arcivescovo di Reims, Folco il Venerabile, raccogliendo tutti gli scontenti attorno a s\u00e9, aveva ordito una congiura che port\u00f2 all'incoronazione di Carlo III il Semplice nella cattedrale di Reims, il 28 gennaio 893.Tra i due re segu\u00ec una guerra civile che termin\u00f2 nell'897 risultando favorevole a Oddone, il quale, tuttavia, riconobbe come erede al trono Carlo. Alla morte di Oddone, nell'898, Carlo divenne re di Francia.\nSecondo i necrologi della Cattedrale di Verdun, Teodorada, subito dopo essere rimasta vedova, si rispos\u00f2, probabilmente come seconda moglie col conte Otto (o Hattone), un nobile della Lotaringia\nTeoderada si spense qualche anno pi\u00f9 tardi, nel 903.\nFigli.\nTeoderada a Oddone diede quattro figli:\nTeoderada a Otto non risulta aver dato alcun figlio."}
{"id": "2822272", "revid": "599013", "url": "https://it.wikipedia.org/wiki?curid=2822272", "title": "Open di Francia 1992 - Singolare femminile", "text": "Monica Seles ha battuto in finale Steffi Graf 6-2 3-6 10-8.\nPer una curiosa coincidenza, sedute tra gli spalti del pubblico ad assistere alla finale c'erano la futura numero 1 al mondo e quattro volte vincitrice del torneo, Justine Henin, e la futura campionessa di Wimbledon, Marion Bartoli."}
{"id": "2822273", "revid": "22356", "url": "https://it.wikipedia.org/wiki?curid=2822273", "title": "Harpacanthus", "text": ""}
{"id": "2822307", "revid": "701660", "url": "https://it.wikipedia.org/wiki?curid=2822307", "title": "Collegio Clementino", "text": "Il Collegio Clementino \u00e8 un istituto di istruzione di Roma, fondato nel 1595 e retto dai chierici regolari della Congregazione di Somasca.\nStoria.\nIl \"Collegio Clementino\" deve il suo nome al Papa Clemente VIII, al secolo Ippolito Aldobrandini, il quale lo istitu\u00ec con la bolla \"Ubi primum ad summi apostolatum apicem\" del 5 ottobre 1595. La sede originaria si trovava a Roma nell'attuale Piazza Nicosia. Lo scopo era l'educazione della giovent\u00f9 romana e straniera nei buoni costumi, nello studio delle belle lettere e delle arti liberali. Il 1\u00ba novembre del 1595 fu affidato alla direzione dei Padri Somaschi, un ordine nato per aiutare gli orfani e i poveri ed era stato autorizzato dal Papa Pio V nel 1568. Con la creazione del Collegio Clementino, i Padri Somaschi iniziarono un tipo di attivit\u00e0 nuova, cio\u00e8 la formazione dei giovani provenienti da famiglie nobili, un modo per attrarre a s\u00e9 l'attenzione degli ambienti aristocratici cittadini.\nIl progetto della sede di via Nicosia fu affidato a Giacomo Della Porta (1532-1602). Nel 1604 al \"Collegio Clementino\" venne unito anche il collegio della \"Nazione Illirica\", alla quale in seguito il pontefice Urbano VIII assegn\u00f2 una sede nella citt\u00e0 di Loreto. L'unione forn\u00ec il collegio di numerose entrate e privilegi.\nNel 1798 con l'arrivo di Napoleone, il collegio fu soppresso e molti beni, compresa la sede, furono venduti all'asta. Con la fine di Napoleone i Padri Somaschi riuscirono a recuperare gran parte del patrimonio e a riaprire il Collegio Clementino nel 1834.\nA seguito dell'unit\u00e0 d'Italia, nel 1873 furono aboliti molti enti religiosi, tra cui il Collegio Clementino e i suoi beni furono incamerati dallo stato Italiano. Nel 1891, con la Legge Casati, il Collegio Clementino rinasce un'altra volta sotto la nuova denominazione di Convitto Nazionale Vittorio Emanuele II, restituendogli anche la Villa Lucidi nelle vicinanze di Roma.\nL'edificio originario fu demolito e ricostruito nella forma attuale negli anni 1936-38, durante i lavori di ristrutturazione urbanistica che interessarono l'area del mausoleo di Augusto. Attualmente (2010) la sede di Piazza Nicosia ospita uffici governativi."}
{"id": "2822316", "revid": "1318658", "url": "https://it.wikipedia.org/wiki?curid=2822316", "title": "Adolfo Porry Pastorel", "text": "Fotografo e artista, \u00e8 considerato il padre del fotogiornalismo italiano e il precursore dei paparazzi, sempre in bilico tra dovere di cronaca e ricerca formale. Non a caso anche Tazio Secchiaroli apprender\u00e0 da lui i rudimenti del mestiere.\nNato da una famiglia cosmopolita (nonno francese, nonna inglese) ha come padrino il direttore de Il Messaggero Ottorino Raimondi che lo indirizza prima verso esperienze tipografiche, quindi lo ingaggia come fotografo nel nuovo giornale Vita e poi ne Il Giornale d'Italia.\nNel 1908 fonda l'Agenzia VEDO: Visioni Editoriali Diffuse Ovunque.\nInizia cos\u00ec una carriera fulminante, che lo porter\u00e0 a divenire il maggior testimone della vita romana e nazionale dagli anni '10 sino al primo dopoguerra. Autore degli scatti che immortalavano i divi e la borghesia dell'epoca, ma anche di foto divenute celebri e specchio del proprio tempo. Come la serie di Benito Mussolini durante la raccolta del grano, alle prese con le grandi parate, come nell'intimit\u00e0 della propria casa. Il suo stile non lo port\u00f2 per\u00f2 a realizzare mai foto ufficiali, ma a riprendere il \"dietro le quinte\" e le situazioni pi\u00f9 spontanee e imprevedibili.\nHa partecipato con le sue fotografie artistiche alla XLVI Esposizione internazionale d'arte di Venezia.\n\u00c8 stato sindaco di Castel San Pietro Romano dal 1952 fino alla sua scomparsa, avvenuta a Roma il 1\u00ba aprile 1960.\nMostre ed eventi.\nEsposizioni fotografiche ed eventi legati all'autore:"}
{"id": "2822325", "revid": "339392", "url": "https://it.wikipedia.org/wiki?curid=2822325", "title": "Carcinoma mammario in stadio precoce", "text": ""}
{"id": "2822331", "revid": "339392", "url": "https://it.wikipedia.org/wiki?curid=2822331", "title": "Bilhorod-Dnistrovskyi", "text": ""}
{"id": "2822333", "revid": "481666", "url": "https://it.wikipedia.org/wiki?curid=2822333", "title": "Harry A. Pollard", "text": "Era sposato con l'attrice Margarita Fischer (1886\u20131975).\nBiografia.\nPollard inizi\u00f2 la sua carriera come attore ai Selig Studios. Nel 1913, ricopr\u00ec il ruolo di zio Tom in \"La capanna dello zio Tom\" di Otis Turner film che riprender\u00e0 nel 1927 quando, per la Universal ne girer\u00e0 da regista il remake (\"Uncle Tom's Cabin\") con l'interpretazione della moglie Margarita nel ruolo di Eliza (nel film precedente, l'attrice aveva avuto il ruolo di Topsy).\nNel 1916, dopo 83 film, Pollard lasci\u00f2 definitivamente la carriera di attore (la sua ultima interpretazione fu in \"The Pearl of Paradise\" - film prodotto dalla sua compagnia, la Pollard Picture Plays Corporation - preferendo dedicarsi principalmente alla regia (in tutto, ha diretto 107 pellicole). Firm\u00f2 anche 18 sceneggiature e produsse 8 film.\nNel 1929, insieme a Arch Heath (non accreditato), diresse la prima versione di \"Show Boat\" con Laura La Plante e con Florenz Ziegfeld produttore del musical di Broadway. \nIl suo ultimo lavoro di una certa importanza fu \"A Feller Needs a Friend\" per la MGM, con Jackie Cooper.\nLasci\u00f2 definitivamente il cinema con \"Il levriero del mare (Fast Life\") ma il suo nome non appare nei titoli di testa se non come produttore del film.\nPollard \u00e8 stato sposato all'attrice Margarita Fischer (1886-1975) con cui ha lavorato sia a teatro, sia al cinema fin dagli esordi nel 1910.\nMorto nel 1934, Pollard venne sepolto al Forest Lawn Memorial Park di Glendale."}
{"id": "2822337", "revid": "1543377", "url": "https://it.wikipedia.org/wiki?curid=2822337", "title": "Errol Kerr", "text": "Biografia.\nStagioni 2002-2007.\nNato a Brooklyn da padre giamaicano e madre statunitense e cresciuto in California, Kerr inizi\u00f2 la carriera gareggiando nello sci alpino nei quadri della nazionale statunitense, esordendo in gare FIS nel dicembre del 2001.\nDebutt\u00f2 in Nor-Am Cup il 24 febbraio 2004 a Snowbasin (32\u00ba in discesa libera) e in Coppa Europa il 14 febbraio 2005 a Sella Nevea (69\u00ba in supergigante). Non prese mai parte n\u00e9 alla Coppa del Mondo n\u00e9 ai Campionati mondiali di sci alpino; il suo miglior risultato internazionale in carriera fu il 6\u00ba posto ottenuto nel supergigante di Nor-Am Cup del 16 febbraio 2007.\nStagioni 2008-2011.\nDal 2008 si dedic\u00f2 al freestyle, specialit\u00e0 ski cross, con risultati nettamente migliori, anche se continu\u00f2 a prendere parte a gare di sci alpino fino all'aprile del 2010. Nella Coppa del Mondo di freestyle esord\u00ec il 12 gennaio 2008 a Les Contamines-Montjoie (12\u00ba).\nDalla stagione 2008-2009 vest\u00ec i colori della Giamaica, con i quali esord\u00ec ai Campionati mondiali nella rassegna iridata di Inawashiro 2009, ottenendo il 10\u00ba posto. Il 3 febbraio 2010 ottenne la sua prima vittoria in Nor-Am Cup, a Sugar Bowl; in seguito nella stessa stagione partecip\u00f2 ai XXI Giochi olimpici invernali di , come unico portacolori della Giamaica, alle gare di ski cross, dove fu eliminato ai quarti di finale e ottenne quindi il 9\u00ba posto in classifica. Chiuse la carriera ai Mondiali di Deer Valley 2011, con un 28\u00ba posto."}
{"id": "2822349", "revid": "729019", "url": "https://it.wikipedia.org/wiki?curid=2822349", "title": "Biathlon ai XXI Giochi olimpici invernali - 10 km inseguimento femminile", "text": "La gara dei 10\u00a0km inseguimento femminile nel biathlon ai XXI Giochi olimpici invernali si disput\u00f2 nella giornata del 16 febbraio nella localit\u00e0 di Whistler sul comprensorio sciistico del Whistler Olympic Park.\nCampionessa olimpica uscente era la tedesca Kati Wilhelm, che conquist\u00f2 l'oro nella precedente edizione di sopravanzando nell'ordine la connazionale Martina Beck e la russa Al'bina Achatova; detentrice del titolo iridato di Pyeongchang 2009 era la svedese Helena Ekholm.\nLa tedesca Magdalena Neuner vinse la medaglia d'oro, la slovacca Anastasija Kuz'mina quella d'argento e la francese Marie-Laure Brunet quella di bronzo.\nIl 18 dicembre 2017 il Comitato Olimpico Internazionale accert\u00f2 una violazione delle normative antidoping compiuta da Teja Gregorin in occasione delle Olimpiadi di Vancouver, annullando di conseguenza i risultati ottenuti dalla sciatrice slovena.\nRisultati.\nData: Marted\u00ec 16 febbraio 2010 \nOra locale: 10:30 \nPista: Whistler Olympic Park \nLegenda:"}
{"id": "2822354", "revid": "372624", "url": "https://it.wikipedia.org/wiki?curid=2822354", "title": "Marmitta dei giganti", "text": ""}
{"id": "2822365", "revid": "1005847", "url": "https://it.wikipedia.org/wiki?curid=2822365", "title": "Matrimonio simulato", "text": ""}
{"id": "2822371", "revid": "154893", "url": "https://it.wikipedia.org/wiki?curid=2822371", "title": "54\u00b0 Reggimento Volontario di Fanteria del Massachusetts", "text": ""}
{"id": "2822381", "revid": "326822", "url": "https://it.wikipedia.org/wiki?curid=2822381", "title": "Kentarou Itou", "text": ""}
{"id": "2822387", "revid": "767487", "url": "https://it.wikipedia.org/wiki?curid=2822387", "title": "Elena Cernei", "text": "Mezzosoprano, musicologo, regista, docente di canto e ricercatrice scientifica sulla voce parlata e cantata insignita del titolo di Membro Attivo della New York Academy of Sciences.\n\u00c8 stata interprete prettamente verdiana, rossiniana e di opere di scuola francese ma del suo repertorio hanno fatto parte anche opere settecentesche di genere barocco, quali il \"Paride ed Elena\", di Christoph Willibald Gluck ed anche opere contemporanee quali \"Oedipe\" di George Enescu e \"Doamna Chiajna\" di Nicolae Buicliu nella cui prima assoluta (16 ottobre 1973) fu librettista, regista e interprete titolare il che fu un primato assoluto nella storia del teatro lirico che un interprete assumesse questi tre ruoli in una prima assoluta.\nIn trentaquattro anni di carriera di cantante lirica si \u00e8 esibita nei maggiori teatri di Europa, Asia e Stati Uniti.\nNel 1963 \u00e8 stata nominata \"Artist\u0103 Emerit\u0103\" della Repubblica di Romania e nel 1999, l'anno prima della sua morte, ha ricevuto la laurea honoris causa dell'Universit\u00e0 Nazionale di Musica di Bucarest per il contributo dato al campo della musicologia.\nBiografia.\nNata a Bairamcea, presso Cetatea Alb\u0103 (ora Bilhorod-Dnistrovs'kyj, citt\u00e0 fortezza nella Oblast' di Odessa, Ucraina), Elena Cernei ha studiato canto con Constantin Stroescu dal 1948 al 1954 all'Universit\u00e0 Nazionale della Musica di Bucarest (Conservatorio musicale Ciprian Porumbescu). Nello stesso periodo ha cantato anche come solista con la Filarmonica \"George Enescu\" dal 1951 al 1958 e all'Opera Nazionale di Romania dal 1952 al 1985, effettuando contestualmente tourn\u00e9e in Europa, Asia e Nordamerica a partire dal 1957.\nRimane nella storia quale primo mezzosoprano romeno affermato nei maggiori teatri lirici del mondo: Teatro alla Scala di Milano, New York Metropolitan Opera House, Op\u00e9ra de Paris, Wienerstaats Oper.\nFuori dalla Romania si \u00e8 esibita al Teatro alla Scala di Milano in \"Aida\", alla Metropolitan Opera di New York in \"Samson et Dalila\", \"Aida\", \"Rigoletto\", \"Carmen\", \"Adriana Lecouvreur\", all'Op\u00e9ra National de Paris in \"Aida\", \"Carmen\" e \"Oedipe\" di George Enescu con l'Opera di Bucarest in tourn\u00e9e, alla Wiener Staatsoper in \"Il Trovatore\", al Teatro Bol'\u0161oj di Mosca in \"Aida\" e \"Carmen\", al Gran Teatre del Liceu di Barcellona in \"Carmen\", al Th\u00e9\u00e2tre de la Monnaie di Bruxelles nella prima produzione in lingua originale con \"Il Trovatore\", al Palacio de Bellas Artes di Citt\u00e0 del Messico in \"Aida\" e \"Carmen\" ed in molti altri prestigiosi teatri.\nHa fatto il suo debutto alla Metropolitan Opera il 17 marzo 1965 come Dalila in \"Samson et Dalila\". Ha cantato con la compagnia newyorkese dal 1965 al 1968 interpretando, oltre a quello di Dalila, altri ruoli importanti come quello di Amneris in \"Aida\", Maddalena in \"Rigoletto\", la principessa di Bouillon in \"Adriana Lecouvreur\" e, nel ruolo principale, \"Carmen\".\nAltri ruoli da lei cantati in carriera sono stati quelli di Azucena ne \"Il trovatore\", Clytemnestra in \"Iphig\u00e9nie en Aulide\", Arsace in \"Semiramide\", Rosina ne \"Il barbiere di Siviglia\", Ulrica in \"Un ballo in maschera\", la principessa Eboli nel \"Don Carlos\", Laura e La Cieca in \"La Gioconda\", Cherubino ne \"Le nozze di Figaro\", Giocasta in \"\u0152dipe\" di George Enescu, e Orfeo in \"Orfeo ed Euridice\".\nElena Cernei ha abitato a Roma con il marito, il medico e musicologo Stephan Poen. Negli ultimi anni di vita si \u00e8 dedicata alle ricerche scientifiche sulla fonazione e la metodologia didattica e all'insegnamento del canto partecipando come giurata a diversi concorsi per nuovi talenti lirici in Italia, Romania ed in altri paesi europei ed americani. Fra le sue pubblicazioni come musicologa figurano: \"L'enigma della voce umana\" (1983 Bucarest, 1987 Roma) e \"Et fiat lux\" (1987 Roma, 1999 Bucarest).\nMolte delle sue performance in Romania sono state registrate su long playing dalla Electrecord. Un DVD con un film documentario sulla sua vita e sulla sua carriera life and career (con estratti da registrazioni \"live\") \u00e8 stato prodotto nel 2005 dalla TVR-Romanian Television Media."}
{"id": "2822399", "revid": "1543377", "url": "https://it.wikipedia.org/wiki?curid=2822399", "title": "Campionati europei di atletica leggera 1971", "text": "I X campionati europei di atletica leggera si sono tenuti dal 10 al 15 agosto 1971 all'Olympiastadion di Helsinki, in Finlandia. \nNazioni partecipanti.\nTra parentesi, il numero di atleti partecipanti per nazione."}
{"id": "2822409", "revid": "438678", "url": "https://it.wikipedia.org/wiki?curid=2822409", "title": "Gordian Knot", "text": "I Gordian Knot sono stati un supergruppo progressive metal statunitense, fondato e diretto da Sean Malone. Al progetto hanno partecipato molti nomi noti tra cui Steve Hackett dei Genesis, Bill Bruford dei King Crimson e Yes, Ron Jarzombek dei Watchtower e Spastic Ink anche Jim Matheos dei Fates Warning, e molti componenti di altri gruppi di Malone come Cynic e John Myung dei Dream Theater.\nStile.\nLa musica dei Gordian Knot \u00e8 una miscela stilistica di rock-progressivo, metal e Fusion, che ricorda la musica strumentale di Robert Fripp (per esempio nei brani: \"Grace\" con lo stesso Robert Fripp e \"Evening Star\").\nNotevole \u00e8 l'uso del contrappunto, che spesso \u00e8 presentato in diversi livelli di intreccio; complesse sono anche le strutture melodiche, armoniche e ritmiche.\nLa musica di Gordian Knot fa molto affidamento alle melodie diatoniche (anche se a volte comprende dissonanze fuori scala per aggiungere un sapore jazz-fusion). L'interazione tra i diversi strumenti, tutti interpretati da strumentisti di talento, consente di comunicare facilmente le varie linee melodiche intrecciate, fatte da armonie inusuali e ritmi (tra chitarra, basso e la batteria) che stupiscono l'ascoltatore.\nI Gordian Knot non possono essere classificati in un genere senza considerare alcuni aspetti della loro musica. Ad esempio il pezzo \"Komm, s\u00fcsser Tod, komm sel'ge\" \u00e8 una trascrizione di un brano con lo stesso nome di Johann Sebastian Bach, mentre altri dei loro pezzi, pi\u00f9 in particolare \"Grace\", hanno un tocco di musica classica, tipo Bach, con sapore barocco, tutto in contrappunto, con intrecci di linee melodiche diatoniche fatte con il Chapman Stick. I Gordian Knot viaggiano attraverso diversi generi musicali rendendo difficile classificarli."}
{"id": "2822412", "revid": "48344", "url": "https://it.wikipedia.org/wiki?curid=2822412", "title": "Esercito Imperiale Giapponese", "text": ""}
{"id": "2822414", "revid": "124776783", "url": "https://it.wikipedia.org/wiki?curid=2822414", "title": "Kurt Lies", "text": "Carriera.\nAtleta dalla statura di oltre due metri, partecip\u00f2 alla fondazione del , in cui gioc\u00f2 per due stagioni e con cui vinse il campionato nel 1901.\nEsord\u00ec in rossonero il 15 aprile 1900, nella sconfitta esterna per tre a zero contro la .\nVenne ingaggiato nel 1904 dal e con i rossobl\u00f9 vinse la Seconda Categoria, una sorta di campionato giovanile \"ante litteram\", battendo nella finale del 17 aprile 4 a 0 la squadra riserve della .\nCon il club di Genova esord\u00ec in prima squadra il 5 febbraio 1905, nella stracittadina pareggiata per zero a zero contro l'. Rimase in rossobl\u00f9 anche la stagione successiva.\nRitiratosi dal calcio giocato rimase nei ranghi della societ\u00e0 rossobl\u00f9 come dirigente.\nSpesso il suo nome venne italianizzato in \"Corrado\"."}
{"id": "2822416", "revid": "92723", "url": "https://it.wikipedia.org/wiki?curid=2822416", "title": "Approssimazione dello stato stazionario", "text": "In cinetica chimica l'approssimazione dello stato stazionario (nota anche come approssimazione dello stato quasi-stazionario, non trattandosi di uno stato stazionario vero e proprio) \u00e8 un'assunzione esemplificativa che spesso si utilizza nella formulazione della legge cinetica di reazioni complesse che implicano la presenza di pi\u00f9 intermedi. Tale assunzione consiste nel considerare la variazione della concentrazione di tali intermedi costante nel tempo, presupposto che risulta teoricamente valido quando l'intermedio, una volta formatosi, d\u00e0 velocemente origine ai prodotti.\nStato stazionario.\nSi consideri ad esempio la reazione:\nin cui \u00e8 presente un solo intermedio; la trattazione pu\u00f2 essere analogamente estesa anche a pi\u00f9 intermedi eventualmente presenti.\nLa velocit\u00e0 di formazione del prodotto B risulta:\ndove formula_3 \u00e8 la costante cinetica della reazione formula_4.\nLa concentrazione dell'intermedio di reazione si ricava tenendo conto che esso si forma a spese di A, mentre viene consumato a favore del prodotto finale B. Quindi si ha:\ndove formula_6 \u00e8 la costante cinetica della reazione formula_7.\nA questo punto, piuttosto che procedere con laboriose risoluzioni analitiche delle equazioni differenziali, che tra l'altro producono un'espressione finale non molto pratica da utilizzare, \u00e8 possibile introdurre l'approssimazione dello stato stazionario, ovvero si considera la concentrazione dell'intermedio indipendente dal tempo:\nche \u00e8 teoricamente consistente quando formula_9. Ci\u00f2 implica che:\nda cui si ricava:\nSostituendo questo valore di [I] appena ricavato nell'equazione\nsi ottiene:\ne considerando la cinetica del primo ordine della reazione formula_7 e integrando tra il tempo t=0 e t, si ottiene:\ndove [A0] \u00e8 la concentrazione iniziale di A. L'equazione cinetica per la concentrazione di B ottenuta integrando numericamente senza l'approssimazione introdotta \u00e8:\nda notare come questa si semplifichi a quella ottenuta con l'approssimazione introdotta quando formula_17."}
{"id": "2822433", "revid": "767487", "url": "https://it.wikipedia.org/wiki?curid=2822433", "title": "Cut Off (Stati Uniti d'America)", "text": "Cut Off \u00e8 un census-designated place della parrocchia di Lafourche, Louisiana. Gli abitanti al censimento del 2000 erano 5.635; esso \u00e8 parte della \"metropolitan statistical area\" Houma\u2013Bayou Cane\u2013Thibodaux."}
{"id": "2822439", "revid": "123970207", "url": "https://it.wikipedia.org/wiki?curid=2822439", "title": "Gabriele Picco", "text": "Biografia.\nNato a Brescia nel 1974, \u00e8 laureato in Storia dell\u2019arte all\u2019Universit\u00e0 Statale di Milano. Artista visivo e scrittore, ha esposto disegni, dipinti e sculture in spazi privati e Musei in Italia e all\u2019estero.\nLetteratura.\nHa pubblicato i romanzi: \n\"Aureole in cerca di santi\", con Ponte alle Grazie (2002)\n\"Cosa ti cade dagli occhi\", con Mondadori (2010), tradotto in spagnolo per la Spagna e Sud America (Seix Barral), in portoghese (Contraponto) e in Catalano (Columna) e vincitore del Premio Viadana giovani 2011.\nNel 2021 ha pubblicato la graphic novel \"New York era piena di zigomi\" (Postmediabooks)\nHa pubblicato i racconti:\n\u201cIl premio Nobel del silenzio\u201d ( La Lettura del Corriere della Sera)\n\u201cIncontro al mondo\u201d (Fernandel)\n \u201cL\u2019albero genealogico dell\u2019acqua\u201d raccolta di mini racconti, (Doppiozero)\nArte.\nScultore, disegnatore e pittore, vanta alcuni disegni nella collezione del MoMA di New York. Altre opere sono state acquisite dalla \"Robert Lehman Foundation\" (Stati Uniti) e dalla \"Montblanc collection\" (Amburgo).\nHa vinto diversi premi e borse di studio tra i quali il Premio New York con il Ministero degli affari esteri, il Premio Michetti, il Premio Francesca Alinovi (oggi Premio Alinovi Daolio). \nFinalista al premio Guarene (Fondazione Re Rebaudengo 2001)\nRecensioni, articoli, interviste e interventi sono apparsi su importanti riviste di settore e quotidiani nazionali tra i quali Flash Art, Tema Celeste, Flash Art international, Mousse, Segno, Inside Art, Arte Mondadori, Corriere della Sera, La Repubblica.\nCollegamenti esterni.\nProfilo sul sito ufficiale del MoMa, New York: https://www.moma.org/artists/28762\nProfilo sul sito Mondadori: https://www.mondadori.it/autore/gabriele-picco/#close-modal"}
{"id": "2822440", "revid": "767487", "url": "https://it.wikipedia.org/wiki?curid=2822440", "title": "Break, Break, Break", "text": "Break, Break, Break \u00e8 un cortometraggio muto del 1914 diretto da Harry A. Pollard, tratto dal poema che Alfred Tennyson dedic\u00f2 al suo pi\u00f9 caro amico Alfred Hallam, morto a Vienna di emorragia cerebrale. La stessa poesia aveva ispirato l'anno precedente un altro film, \"A Day That Is Dead\", una pellicola prodotta dalla Edison Company con Laura Sawyer.\nLo sceneggiatore Sydney Ayres morir\u00e0 due anni dopo, nel 1916, di sclerosi multipla a soli 37 anni.\nTrama.\nTom Day, un vecchio che vive solo nella sua capanna in riva al mare, seduto su una roccia davanti all'oceano ricorda i versi di Tennyson che gli riportano alla mente la sua infelice storia d'amore. Ricorda quando, giovane e forte, non aveva mai osato dichiarare il suo amore a June, la figlia del ricco giudice Moore, conscio della distanza sociale che li separava. E di come ad avere pi\u00f9 fortuna con la ragazza era stato Dan, un suo lontano parente, che in realt\u00e0 non era degno di lei. Ricorda il vecchio nonno che si era sentito male lavorando duramente nei campi del giudice. N\u00e9 il giudice n\u00e9 Dan avevano mostrato alcuna compassione per lui, mentre la sola June aveva offerto aiuto e conforto. Quel giorno, sentendola cos\u00ec vicina, Tom avrebbe potuto superare la propria timidezza, ma alla fine era rimasto ancora una volta muto, sentendosi indegno di lei.&lt;br&gt;\nJune fin\u00ec per sposare Dan e, dopo le nozze, i due sposi si imbarcarono su una nave che, quella notte stessa, sarebbe affondata. Passeggiando sulla spiaggia, tra i relitti portati dal mare trova il corpo della fanciulla amata.&lt;br&gt;\nIl vecchio solitario, incapace di soffocare le proprie emozioni che gli sorgono nell'anima, abbandona lentamente la roccia e torna alla sua piccola capanna.\nProduzione.\nIl film fu prodotto dall'American Film Manufacturing Company\nDistribuzione.\nDistribuito dalla Mutual, il film - un cortometraggio in una bobina - usc\u00ec nelle sale cinematografiche statunitensi il 9 settembre 1914 in 58 copie.\nLa critica.\nPoco dopo la sua uscita il film viene cos\u00ec descritto da \"Moving Picture World\":\n\"Una graziosa pellicola che narra una storia d'amore idillica. Anche se basato tutto sul sentimento piuttosto che sulla suspense drammatica, il film affascina: ricrea l'atmosfera dei buoni vecchi tempi andati. Buone le immagini e anche la recitazione \u00e8 di buona qualit\u00e0.\""}
{"id": "2822450", "revid": "6923", "url": "https://it.wikipedia.org/wiki?curid=2822450", "title": "Gomma slick", "text": ""}
{"id": "2822455", "revid": "81195", "url": "https://it.wikipedia.org/wiki?curid=2822455", "title": "Steady state", "text": ""}
{"id": "2822468", "revid": "483081", "url": "https://it.wikipedia.org/wiki?curid=2822468", "title": "Il Banco presenta Francesco Di Giacomo", "text": ""}
{"id": "2822470", "revid": "458786", "url": "https://it.wikipedia.org/wiki?curid=2822470", "title": "John Nelson", "text": ""}
{"id": "2822483", "revid": "1573940", "url": "https://it.wikipedia.org/wiki?curid=2822483", "title": "John Nelson (politico)", "text": "Biografia.\nFu il 18\u00ba procuratore generale degli Stati Uniti durante la presidenza di John Tyler (10\u00ba presidente).\nFiglio di Roger Nelson studi\u00f2 al college di William e Mary, laureandosi poi nel 1825 all'universit\u00e0 di Princeton. Prima della morte si ritir\u00f2 dalle scene politiche."}
{"id": "2822486", "revid": "1723025", "url": "https://it.wikipedia.org/wiki?curid=2822486", "title": "Grand'ordine della regina Jelena", "text": "Il Grand'ordine della regina Elena \u00e8 un'onorificenza concessa dalla repubblica di Croazia. Esso \u00e8 il secondo ordine statale di benemerenza.\nStoria.\nL'Ordine \u00e8 stato fondato il 1\u00ba aprile 1995 ed \u00e8 dedicato a Elena di Zara (\"Jelena Slavna\" in croato), regina croata del X secolo.\nClassi.\nL'Ordine dispone dell'unica classe di Cavaliere/Dama di Gran Croce.\nAssegnazione.\nL'Ordine \u00e8 conferito a funzionari statali altamente ordinati e funzionari stranieri civili e militari per premiare:"}
{"id": "2822487", "revid": "1714743", "url": "https://it.wikipedia.org/wiki?curid=2822487", "title": "Emma d'Italia", "text": "Origine.\nUnica figlia del Re d'Italia, Lotario II, (come ci conferma il cronista, \"Flodoardo\") e della moglie, Adelaide (come ci conferma l'\"Annalista Saxo\"), figlia di Rodolfo II di Borgogna e di Berta di Svevia e sorella del re Corrado il pacifico, che, secondo il cronista, Liutprando da Cremona, gli era stata promessa circa dieci anni prima, quando suo padre aveva sposato, come sua quarta moglie, la madre di Adelaide, Berta di Svevia (907- dopo il gennaio 966), detta \"la Filandina\", figlia del duca di Svevia e di Sassonia, Burcardo II e vedova di Rodolfo II di Borgogna, che aveva sposato nel 922 (confermato anche dagli \"Annales Sangallenses Maiores\". Lotario II era l'unico legittimo figlio maschio del marchese del regno di Provenza e poi Re di Provenza, pur mantenendo il titolo di Marchese e re d'Italia, Ugo d'Arles e di Ada o Hilda,di cui non si conoscono gli ascendenti, come ci conferma il cronista, Liutprando da Cremona, Vescovo di Cremona, il quale per\u00f2 precisa che era di origine germanica (ex Francorum genere Teutonicorum uxore acceperat, nomine Aldam). Il matrimonio dei suoi genitori \u00e8 confermato anche nel documento della fondazione del monastero di San Pietro, del 924.\nBiografia.\nSuo padre, Lotario mor\u00ec, nel 950, probabilmente avvelenato dal marchese d'Ivrea, Berengario che gli successe sul trono d'Italia, il 15 dicembre. Berengario avrebbe voluto che sua madre, Adelaide, si unisse in matrimonio con il suo figlio primogenito, Adalberto; in particolare, la moglie di Berengario, Willa, fece imprigionare Adelaide, nel 951, a Como. Adelaide, invece, fuggita dalla prigione, richiese la protezione del re di Germania, Ottone I con il quale, secondo il cronista, \"Flodoardo\", si spos\u00f2, in seconde nozze, a Pavia, in quello stesso anno (951). Il matrimonio \u00e8 confermato anche dall\"'Annalista Saxo\".\nEmma, nel 966, fu fatta sposare con il re Lotario IV di Francia, nel tentativo del suo patrigno, ora (dal 962) anche Imperatore del Sacro Romano Impero, Ottone I, di legare a s\u00e9 il Regno di Francia.\nSecondo la storica, Rosamond McKitterick, nel suo \"Frankish Kingdoms under the Carolingians 751-987\" (Longman, London and New York), nel 977, Emma fu accusata di adulterio con il vescovo Adalbertone di Laon, dal fratello di Lotario, suo cognato Carlo.Sia la regina sia il cardinale furono riconosciuti innocenti dal sinodo di Sainte-Macre, convocato dall'arcivescovo Adalberone di Reims. Carlo, invece, fu esiliato e costretto a lasciare regno dei Franchi occidentali, si rifugi\u00f2 in Lotaringia, dove l'imperatore del Sacro Romano Impero, Ottone II, lo nomin\u00f2 duca della Bassa Lorena, in quello stesso 977. Emma, per assicurare la successione al figlio, Luigi, la cui legittimit\u00e0 era stata messa in dubbio dallo zio, convinse il marito Lotario ad associarlo come coreggente al trono, nel 978. Luigi V l'anno successivo fu incoronato. Lotario tuttavia, non concesse mai al figlio un potere reale.\nLotario mor\u00ec il 2 marzo 986 e suo figlio gli successe come Luigi V.Il nuovo re, che secondo il monaco cluniacense e cronista, Rodolfo il Glabro non aveva le stesse capacit\u00e0 del padre, secondo la McKitterick litig\u00f2 con la madre, Emma, ed esili\u00f2 Adalbertone di Laon, incolpandoli di aver avvelenato il re suo padre.\nLuigi V non regn\u00f2 a lungo e mor\u00ec il 21 maggio 987, senza lasciare discendenza. Secondo il \"Richeri Historiarum\", mor\u00ec in seguito ad una caduta da cavallo, durante una battuta di caccia.Il cognato di Emma, Carlo di Lorena allora riusc\u00ec a conquistare militarmente la capitale Laon e, nonostante fosse stato eletto ed incoronato, il 3 luglio 987, Ugo Capeto, Carlo si dichiar\u00f2 re, ma dopo tre mesi di resistenza, fu fatto prigioniero e confinato a Orl\u00e9ans.\nLa regina vedova, Emma, si era ritirata dalla vita pubblica dopo la morte del figlio (secondo lo storico francese Christian Settipani si era ritirata a Digione dopo la morte del marito Lotario) e mor\u00ec in un convento in Borgogna, dopo il 988.\nFigli.\nEmma a Lotario diede due figli:\nEmma duchessa di Boemia?\nSecondo certi storici cechi e numismatici, Emma sarebbe da identificare con Emma di M\u011bln\u00edk, seconda consorte di Boleslao II di Boemia e madre di due dei supoi figli, Ulrico/Old\u0159ich e Jarom\u00edr. Tuttavia questa seconda unione \u00e8 rigettata dalla maggior parte degli storici."}
{"id": "2822488", "revid": "56620", "url": "https://it.wikipedia.org/wiki?curid=2822488", "title": "L'esclusa", "text": "L'esclusa \u00e8 un romanzo di Luigi Pirandello, il cui titolo originario era \"Marta Ajala\". Finito di scrivere nel 1893, fu pubblicato a puntate nel 1901 sulla rivista \"La Tribuna\" e, nel 1908, in volume. Pirandello lavora sullo sfondo tipico della letteratura del Verismo, ricca di dinamiche sociali ben descritte nei loro pregiudizi e nelle loro sanzioni; a questo, l'autore aggiunge una vicenda che rimanda ai paradossi del dramma esistenziale, del contrasto tra sostanza e apparenza.\nDal romanzo emerge anche il relativismo conoscitivo, ovvero l'impossibilit\u00e0, per ogni individuo, di avere una visione oggettiva della realt\u00e0; infatti, la donna \u00e8 convinta che la scelta del marito di cacciarla di casa sia una scelta errata (perch\u00e9, appunto, innocente), di contro il marito \u00e8 fermamente certo che cacciare di casa la moglie adultera sia la cosa migliore (almeno in un primo momento, poi sar\u00e0 afflitto dai sensi di colpa e tenter\u00e0 di farla ritornare).\n\u00c8 quindi evidente che entrambi i personaggi sono certi di possedere la verit\u00e0, dimostrando l'inesistenza di una realt\u00e0 oggettiva univoca e veritiera. Inoltre, il romanzo \"gira\" attorno ad un motto in latino: \"NIHIL-MIHI-CONSCIO\" (presente alla fine di quasi tutte le lettere dell'Alvignani), ispirato ad un'espressione presente nelle Epistole di Orazio, che letteralmente significa: \u00abNon mi rimprovero di nulla, non ho rimorso di nulla\u00bb.\nTrama.\nMarta \u00e8 una giovane ragazza sposata con Rocco Pentagora. Il marito scopre alcune lettere inviatele da un ammiratore (Gregorio Alvignani) e la giovane viene cos\u00ec accusata ingiustamente di adulterio e cacciata da casa: il marito l'abbandona e viene disprezzata da tutti. Il padre si isola nella sua camera e al momento del difficile parto di Marta muore, come il bambino di lei. Cos\u00ec nella disperazione, la famiglia subisce ingiustizie da parte della gente del paese, ormai al corrente dei fatti accaduti; dopo la morte del padre la conceria viene affidata a Paolo Sistri, l'attivit\u00e0 fallisce e la famiglia cade in miseria. Marta comincia a studiare e partecipa, pur non essendo appoggiata dall'ex-marito Rocco, dalla madre Agata e dall'unica amica rimasta, Anna, al concorso per il posto di maestra presso la scuola dell'istituto.\nMarta vince il concorso, ma viene esclusa e sostituita da una raccomandata. La madre decide di parlare col direttore della scuola, che le concede un posto. Nonostante ci\u00f2, Marta viene costretta dalle alte cariche del paese a fingersi malata. Il direttore, aiutato dall'oramai deputato Alvignani, trova di nuovo una soluzione, trasferendo Marta a Palermo con la sorella e la madre.\nLa vita migliora molto a Palermo: la loro storia \u00e8 all'oscuro di tutti e a scuola Marta si trova bene, anche se molti colleghi le fanno la corte. Durante il soggiorno palermitano, Marta incontra nuovamente l'Alvignani e, credendo di esserne innamorata, ha un figlio da lui. Contemporaneamente, viene chiamata dalla madre di Rocco, anche lei accusata d'infedelt\u00e0, che le chiede di visitarla, perch\u00e9 molto malata. Marta chiama subito Rocco e, quando arriva, i due vegliano insieme le ultime ore della madre. In seguito, Marta viene completamente riaccettata in famiglia, nonostante il fatto che per la prima volta sia accaduto davvero un tradimento.\nPersonaggi.\nMaria.\nMaria, la sorella di Marta, \u00e8 una ragazza sensibile e, come definita dalla stessa Marta, saggia. Anche se non lo dimostra esplicitamente \u00e8 una donna forte perch\u00e9 si \u00e8 trovata un'onta sul suo futuro: non potr\u00e0 avere marito, ha scarse possibilit\u00e0 di emanciparsi (anche se probabilmente non era suo desiderio). Nonostante questo, non tenta n\u00e9 di reagire n\u00e9 di lamentarsi o accusare, ma cade nello sconforto assoluto, alimentato dalla morte del padre. Si affida ai valori della religione e alla sua passione pi\u00f9 grande: la musica. Non gioca un ruolo fondamentale nella narrazione: non interagisce con altri personaggi e Pirandello d\u00e0 poco peso ai suoi sentimenti.\nAgata Ajala.\nAgata, la madre di Marta e Maria, \u00e8 piuttosto conservatrice o meglio, si \u00e8 adattata alle abitudini conservatrici del tempo. Come la figlia anche lei \u00e8 molto legata alla religione e tenta di dare una spiegazione alle disgrazie tramite essa. Dopo la disgrazia si vergogna di andare in giro, di essere guardata dalla gente del paese e non vuole sentire i commenti dei vicini. Si rassegna a qualsiasi cosa accada e, nonostante trovi quasi sempre una soluzione spesso non dimostra di voler tirare su l'\u201conore\u201d della famiglia, ma di stare a subire le disgrazie.\nMarta.\nMarta \u00e8 una donna forte, che reagisce al sopruso ricevuto.\nNon sopporta che il fatto di essere guarita dalla malattia sia stata una fortuna, ma nonostante questo decide lo stesso di riscattare la famiglia: sia per propria emancipazione sia per dimostrare di essere in grado di poter sostentare una famiglia; odia il padre perch\u00e9, a differenza di lei, non ha saputo reagire all'ingiustizia e si \u00e8 abbandonato. Odia i conservatori, perch\u00e9 i conservatori odiano lei, e nonostante la madre, Maria e Anna Veronica abbiano ancora fede nella chiesa ed in Dio, soprattutto quando viene sorteggiata per la consegna della Madonna, Marta non vede segni del destino o aiuti da Dio ma crede solo nella sua capacit\u00e0 di potersi ancora realizzare. Ama gli studi e il fatto di averli abbandonati cos\u00ec presto la ferisce, \u00e8 nostalgica ma quando viene importunata dalle sue ex amiche non si offende ma continua la sua \"battaglia\".\nNon vuole far trasparire i suoi sentimenti interni e, soprattutto, non vuole comunicarli: non si sfoga con nessuno se non piangendo (sola). Non accetta il fatto di essere compatita.\nAnna Veronica.\nUnica amica rimasta a Marta, Anna Veronica \u00e8 il futuro che si sarebbe aspettata la protagonista se non avesse deciso di ribellarsi, costretta a portare un velo nero come marchio, non solo fisico (in questo caso il velo) ma anche psicologico: \u00e8 ripudiata dal paese o da chiunque conosca la sua vicenda le uniche amiche rimaste sono Marta, Maria e Agata. Spesso consola le sue amiche ed \u00e8 l'unica persona le cui parole di biasimo sono accettate non perch\u00e9 dette per compiacimento ma perch\u00e9 \u00e8 a conoscenza della loro situazione, in quanto anche lei ha subito una situazione analoga. Anche lei come altri personaggi del libro \u00e8 molto legata alla religione.\nCitazioni:\nRocco Pentagora.\nMarito di Marta. Fomentato dal padre e dalla sua posizione, reagisce eccessivamente alla lettera dell'Alvignani passando a conclusioni affrettate; pentendosi lui stesso, sia alla fine quando pare che si rappacifichi con Marta, sia quando viene a sapere della morte di Francesco Ajala. Critica suo padre perch\u00e9 l'ha offeso, dicendogli di far parte di una famiglia che subisce tradimenti da sempre, e anche perch\u00e9 ha insultato Marta.\nFrancesco Ajala.\n\u00c8, assieme a Maria e Anna, un personaggio secondario. Le uniche descrizioni forniteci dall'autore sono una sequenza riflessiva della moglie, che delineano un personaggio dal carattere impulsivo e irascibile, di ideali e valori conservatori; si pone l'accento sul suo particolare attaccamento alle piccolezze, che tuttavia rimanda a una pi\u00f9 generale attenzione per il mantenimento dell'ordine in casa e del rispetto nei propri confronti.\nStile e linguaggio.\nI romanzi di Pirandello sono caratterizzati da accurate descrizioni dei personaggi e dei luoghi, alternando descrizioni oggettive ad altre soggettive, ricche di caratterizzazione.\nNell'esporre il carattere, l'autore predilige l'aspetto psicologico (abitudini, gusti, rapporti con gli altri), quello sociale (tenore di vita, interessi), e quello culturale (convinzioni e ideali). Fa uso anche di tecniche diverse: utilizza l'aspetto fisico per caratterizzare i personaggi, ad esempio descrivendo Marta dice che ha gli occhi velati, che fanno pensare ad un senso di tristezza; altre volte si serve della focalizzazione interna, ovvero la descrizione di un personaggio da parte di un altro: \u00e8 il caso di Agata che tratteggia la figura del marito.\nIl linguaggio \u00e8 caratterizzato dal dialetto e dall'iperbole (\"Piazza internazionale\", riferendosi alla fronte del signor Madden), ricorre sovente alle metafore o a delle similitudini per arricchire le descrizioni.\nAlterna sequenze descrittive a quelle riflessive, ma con relativamente poche sequenze narrative."}
{"id": "2822490", "revid": "173469", "url": "https://it.wikipedia.org/wiki?curid=2822490", "title": "Emma di Italia", "text": ""}
{"id": "2822496", "revid": "256896", "url": "https://it.wikipedia.org/wiki?curid=2822496", "title": "Cattedrale di Cordova", "text": ""}
{"id": "2822500", "revid": "33689", "url": "https://it.wikipedia.org/wiki?curid=2822500", "title": "Regno Spettrale", "text": ""}
{"id": "2822501", "revid": "15756", "url": "https://it.wikipedia.org/wiki?curid=2822501", "title": "Green computing", "text": "Informatica Verde (dall'inglese \"green computing\" o green IT), si riferisce ad un'informatica ecologicamente sostenibile. Si occupa dello studio e della messa in pratica di tecniche di progettazione e realizzazione di computer, server, e sistemi connessi come ad esempio monitor, stampanti, dispositivi di archiviazione, reti e sistemi di comunicazione efficienti con impatti ambientali pi\u00f9 o meno limitati (ma non completamente \"nulli\"). La green IT si pone un duplice obiettivo: il raggiungimento di un tornaconto economico e di buone prestazioni tecnologiche, rispettando le responsabilit\u00e0 sociali, ambientali ed etiche. Quindi comprende la sostenibilit\u00e0 ambientale, l'efficienza energetica, il costo totale di propriet\u00e0, che comprende il costo di smaltimento e riciclaggio. La green IT \u00e8 lo studio e l'utilizzo di tecnologie informatiche in modo efficiente.\"\nCon la crescente consapevolezza che le emissioni di gas serra da parte dell'uomo sono un fattore importante per il riscaldamento globale, le imprese, i governi e la societ\u00e0 in generale hanno ora un nuovo importante ordine del giorno: come affrontare le questioni ambientali e l'adozione di pratiche ecocompatibili. Rendere i nostri prodotti IT, le applicazioni e i servizi \"verdi\" \u00e8 si una pratica economica ma anche un imperativo ambientale legato alla nostra responsabilit\u00e0 sociale Di conseguenza, un numero crescente di fornitori IT e gli utenti si stanno muovendo verso la green IT aiutando in tal modo la costruzione di una societ\u00e0 e un'economia ecologicamente sostenibili.\nGli obiettivi dell'informatica verde sono simili a quelli della chimica verde; massimizzare l'efficienza energetica nel corso della vita del prodotto, e di promuovere la riciclabilit\u00e0 o la biodegradabilit\u00e0 di prodotti defunti e degli scarti di fabbrica.\nGli scienziati impiegati esaminano gli argomenti e le questioni chiave dell'efficienza energetica nell'informatica e promuovono ambienti user friendly, varie tecnologie per computer e sistemi volti all'uso efficiente dei computer, progettazione di algoritmi e sistemi per tecnologie environmentally friendly, e un'ampia gamma di argomenti correlati.\nLa strada per l'informatica verde.\nPer affrontare in modo efficace e completo l'impatto dei computer sull'ambiente, dobbiamo adottare un approccio olistico e rendere l'intero ciclo di vita pi\u00f9 ecologico affrontando il problema della sostenibilit\u00e0 ambientale, sulla base dei seguenti quattro percorsi complementari:\nQuesti quattro percorsi abbracciano diverse aree di interesse e attivit\u00e0 che includono:\nI moderni sistemi informatici si basano su un mix complesso di persone, reti e hardware; quindi in quanto tale, un'iniziativa green IT deve essere di natura sistemica, e affrontare dei problemi sempre pi\u00f9 sofisticati.\nGli elementi che contraddistinguono una soluzione potrebbero comprendere la soddisfazione dell'utente finale, la ristrutturazione gestionale, la conformit\u00e0 alle normative, l'eliminazione dei rifiuti elettronici, telelavoro, virtualizzazione di risorse del server, utilizzo dell'energia, soluzioni a livello di client snelle, e il ritorno sull'investimento (ROI).\nL'imperativo per le aziende ad assumere il controllo del loro consumo di energia, per la tecnologia e pi\u00f9 in generale, rimane quindi alto. Uno degli strumenti pi\u00f9 efficaci di gestione di potenza disponibili nel 2009 pu\u00f2 ancora essere semplicemente il senso comune.\nOrigini.\nNel 1992, la Environmental Protection Agency, l'agenzia americana per la protezione ambientale, cre\u00f2 il progetto Energy Star, un programma di etichettatura volontaria che fu progettato per promuovere e riconoscere l'efficienza energetica nei monitor, apparecchiature di controllo del clima, e altre tecnologie. Ci\u00f2 ha comportato l'adozione diffusa dello sleep mode, nei dispositivi elettronici di consumo. Il termine \"green computing\", fu probabilmente coniato poco dopo l'avvio del programma Energy Star. \u00c8 per\u00f2 possibile trovare diversi articoli datati prima del 1992 che utilizzano il termine in tal senso. Simultaneamente, l'organizzazione svedese TCO Development lanci\u00f2 la TCO Certification, un programma per promuovere l'abbassamento delle emissioni elettromagnetiche provenienti dal tubo catodico su cui si basavano i monitor per PC. Questo progetto venne poi arricchito includendo i criteri sul consumo energetico, ergonomia, e materiali pericolosi utilizzati nell'edilizia.\nRegolamentazioni e iniziative industriali.\nL'organizzazione per la cooperazione e lo sviluppo economico (OECD) pubblic\u00f2 un sondaggio composto da pi\u00f9 di 90 iniziative, governative e industriali, riguardanti la GreenIT. Il rapporto concluse che le iniziative erano pi\u00f9 incentrate sul rendere ecologici i sistemi ICT stessi piuttosto che sul contrastare il riscaldamento globale e il degrado ambientale attraverso l'utilizzo di applicazioni ICT. In generale, solo il 20% delle iniziative hanno obiettivi misurabili, inoltre i programmi governativi tendono a includere obbiettivi di questo tipo pi\u00f9 frequentemente rispetto alle associazioni commerciali.\nGoverni.\nDiverse agenzie governative continuano a creare standard e regolamenti per incoraggiare la GreenIT. Il programma Energy Star \u00e8 stato rivisitato nell'Ottobre 2006 per includere requisiti di efficienza pi\u00f9 severi per le attrezzature informatiche, oltre ad un sistema di graduatorie per i prodotti precedentemente approvati. La direttiva 2002/95/EC emanata dall'unione europea (RoHS), sulla riduzione delle sostanze pericolose, e la direttiva 2002/96/EC (WEEE) sui rifiuti di apparecchiature elettriche ed elettroniche richiese la sostituzione di metalli pesanti e ritardanti di fiamma come PBB e PBDE in tutte le apparecchiature elettroniche immesse sul mercato a partire dal 1\u00ba luglio, 2006. Le direttive posero la responsabilit\u00e0 ai produttori per la raccolta e il riciclo dei vecchi apparecchi (il modello della responsabilit\u00e0 del produttore).\nStrategie.\nNell'articolo \"Sfruttando la tecnologia informatica verde: principi e pratiche\", San Murugesan definisce il campo dell'Elaborazione Verde come \"lo studio e la pratica della progettazione, produzione, utilizzo e smaltimento di computer server e relativi sottosistemi, come monitor, stampanti, memorie di massa, sistemi di rete e di comunicazione, in modo efficiente ed efficace con il minimo impatto sull'ambiente\". Murugesan definisce quattro vie lungo le quali ritiene che gli effetti ambientali dell'informatica dovrebbero essere affrontati:\nL'elaborazione verde pu\u00f2 anche sviluppare soluzioni che offrano benefici \"allineando tutti i processi e le pratiche informatiche ai principi fondamentali della sostenibilit\u00e0, che sono ridurre, riutilizzare, riciclare; inoltre trovare modi innovativi per utilizzare le tecnologie informatiche nelle attivit\u00e0 aziendali e fornire benefici di sostenibilit\u00e0 alle imprese ed oltre. I moderni sistemi informatici si basano su una complessa combinazione di persone, reti, hardware; come tale, un progetto di elaborazione sostenibile deve interessare tutti questi settori. Un progetto dovrebbe perseguire la soddisfazione degli utenti finali, rispondere alle esigenze di ristrutturazione aziendale, conformit\u00e0 alla normativa e ritorno degli investimenti. Nella gestione del proprio consumo energetico ci sono anche rilevanti interessi fiscali per le aziende; tra gli strumenti disponibili per la gestione del consumo energetico, uno dei pi\u00f9 efficaci pu\u00f2 essere il semplice e chiaro buon senso\".\nLongevit\u00e0 del prodotto.\nGartner sostiene che il processo di fabbricazione di un PC richiede il 70% delle risorse naturali utilizzate per il ciclo di vita dello stesso. Pi\u00f9 recentemente, Fujitsu ha pubblicato il Life Cycle Assessment (LCA) di un computer desktop che mostra che la produzione e lo smaltimento rappresentano la maggior parte dell'impronta ecologica associata a quel PC. Pertanto, uno dei grandi contributi del green computing \u00e8 quello di prolungare la vita delle attrezzature. In un'altra sua relazione, Gartner raccomanda di \"guardare alla longevit\u00e0 del prodotto, compresi espandibilit\u00e0 e modularit\u00e0.\" Ad esempio, produrre un nuovo PC determina una impronta ecologica di gran lunga superiore rispetto a quella richiesta dalla produzione di un modulo di memoria RAM per il suo potenziamento.\nEfficienza degli algoritmi.\nL'efficienza degli algoritmi ha un importante impatto sulla quantit\u00e0 di risorse richieste dal computer per qualunque funzione computazionale ed esistono molti efficienti compromessi nella scrittura di programmi. Da quando i computer sono diventati molto numerosi e il costo dell'hardware \u00e8 sceso, il relativo costo energetico e l'impatto della tecnologia sull'ambiente ha ricevuto sempre maggiori attenzioni. Si vede in tal senso un 'ritorno alle origini' cio\u00e8 quando i PC avevano costi esorbitanti ed il codice del programma eseguibile doveva obbligatoriamente essere rapido, conciso, efficace e senza falle. Si ricerca finalmente quella che \u00e8 la cosiddetta 'eleganza del codice' promossa gi\u00e0 fin dagli albori della cultura Hacker, contrapposta a programmi creati da ditte che 'devono vendere il proprio prodotto' e poco importa che sia ben poco ottimizzato visto che avrebbe potuto sfruttare le sempre maggiori potenzialit\u00e0 dell'elaboratore per mascherare algoritmi molto migliorabili nell'efficacia al costo di sprechi di risorse (tempo ed energia) e spesso vulnerabilit\u00e0 del sistema.\nUno studio di Alex Wissner-Gross, fisico ad Harvard, stima che in media una ricerca su Google rilascia 7 grammi di anidride carbonica (CO\u2082). Tuttavia, Google rifiuta questo calcolo, argomentando invece che una tipica ricerca sul proprio motore produce solo 0.2 grammi di CO\u2082. Gli algoritmi possono anche essere usati per muovere dati negli archivi dove l'elettricit\u00e0 \u00e8 poco costosa.\nVirtualizzazione.\nLa virtualizzazione in ambito informatico si riferisce al processo di astrazione delle risorse di un computer, come far correre due o pi\u00f9 sistemi logici su un unico set di hardware. Il concetto fu originato con il sistema operativo per mainframe dell'IBM durante gli anni Sessanta, ma venne commercializzato solo negli anni Novanta su computer con un'architettura x86. Attraverso la virtualizzazione, un amministratore pu\u00f2 combinare molteplici sistemi in un'unica potente macchina riducendo l'energia consumata dal processore e dal sistema di raffreddamento. Diverse compagnie commerciali e progetti open-source offrono attualmente pacchetti software per attivare un passaggio verso il virtual computing.\nTerminal Server.\nI terminal server vengono utilizzati anche in processi di green computing. Quando gli utenti utilizzano terminal server, si connettono a un server centrale; tutta la computazione avviene a livello del server ma l'utente finale sperimenta l'utilizzo di un sistema operativo. Questo avviene attraverso la combinazione di thin client, i quali utilizzano circa un 1/8 della quantit\u00e0 di energia di un computer normale. L'utilizzo di questi terminali ha avuto un incremento grazie alla creazione di laboratori virtuali. Esempi di software per terminal server includono il Terminal Services per Windows e il Linux Terminal Server Project (LTSP) per Linux.\nGestione energetica.\nL'Advanced Configuration and Power Interface (ACPI), uno standard industriale aperto, permette ad un sistema operativo di controllare direttamente gli aspetti di risparmio energetico del proprio hardware. Questo consiste nel dare la possibilit\u00e0 ad un sistema di disattivare automaticamente i componenti come i display e gli hard drive dopo un periodo di inattivit\u00e0 settato. Inoltre, un sistema pu\u00f2 ibernarsi, dove la maggior parte delle componenti, inclusa la CPU e la RAM, vengono spente. L'ACPI \u00e8 il successore di un precedente standard del duo Intel-Microsoft chiamato Advanced Power Management, che permette al bios BIOS di controllare le funzioni di gestione energetica.\nAlcuni programmi permettono all'utente di aggiustare manualmente il voltaggio della CPU, riducendo sia la quantit\u00e0 di calore prodotta sia l'elettircit\u00e0 consumata. Questo processo \u00e8 chiamato undervolting. Alcune CPU possono automaticamente abbassare il voltaggio del processore a seconda dall'attivit\u00e0 in corso; questa tecnologia \u00e8 chiamata \"SpeedStep\" sui processori Intel, \"PowerNow!\"/\"Cool'n'Quiet\" sui chip AMD, LongHaul sulle CPU di VIA, e LongRun su quelli di Transmeta.\nCentro elaborazione dati.\nI centri di elaborazione dati, che sono stati criticati per la loro straordinaria domanda di energia, sono un obiettivo primario per i sostenitori del green computing. Il governo federale statunitense ha fissato come obiettivo minimo un 10% di riduzione di consumi energetici per i data center energy nel 2011. Con l'aiuto del proprio superefficiente sistema di raffreddamento, Google \u00e8 stata capace di ridurre il proprio consumo di energia fino al 50% della media delle industrie.\nAlimentazione.\nGli alimentatori per i computer desktop hanno generalmente un'efficienza pari al 70\u201375%, dissipando l'energia rimanente sotto forma di calore. Un'iniziativa industriale chiamata 80 PLUS certifica gli alimentatori che hanno un'efficienza minima dell'80%; tipicamente questi modelli sono predisposti per sostituire i precedenti, mantenendo per\u00f2 le stesse altre caratteristiche. Dal 20 luglio 2007, tutti i nuovi certificati Energy Star 4.0 implicano alimentatori con almeno un 80% di efficienza.\nImmagazzinamento dati.\nGli hard disk pi\u00f9 piccoli (per esempio 2.5\u00a0pollici) spesso consumano meno energia per gigabyte rispetto a dischi fisicamente pi\u00f9 grandi.\nDiversamente dagli hard disk magnetici, i solid-state drive immagazzinano i dati in memorie flash o in DRAM. Non avendo parti mobili, il consumo di energia \u00e8 ridotto. Mentre a dimensioni pi\u00f9 elevate, gli SSD possono usare pi\u00f9 energia rispetto agli hard disk. In un recente studio Fusion-io, azienda produttrice dei pi\u00f9 veloci SSD al mondo, afferma di poter ridurre l'impatto ambientale e i costi operativi del data center di Myspace fino all'80%, aumentando al contempo la velocit\u00e0 dei drive.\nDa quando il prezzo degli hard disk \u00e8 fortemente diminuito, le \"storage farm\" hanno iniziato ad aumentare la loro capacit\u00e0 per mantenere sempre pi\u00f9 dati online. Tutto ci\u00f2 include archivi e backup che sarebbero stati salvati su supporti di altro genere e offline. Questo aumento di immagazzinamento di dati su server costantemente online ha aumentato i consumi energetici. Le nuove frontiere della ricerca stanno infatti cercando un modo per ridurre sensibilmente i costi degli ormai sempre pi\u00f9 presenti archivi online.\nSchede Video.\nUna GPU veloce, pu\u00f2 rappresentare il componente che consuma pi\u00f9 energia in un computer.\nLe opzioni di efficienza energetica di un display includono:\nDisplay.\nI monitor LCD tipicamente usano un catodo freddo con un bulbo fluorescente per illuminare il display. Alcuni nuove display invece usano un vettore di LED, i quali riducono l'ammontare di elettricit\u00e0 utilizzata per illuminare lo schermo.\nSistema operativo.\nLa Microsoft Corporation \u00e8 stata fortemente criticata per aver prodotto sistemi operativi che, una volta installati, non erano energeticamente efficienti. La netta dominanza del mercato da parte dei sistemi operativi di Microsoft, ha comportato uno spreco di energia superiore a quello di altre iniziative di altri venditori. Microsoft ha annunciato di aver migliorato l'efficienza energetica dei suoi sistemi con il lancio di Vista, sebbene questa affermazione sia stata contestata.\nRiciclaggio.\nI computer, ma pi\u00f9 in generale i sistemi elettronici, che hanno esaurito la loro funzione primaria possono essere riutilizzati per altri scopi o donati a enti di beneficenza e a varie organizzazioni no-profit. Tuttavia, diverse organizzazioni dedite al recupero hanno imposto requisiti minimi di sistema per le attrezzature donate. Le parti pi\u00f9 obsolete per\u00f2 possono essere riciclate attraverso centri di riciclaggio comunali o privati.\nRiciclando le parti di un computer si possono evitare di mandare in discarica materiali pericolosi come piombo, mercurio e cromo esavalente, spesso per\u00f2 gli scarti elettronici vengono spediti a Paesi in via di sviluppo dove gli standard di protezione ambientale sono pi\u00f9 bassi rispetto a quelli europei e nordamericani. La Silicon Valley Toxics Coalition ha stimato che l'80% dei rifiuti elettronici raccolti dopo il consumo \u00e8 inviato all'estero a nazioni come Cina e Pakistan.\nGli accessori legati al mondo del computer, come le cartucce delle stampanti, la carta, e le batterie possono essere anch'essi riciclati.\nTelecomunicazioni.\nLe teleconferenze e le telepresenze sono tecnologie spesso utilizzate nelle iniziative di green computing. I vantaggi sono molteplici; aumento della soddisfazione lavorativa, riduzione dell'emissione di gas serra dovuti agli spostamenti, e aumento dei margini di profitto come risultato della diminuzione dei costi per uffici, riscaldamento, illuminazione, ecc. I risparmi sono significativi; il consumo annuale medio di energia negli uffici statunitensi \u00e8 superiore a 23 kilowattora per metro quadrato, con riscaldamento, aria condizionata e illuminazione che incidono per un 70% sui consumi energetici. Altre iniziative simili, come l'hotelling, riducono il consumo medio per impiegato riservando uno spazio fisico ai lavoratori solo quando necessario. Molte tipologie di mestiere - vendita, consulting, servizi di campo - si integrano bene con queste tecniche.\nIl Voice over IP (VoIP) riduce le infrastrutture e il cablaggio della telefonia tradizionale utilizzando i collegamenti ethernet gi\u00e0 esistenti.\nIndici energetici nelle telecomunicazioni.\nL'energia consumata nelle telecomunicazioni \u00e8 rilevante anche se confrontata con quella richiesta dagli altri settori industriali. Si stima infatti che il 5,4 % di tutta l'energia elettrica prodotta nel mondo venga utilizzata dagli apparati di telecomunicazione. Nonostante questo, non esistono per\u00f2 indici energetici che permettano di effettuare una valutazione oggettiva. Le valutazioni effettuate riguardano, nel migliore dei casi, solo l'analisi dei singoli apparati, valutati sulla base del loro assorbimento energetico. Questo assorbimento non viene per\u00f2 comparato con le reali funzionalit\u00e0 e le performance (throughput), degli apparati stessi. Recentemente sono stati condotti degli studi volti ad individuare degli indici energetici, analoghi a quelli gi\u00e0 presenti in altri settori (elettrodomestici, abitazioni, ecc.). L'identificazione di questi indici \u00e8 comunque ancora in una fase embrionale."}
{"id": "2822505", "revid": "729019", "url": "https://it.wikipedia.org/wiki?curid=2822505", "title": "Battaglia di Lucocisterna", "text": "La battaglia di Lucocisterna (o \"Lutocisterna\") - (Cagliari, attuale via del Fangario) - fu combattuta il 29 febbraio 1324 tra l'esercito catalano-aragonese al comando dell'Infante Alfonso IV di Aragona, figlio allora ventiquattrenne del re Giacomo II di Aragona e l'esercito della Repubblica di Pisa guidato da Manfredi della Gherardesca, conte di Donoratico.\nPremessa.\nL'esercito della Corona d'Aragona combatteva per la realizzazione territoriale e giuridica del Regno di Sardegna e Corsica, regno nato in base agli accordi di Anagni tra Angioini e Aragonesi, patrocinati dalla Santa Sede tramite papa Bonifacio VIII, con l'intento di porre fine alla Guerra del Vespro. Giacomo II di Aragona rinunciava alla Sicilia e all'eredita degli Hohenstaufen in cambio di un nuovo regno sull'isola di Sardegna. Tale regno era per\u00f2 tutto da conquistare in quanto esisteva solo sulla carta e l'Isola era governata da entit\u00e0 statuali autonome.\nInizio del conflitto.\nNella primavera del 1323 il giudice Ugone II di Arborea, ostile alla Repubblica di Pisa, si alle\u00f2 con Giacomo II di Aragona nella speranza di diventare suo luogotenente nei possedimenti che sarebbero stati tolti ai Pisani. Secondo lo storico F.C. Cas\u00f9la il suo fu un errato calcolo politico e fu proprio grazie all'iniziale e determinante contributo arborense che gli Aragonesi poterono costituire una prima testa di ponte in Sardegna e far nascere territorialmente il Regno di Sardegna e Corsica. Le ostilit\u00e0 iniziarono l'11 aprile 1323, quando Ugone II - nella piana tra Sanluri e Villanovaforru - si scontr\u00f2 con l'esercito pisano. In suo aiuto Giacomo II invi\u00f2 dalla Spagna tre galere con 800 soldati al comando di Dalmazzo (\"Dalmau\") e Gherardo (\"Guerau\") di Roccaberti, avanguardia di un importante corpo di spedizione gi\u00e0 in fase avanzata di preparazione.\nEsercito Aragonese.\nL'intera armata di invasione aragonese ammontava a 11.000 uomini tra cavalieri, balestrieri, fanti, scudieri e marinai. Alfonso IV poteva contare inoltre sull'aiuto dell'esercito arborense di Ugone II, ma anche su aiuti dei Doria, dei Malaspina e dei Sassaresi, uniti tra loro in funzione anti-pisana.\nFlotta aragonese.\nDopo anni di preparazione per la conquista dell'Isola gli Aragonesi allestirono una potente flotta composta di 300 navi al cui comando fu posto l'ammiraglio Francesco Carroz e sulla quale fu imbarcata l'armata di invasione. Riunita a Port Fangos in Tarragona, la flotta part\u00ec il 31 maggio 1323. La sua imponenza era tale che preoccup\u00f2 non poco i principi italici i quali pensarono che tale armata, oltre alla conquista della Sardegna, avesse come obiettivo anche lo sbarco in qualche parte della Penisola. Era composta da 20 cocche, tra le quali l'ammiraglia \"Sant'Eulalia\", 53 galee, 24 navi a vela, navi speciali (\"uxer\") per il trasporto dei cavalli e per i rifornimenti..\nLo sbarco.\nSu precise indicazioni di Ugone II lo sbarco avvenne a Palmas (Sulcis) dove fu creata la prima testa di ponte. Sempre su consiglio del giudice arborense il 24 giugno i Catalano-Aragonesi iniziarono l'assedio di Villa di Chiesa. La citt\u00e0 resistette strenuamente per sette mesi prima di cadere per fame il 7 febbraio 1324. Una settimana dopo, il 13 febbraio l'esercito aragonese si diresse verso Castel di Cagliari per cingerlo d'assedio, acquartierandosi ad est del castello, sul colle di Bonaria.\nEsercito pisano.\nA difesa di Castel di Cagliari i Pisani disponevano di 6.000 fanti, 300 cavalieri e 300 balestrieri, oltre ad un contingente di soldati di ventura al comando di Enrico il Teutonico.\nI militi indossavano usberghi, camagli ed elmi di ferro, ed erano armati con spada lunga, spada corta, stocco, oltre a mazze, spiedi e ronchi. Particolarmente temibili erano i balestrieri e gli arcieri. Possedevano inoltre catapulte.\nFlotta pisana.\nIn aiuto degli assediati i Pisani inviarono una flotta di 40 galee, 12 \"uxer\", 60 barche di piombinesi al comando del conte Manfredi della Gherardesca. Partita da Pisa il 16 febbraio fece scalo ad Olbia (\"Terranova\") dove furono imbarcati 200 cavalieri provenienti dai possedimenti galluresi insieme ad altre forze. Secondo le cronache dell'epoca, complessivamente, la flotta trasportava 500 cavalieri e 1.000 balestrieri.\nMentre si avvicinavano a Castel di Cagliari, le navi pisane furono intercettate dalle galee aragonesi che tentarono di ingaggiare battaglia. I Pisani rifiutarono lo scontro; ne seguirono delle trattative al termine delle quali le parti si accordarono per uno scontro campale concedendo - gli Aragonesi - lo sbarco in libert\u00e0.\nLa battaglia.\nI Pisani iniziarono le operazioni di sbarco il 26 febbraio nella spiaggia conosciuta oggi con il nome \"della Maddalena\" in territorio di Capoterra, ad ovest di Cagliari, sotto lo sguardo vigile - ma a distanza - di 25 cavalieri aragonesi che tenevano costantemente informato Alfonso IV.\nIl 29 febbraio Manfredi della Gherardesca divise il suo esercito in tre formazioni. Con l'intento di forzare l'assedio e riunire le sue truppe al grosso delle forze pisane in citt\u00e0, si diresse verso Castel di Cagliari, aggirando lo stagno di Santa Gilla passando per Uta e Decimomannu. Per evitare il ricongiungimento delle forze pisane e concedere un simile vantaggio, Alfonso IV diede battaglia in localit\u00e0 \"Lutocisterna\", situata all'altezza dell'attuale aeroporto di Elmas, sulla strada verso il Castello. Lo scontro fu violentissimo. L'impeto dei cavalieri pisani fu contrastato provvidenzialmente dagli Almog\u00e0ver che riuscirono a fatica, muovendosi nel terreno paludoso, a bloccarli. Dopo il susseguirsi di due sanguinosi assalti frontali - raccontano le cronache - entrambi i comandanti rimasero feriti.\nManfredi fu colpito violentemente al volto e perse l'elmo ed il cavallo. Ferito gravemente si mise in salvo abbandonando il campo di battaglia e rifugiandosi a Castel di Cagliari scortato da una parte dell'esercito. Tale mossa sembra abbia condizionato l'esito dello scontro. Mentre una parte delle forze pisane raggiungeva il Castello, i cavalieri e i fanti restanti indietro morirono combattendo eroicamente o affondando sotto il peso delle pesanti armature nelle acque melmose dello stagno di Santa Gilla.\nAnche l'Infante d'Aragona fu disarcionato. Fu salvato dal valoroso intervento di un nobile \"Santa Pau\" e da un \"Cervell\u00f3\" che combatterono valorosamente per difendere il re e impedire che il vessillo aragonese cadesse in mani pisane. Alla battaglia partecip\u00f2 anche Enrico il Teutonico, riparato a Castel di Cagliari dopo la caduta di Villa di Chiesa. Fu suo il compito di uccidere il comandante aragonese, ma riusc\u00ec solo a ferirlo prima di morire in duello contro l'Infante stesso.\nSecondo un altro resoconto, nella battaglia si scontrarono l'avanguardia dell'esercito pisano capitanata dal tedesco Enrico della Mula, composta da 200 cavalieri e 300 fanti, e l'esercito aragonese formato da 2.000 fanti e 800 cavalieri. I pisani riuscirono a ferire Alfonso IV e ad uccidere 160 soldati aragonesi, mentre le loro perdite furono di 200 fanti e 100 cavalieri. Quando finalmente giunse Manfredi con i rinforzi, lo scontro era terminato..\nNello stesso giorno la flotta pisana venne sconfitta nel golfo degli Angeli, davanti al quartiere di Stampace, dall'ammiraglio Francesco Carroz. Molti Pisani furono fatti prigionieri mentre cercavano rifugio sulle navi.\nI resoconti della battaglia e della conquista della Sardegna furono scritti da Pietro IV il Cerimonioso figlio di Alfonso IV. Le sue cronache furono una fonte ampiamente usata dagli storici e storiografi successivi. La Battaglia di Lutocisterna fu l'unica combattuta \"in linea\" tra gli eserciti della Repubblica di Pisa e la Corona di Aragona.\nConseguenze.\nLa disfatta dell'esercito pisano a Lutocisterna segna la fine del dominio di Pisa sull'Isola dopo sessantasei anni (dal 1258 al 1324). Castel di Cagliari resistette all'assedio fino al 19 giugno 1324. Con gli \"accordi di Bonaria\" che ne conseguirono, Pisa otteneva in feudo la citt\u00e0 ma perdeva tutti i territori della Gallura e del cagliaritano.\nL'anno dopo cercher\u00e0 nuovamente di riprendersi quei possedimenti, ma la cocente disfatta navale del 26 - 29 dicembre 1325, sempre nel Golfo degli Angeli, la costrinse ad abbandonare definitivamente la Sardegna.\nNascita del Regno di Sardegna e Corsica.\nLa battaglia \u00e8 ricordata perch\u00e9 con la sconfitta dei Pisani i Catalano-Aragonesi ebbero modo di realizzare territorialmente il Regno di Sardegna (\"Regnum Sardinae et Corsicae\") infeudato loro ventisette anni prima - nel 1297 - da papa Bonifacio VIII, al prezzo di un giuramento di vassallaggio, del pagamento annuale di un censo di 2.000 marchi d'argento, del servizio di 100 cavalieri, del servizio di 500 fanti e della rinuncia al regno di Sicilia. Con la resa di Castel di Cagliari, il 19 giugno 1324, nasceva di diritto e di fatto il Regno di Sardegna. Dopo l'avvicendarsi nei secoli di diverse case regnanti, tale Regno il 17 marzo 1861 cambier\u00e0 nome in Regno d'Italia."}
{"id": "2822506", "revid": "122470260", "url": "https://it.wikipedia.org/wiki?curid=2822506", "title": "\u00c9tienne-Antoine Parrocel", "text": "Biografia.\n\u00c9tienne-Antoine Parrocel fu un discendente della famiglia Parrocel, dinastia di artisti che gener\u00f2 importanti pittori nel XVII-XVIII secolo. Si occup\u00f2 di storia della pittura in Provenza (XIV-XIX secolo) e di architettura e monumenti della citt\u00e0 di Marsiglia (XIX secolo.).\n\u00c8 noto soprattutto per la sua pubblicazione \"L'Art dans le Midi. C\u00e9l\u00e9brit\u00e9s marseillaises (1881-1884)\" che documenta le opere degli architetti ed ingegneri che trasformarono la citt\u00e0 ed il porto di Marsiglia nel XIX secolo.\nInizi\u00f2 ad occuparsi della storia dell'arte provenzale in occasione dell'Esposizione di Belle Arti, tenutasi a Marsiglia nel 1861, scrivendo alcuni articoli sull'esposizione, che rappresentano il nucleo della sua opera \"Annales de la Peinture. Ouvrage contenant l'histoire des \u00e9coles d'Avignon, d'Aix et de Marseille\" (1862). \nIn questa pubblicazione l'autore rivendica un ruolo pi\u00f9 importante per l'arte provenzale all'interno dell'arte francese, riconoscendone le differenze con l'arte del nord della Francia. \nSecondo Parrocel, il Rinascimento della pittura francese avvenne principalmente in Provenza nel XIV secolo, con l'arrivo dei pittori italiani al seguito della corte papale d'Avignone e continu\u00f2 nel XV secolo alla corte di re Ren\u00e9 a Aix, sotto l'influenza di pittori fiamminghi.\nL'unione di queste due influenze provoc\u00f2 un secolo dopo la nascita di una scuola mista, che raggiunse il suo apogeo nel XVI-XVII secolo.\nAltra opera di quest'autore \u00e8 la \"Monographie des Parrocel: essai\", il cui scopo \u00e8 quello di ricostruire l'albero genealogico della famiglia Parrocel, le biografie e le opere di ciascun membro e sviluppare ulteriormente quanto gi\u00e0 enunciato negli \"Annales de la Peinture\" relativamente ai Parrocel. In quest'opera traspare l'orgoglio per l'appartenenza a quest'illustre famiglia e, come enunciato dallo stesso autore, la speranza di veder di nuovo nascere un artista del livello degli avi del XVII-XVIII secolo..\nNel 1861, fu commissario aggiunto per l'Esposizione di Belle Arti, concorso regionale del Sud-est, a Marsiglia. \nOspit\u00f2 Alphonse Daudet nella sua propriet\u00e0 di Saint Est\u00e8ve a Plan d'Orgon nel 1862.\nNel 1867 fu eletto membro dell'Accademia di lettere e scienze a Marsiglia.\nOltre ad occuparsi di storia dell'arte, fu anche pittore. Fra le sue opere ricordiamo: \"L'allegoria del giorno e della notte\", \"Il carro di Apollo\", \"La guarigione del paralitico\"."}
{"id": "2822507", "revid": "1428919", "url": "https://it.wikipedia.org/wiki?curid=2822507", "title": "Gebhardt Motorsport", "text": "La Gebhardt Motorsport era una casa costruttrice tedesca di auto da corsa, specializzata in sportprototipi, fondata dal pilota tedesco G\u00fcnter Gebhardt (23.7.1953,-) e attiva tra il 1983 e il 2001.\nModelli.\nLa Gebhardt Motorsport si occup\u00f2 di vetture del Gruppo C Junior (poi ridenominato \"C2\") e, come spesso accadeva per i piccoli costruttori come loro, le automobili de essi costruite erano pezzi unici che spesso facevano da base per le realizzazioni successive: il suo primo modello fu la \"JC2\" (conosciuta anche come \"JC83\") del 1983, che partecip\u00f2 solo alla 200 Miglia del Norisring di quell'anno. La vettura era dotata di un telaio monoscocca in alluminio ed spinta da un motore Toyota 2 litri da 310\u00a0CV di potenza per un peso totale di 710\u00a0kg: era caratterizzata da una carrozzeria molto avvolgente con la ruote anteriori parzialmente avvolte dai parafanghi e con il cofano motore dotato di una marcata pinna centrale e che scendeva fino a coprire completamente le ruote posteriori.\nDopo la JC83 fu la volta della \"JC842\" spinta da un motore BMW 2 litri, con cui la scuderia gareggi\u00f2 nel 1984, seguita dalla \"JC843\", la pi\u00f9 longeva delle vetture della casa.\nAppartenente alla categoria \"C2\" e realizzata in due esemplari, la Gebhardt JC843 aveva anch'essa il telaio monoscocca, la carrozzeria con la pinna dorsale ed era spinta dal diffusissimo Ford Cosworth DFV V8 a 90\u00b0 di 3 litri accoppiato ad un cambio Hewland FGB a 6 rapporti: gareggi\u00f2 nel DRM, nell'Interserie e in alcune gare del mondiale endurance. Venduta al team A.D.A. Engineering per la stagione 1985, fu dotata del pi\u00f9 potente Ford Cosworth DFL V8 a 90\u00b0 di 3,3 litri e sottoposta a continui sviluppi: partecip\u00f2 tra le altre gare anche alla 24 Ore di Le Mans nel 1985 e nel 1986. In seguito il suo telaio fu la base per la \"ADA 02\" e la successiva \"ADA 02B\", che corse la 24 Ore di Le Mans 1989 e 1990, ma il miglior risultato al Circuit de la Sarthe rimase l'ottavo posto conquistato nel 1986. L'altro esemplare fu ceduro al pilota svizzero Ruedi Jauslin, che la impieg\u00f2 nell'Interserie e nella serie tedesca \"Supercup\" riservata alle vetture di gruppo C.\nLa successiva \"Gebhardt JC852\" era la versione aggiornata della JC842, spinta dallo stesso motore BMW 4 cilindri da 2 litri, ma non vide mai la pista, essendo stata solamente iscritta alla 200 Miglia del Norisring del 1985 e non prendendo parte alla gara.\nPer la stagione 1985 fu approntata la nuova \"Gebhardt JC853\", simile nella linea al modello JC843, dotata del Cosworth DFV e subito convertita al DFL 3,3 litri. Gareggi\u00f2 con la Gebhardt Motorsport anche nel 1986, mentre per il 1987 fu dotata di un motore BMW e iscritta al campionato statunitense IMSA, categoria Light.\nPer il 1987 fu approntata anche la \"Gebhardt JC873\", che dopo aver rinunciato ad alcuni appuntamenti dell'Interserie fu pronta solo per la 1000 km di Spa. Spinta da un motore Audi turbo da 2,1 litri, rinunciava alla pinna dorsale che aveva caratterizzato la veste aerodinamica dei modelli che l'avevano preceduta. Durante la stagione 1988 il motore Audi fu sostituito dal Cosworth DFL 3,3 litri, mentre nel 1989 lo sullo stesso telaio abbinato di nuovo al motore tedesco fu realizzata la \"Gebhardt 88 C2\", che gareggi\u00f2 anche nel 1990 e 1991."}
{"id": "2822509", "revid": "1543377", "url": "https://it.wikipedia.org/wiki?curid=2822509", "title": "Atypus piceus", "text": "Atypus piceus \u00e8 un ragno appartenente alla famiglia Atypidae.\nEtimologia.\nIl nome deriva dal greco , \u00e0lfa-, con valore di negazione della parola seguente, e , \"typos\", cio\u00e8 \"forma, immagine, tipo\", ad indicarne la forma atipica a causa della sproporzione dei cheliceri e delle filiere.\nIl nome proprio deriva dal latino \"piceus\", cio\u00e8 \"di pece, nero come la pece\", in riferimento alla sua colorazione nero lucida.\nCaratteristiche.\nSpecie tipo del genere Atypus, ha le filiere che secernono la seta per la costruzione del tubo setoso gi\u00e0 molto attive sin dallo stadio ninfale, quando il ragno misura di cefalotorace appena 0,4-0,6 millimetri. \nFiliere anteriori laterali.\nPi\u00f9 in dettaglio, sono costituite da tre paia abbastanza distinte: le filiere anteriori laterali sono di forma cilindrica, monosegmentate, pi\u00f9 piccole delle altre due paia, con una struttura della cuticola finemente granulata e sono situate lateralmente rispetto alle filiere posteriori mediane. Una cospicua ghiandola secerne una secrezione acida ed \u00e8 connessa ad uno \"spigot\" che ne regola la fuoriuscita. Questa ghiandola \u00e8 un residuo delle ghiandole ampollacee possedute dai ragni del sottordine Araneomorphae.\nFiliere mediane posteriori.\nLe filiere mediane posteriori, anch'esse monosegmentate, hanno la parte superiore conica ridotta, sul cui apice vi \u00e8 un solo grande \"spigot\" collegato alla ghiandola escretrice e sono molto pi\u00f9 vicine alle filiere anteriori laterali rispetto a A. muralis.\nFiliere laterali posteriori.\nLe filiere laterali posteriori, infine, sono trisegmentate, anche se gli esatti confini dei segmenti non sono ben distinguibili; sulla parte apicale di ognuna di esse vi sono ben tre larghi \"spigot\" connessi a ghiandole che contengono epitelio misto a secrezione acida.\nComportamento.\nCome tutti i ragni del genere Atypus, anche questa specie vive in un tubo setoso parallelo al terreno, per una ventina di centimetri circa seppellito e per altri 8 centimetri fuoriuscente. Il ragno resta in agguato sul fondo del tubo: quando una preda passa sulla parte esterna, le vibrazioni della tela setosa allertano il ragno che scatta e la trafigge, per poi rompere la sua stessa tela, portarsi la preda nella parte interna e cibarsene..\nHabitat.\nPredilige quasi esclusivamente prati asciutti a Bromion erecti (associazione vegetale) o ai margini delle foreste in estensioni a Geranion sanguinei, caratterizzati da un microclima intermedio e limitati ulteriormente a suoli calcarei. Proprio questa tipologia di suoli consente loro di affrontare efficientemente gli estremi di freddo e caldo del clima continentale. In vaste zone della Repubblica Ceca questo habitat \u00e8 minacciato da esteso rimboschimento dovuto all'abbandono di grosse estensioni di terreno prima destinate a pascolo.\nDistribuzione.\nRinvenuta in un'ampia zona che va dall'Europa centrale al Turkmenistan. In modo particolare in Austria, in varie localit\u00e0 della Germania, in Polonia e in Romania. Nella Repubblica Ceca sono stati trovati esemplari nelle seguenti localit\u00e0: Ctin\u011bves, Brn\u00e1 nad Labem, \u0160trbice, Kostomlaty, Koko\u0159\u00edn, S\u00fd\u010dina, Hrad\u010dany, Cho\u0165ovice, Karlova Ves, Srbsko, Vidov e \u010cesk\u00fd Krumlov."}
{"id": "2822516", "revid": "93556", "url": "https://it.wikipedia.org/wiki?curid=2822516", "title": "Sultani di Delhi", "text": "Il Sultanato di Delhi (\"Saltanat-e-Dilli\") nacque nel 1206 quando il sultano di Ghur, Ghiyas-ud-din Mahmud, rinunci\u00f2 al controllo diretto dei territori indiani conquistati dallo zio Muhammad di Ghur e li affid\u00f2 a un suo generale, Qutb-ud-din Aibak, concedendogli il titolo di sultano.\nEcco l'elenco completo dei sultani:\nMamelucchi di Delhi.\nNon si tratta di una dinastia vera e propria ma di un gruppo di persone, a volte imparentate, generali schiavi o figli di schiavi e per questo chiamati anche \"schiavi-re\"; i Mamelucchi di Delhi governarono dal 1206 al 1290.\nKhalji.\nI Khalji governarono Delhi dal 1290 al 1321.\nTughlak.\nI Tughlak governarono Delhi dal 1321 al 1398.\nSayyid.\nI Sayyid governarono Delhi dal 1414 al 1451.\nLodi.\nI Lodi governarono Delhi dal 1451 al 1526.\nSur.\nI Sur (o Suri) governarono Delhi dal 1540 al 1555."}
{"id": "2822521", "revid": "1305772", "url": "https://it.wikipedia.org/wiki?curid=2822521", "title": "Grand'ordine del re Petar Kre\u0161imir IV", "text": "Il Grand'ordine del re Petar Kre\u0161imir IV \u00e8 un'onorificenza concessa dalla repubblica di Croazia. Esso \u00e8 il terzo ordine statale di benemerenza.\nStoria.\nL'Ordine \u00e8 stato fondato il 20 giugno 1992 e dedicato a Petar Kre\u0161imir IV di Croazia. L'Ordine \u00e8 stato ricostituito poi il 1\u00ba aprile 1995 in occasione della riforma degli ordini croati.\nClassi.\nL'Ordine dispone dell'unica classe di Cavaliere/Dama di Gran Croce.\nAssegnazione.\nL'Ordine \u00e8 conferito a dignitari, alti funzionari statali e dirigenti di organizzazioni internazionali; primi ministri e presidenti di parlamenti anche stranieri e comandanti militari delle Forze Armate della Repubblica di Croazia per premiare:"}
{"id": "2822522", "revid": "37056", "url": "https://it.wikipedia.org/wiki?curid=2822522", "title": "Dinastia Mamluk", "text": ""}
{"id": "2822530", "revid": "281901", "url": "https://it.wikipedia.org/wiki?curid=2822530", "title": "Anello di congiunzione", "text": ""}
{"id": "2822533", "revid": "204391", "url": "https://it.wikipedia.org/wiki?curid=2822533", "title": "Braccio della forza", "text": ""}
{"id": "2822540", "revid": "228587", "url": "https://it.wikipedia.org/wiki?curid=2822540", "title": "Grand'ordine del re Dmitar Zvonimir", "text": "Il Grand'ordine del re Dmitar Zvonimir (croato: \"Velered kralja Dmitra Zvonimira s lentom i Danicom\") \u00e8 un'onorificenza concessa dalla Repubblica di Croazia. Esso \u00e8 il terzo ordine statale di benemerenza. Segue il Grand'ordine del re Petar Kre\u0161imir IV.\nStoria.\nL'Ordine \u00e8 stato fondato il 20 giugno 1992 ed \u00e8 dedicato a Demetrius Zvonimir.\nClassi.\nL'Ordine dispone dell'unica classe di Cavaliere/Dama di Gran Croce.\nAssegnazione.\nL'Ordine \u00e8 conferito a dignitari clericali e funzionari di alto rango croati e stranieri per premiare:"}
{"id": "2822541", "revid": "237161", "url": "https://it.wikipedia.org/wiki?curid=2822541", "title": "Monastero di Santa Mar\u00eda de El Paular", "text": "Il monastero reale di Santa Mar\u00eda de El Paular (\"Real Monasterio de Santa Mar\u00eda de El Paular\" in spagnolo) \u00e8 un monastero fondato nel 1390 nel comune di Rascafr\u00eda, sul versante madrile\u00f1o della Sierra de Guadarrama, nella Comunit\u00e0 di Madrid (Spagna); fu per 450 anni una certosa e, dal 1954, un'abbazia benedettina. \nStoria.\nPer ordine di Enrico II di Castiglia i lavori di costruzione del cenobio certosino iniziarono nel 1390 e si prolungarono per vari secoli. Fu la prima fondazione dell'ordine di San Bruno in Castiglia. L'ubicazione fu scelta dal monarca e, secondo la tradizione, egli decise che il monastero fosse dell'ordine certosino per il fatto che, durante la guerra in Francia, il suo esercito aveva incendiato un monastero dello stesso ordine. Enrico II si occup\u00f2 di indicare al figlio, il futuro re Giovanni I di Castiglia, il sito esatto della costruzione, vicino ad una cappella conosciuta come Santa Mar\u00eda de El Paular. Questa cappella tuttora sopravvive anche se \u00e8 stata ribattezzata cappella di Nostra Signora di Montserrat.\nCostruzione.\nIl progetto prevedeva tre edifici: il monastero, la chiesa e un palazzo a disposizione dei re. All'inizio contribuirono diversi maestri e architetti come Rodrigo Alfonso, che lavor\u00f2 anche nella cattedrale di Toledo, il morisco Abderram\u00e1n, a cui si deve il refettorio gotico-mud\u00e9jar e Juan Guas, responsabile dell'atrio e del portale della chiesa e del chiostro dei monaci, che presenta un tempietto ottagonale molto caratteristico che contiene all'interno una fonte. Un secolo pi\u00f9 tardi, alla fine del XV secolo, Juan e Rodrigo Honta\u00f1\u00f3n lavorarono a El Paular. Il portale di accesso al patio dell'Ave Maria nel palazzo si deve a Rodrigo Gil de Honta\u00f1\u00f3n.La chiesa fu completata durante il regno di Isabella la Cattolica (1475-1504) ed \u00e8 la parte pi\u00f9 notevole di tutto l'insieme. La cancellata che separa i fedeli dai monaci fu realizzata dal frate certosino Francisco de Salamanca \u00e8 un'opera maestra nel suo genere. Gli stalli del coro furono rimessi nel 2003 nel sito attuale e originale, dopo che nel 1883 erano stati traslati alla basilica di San Francesco il Grande di Madrid. Questi stalli, di legno di noce, furono intarsiati nel XVI secolo dal segoviano Bartolom\u00e9 Fern\u00e1ndez, che realizz\u00f2 anche gli stalli della chiesa del monastero de El Parral a Segovia.\nLa parte migliore, tuttavia, \u00e8 il retablo, realizzato alla fine del XV secolo in alabastro policromo. Ricrea una serie di 17 scene bibliche con un dettaglio straordinario. Sembra che l'opera fu realizzata a Genova, su commissione del re Giovanni II di Castiglia, anche se altre fonti indicano che fu lavorato \u201cin situ\u201d da artisti della scuola di Juan Guas negli anni 1490. Questo potrebbe essere dimostrato dalla grande quantit\u00e0 di residui dello stesso alabastro del retablo che si gettarono nel patio di Matalobos per realizzare il terrapieno di quel sito (alcuni parzialmente lavorati) e che sono apparsi durante recenti lavori. \u00c8 perfettamente conservato, e recentemente \u00e8 stato oggetto di una profonda pulizia, che gli ha restituito tutto il suo splendore. Attualmente, per separare nella navata della chiesa le parti prima riservate a monaci e a conversi, sono state installati due grandi dipinti di Luis Feito (Madrid, 1929) che si elevano dal resto.\nLa \"serie certosina\" di Vincenzo Carducci.\nSu incarico del priore Juan de Baeza, tra gli anni 1626 e 1632, Vincenzo Carducci - coetaneo di Vel\u00e1zquez e anch'egli \"pintor regis\" - dipinse per le 54 nicchie del chiostro del Paular altrettanti grandi quadri sulla vita del fondatore dell'ordine, San Bruno di Colonia, cos\u00ec come la storia dell'ordine certosino, che costituiscono una pagina di gloria della pittura universale. Dopo la desamortizaci\u00f3n del 1835, furono staccati e divisi tra vari musei ed istituzioni, per\u00f2 sorprendentemente si conservano in Spagna 52 di questi quadri. I due mancanti furono bruciati durante la guerra civile spagnola dai repubblicani a Tortosa, Tarragona, nel cui Museo Municipale si trovavano depositati. Dopo la restituzione dei due cori, opera di Bartolom\u00e9 Fern\u00e1ndez, che si custodivano nella basilica di San Francesco il Grande, recentemente conseguita, rimane ora il piacevole compito di conseguire la restituzione al chiostro certosino dei quadri di Vincenzo Carducci. Il Museo del Prado conserva attualmente il maggior numero di essi, 17, seguito dal Museo provinciale di La Coru\u00f1a, con 14. Nell'estate del 2006 si finalizz\u00f2 quello che sembrava impossibile: il restauro dei 52 quadri del ciclo. Questo si ottenne grazie alla costanza dello studioso tedesco Werner Beutler, alla decisione dei responsabili del Museo del Prado -in particolare Leticia Ruiz-, ed all'ingente e perfetto lavoro portato a capo dai restauratori dello studio ROA per sei anni. Si tenga in conto che ognuno dei 52 \"mediopuntos\" misura 3,45 x 3,15 metri, e che lo stato di conservazione di quasi tutti era pessimo. Ora solo manca completare gli importanti lavori di restauro e climatizzazione del chiostro, attualmente in corso, perch\u00e9 culmini un sogno attuale della storia dell'arte: il ritorno della serie certosina di Vincenzo Carducci al suo sito originale, il chiostro della Certosa Reale di Santa Mar\u00eda del Paular.\nSu questo tema esiste una splendida monografia pubblicata in spagnolo nel 1998 da Werner Beutler: \"Vicente Carducho en El Paular\", 1998, editore Verlag Locher, Colonia. In questa opera, l'autore racconta in dettaglio la vita di Carducho, la storia della certosa del Paular, e studia uno per uno- con tanto di riproduzione fotografica- tutti i quadri del ciclo, analizzando le loro vicissitudini fino ai giorni nostri, il tema del quadro e le sue caratteristiche pittoriche. Questa opera \u00e8 stata completata con un opuscolo dello stesso autore, intitolato \"El retorno de Vicente Carducho a El Paular\", edito nel 2006 con testo in spagnolo e tedesco; opuscolo in cui narra e attualizza la grande avventura che si sta per completare (le ultime previsioni parlano dell'inaugurazione nell'anno 2011).\nLa cappella del Sacrario.\nLe cappelle e il tabernacolo formano un insieme che fu iniziato nel 1718, riformando la vecchia cappella di forma ottagonale che esisteva per l'esposizione e l'adorazione del Santissimo. L'autore del progetto dell'insieme fu il cordovese Francisco Hurtado Izquierdo (1669-1725), che gi\u00e0 nel 1702 aveva realizzato il tabernacolo della certosa di Granada, ed \u00e8 una delle opere barocche pi\u00f9 belle della Spagna. Comprende da una parte il tabernacolo o trasparente vero e proprio, che \u00e8 una struttura esagonale che ospita un Sacrario monumentale, costruito nel 1724 con marmi policromi estratti nelle cave di Cabra, Priego de C\u00f3rdoba, Granada e delle montagne della provincia di Cordova. In esso si situava una grande custodia barocca di 24 arrobas d'argento, realizzata dal cordovese Pedradas, che occupava il centro del tabernacolo, scomparsa probabilmente durante \"la francesada\". Dall'altra parte, comprende una cappella ottagonale con quattro cappellette e tre altari. In esse si conservano le statue di diversi santi: santa Caterina, sant'Agata, san Giovanni, santa Lucia, sant'Agnese (tra quelle di san Gioacchino e sant'Anna), cos\u00ec come quelle dei santi certosini: san Bruno da Colonia, il beato Niccol\u00f2 Albergati, sant'Ugo da Lincoln, e sant'Antelmo. La maggioranza di queste statue si devono a Pedro Duque y Cornejo (1677-1757), autore anche dei celebri stalli del coro della Cattedrale di Cordova, con cui furono contrattate il 20 maggio 1725. Le restanti sono opera del vallisoletano Pedro Alonso de los R\u00edos. La parte pittorica, di cui oggi restano pochi resti, la esegu\u00ec, nel 1723, l'artista di Bujalance Antonio Palomino come ultima opera della sua carriera.\nSala Capitolare.\n\u00c8 una stanza rettangolare coperta da tre ordini di volta a ogiva. Nel restauro del XVIII secolo, si pose una controsoffittatura decorata con angioletti e frutti policromi, oltre ad uno scudo di Castiglia sul muro occidentale.\nPossiede un retablo anch'esso in stile barocco, opera di Churriguera, con sei colonne salomoniche nel corpo centrale, decorato con angioletti e densa vegetazione. Il retablo era dominato da una bella statua di san Bruno (oggi conservata nella vicina chiesa di Rascafr\u00eda) accompagnato da sant'Ugo e sant'Antelmo, che sono ancora nelle rispettive nicchie. Attualmente occupa la cappella centrale del retablo un'immagine dell'Immacolata che anticamente si trovava nella parte superiore dell'arco di separazione tra i cori dei fratelli e dei monaci nella chiesa principale del monastero. Nella parte centrale superiore risalta la Crocifissione, di grande effetto drammatico.\nAttivit\u00e0 economica.\nVicino alla chiesa e all'edificio del monastero, i monaci certosini possedevano un'estesa tenuta di terra che coltivavano con cura e vari laboratori artigiani. Per secoli i monaci del Paular sfruttarono efficacemente la pesca nel fiume Lozoya, i boschi nelle vicinanze, l'allevamento ovino e due mulini, uno per alimentare la sega per la legna e uno per fabbricare la carta. Dal XV al XIX secolo quasi tutta la valle del Lozoya dipese in gran parte dall'attivit\u00e0 agricola, industriale e commerciale del monastero.\nNel XVII secolo lavoravano nel mulino della carta 40 operai, e ivi si fabbricarono i fogli di carta su cui -nel laboratorio di Cuesta, nel 1604- si stamp\u00f2 l'edizione principe del \"Don Chisciotte\". Nel sito dove sorgeva questo mulino esistette fino al 1950 un albergo della Sezione Femminile, di cui oggi rimangono solo rovine. Quello che tuttora si pu\u00f2 osservare, vicino ad un bosco di pioppi che arriva fino al puente del Perd\u00f3n, sono i resti delle prese dei canali che portavano l'acqua a questi mulini.\nDesamortizaci\u00f3n e abbandono.\nNel 1835 la desamortizaci\u00f3n di Mendiz\u00e1bal colp\u00ec in pieno il monastero e l'ordine certosino fu cacciato. Buona parte delle opere d'arte contenute nel monastero andarono perdute come, per esempio, i retablos e gli altari che decoravano le pareti della chiesa e le migliaia di libri che custodiva la magnifica biblioteca. Gi\u00e0 senza monaci che occupavano il chiostro, nel 1876, poco dopo la salita al trono di Alfonso XII, il governo dichiar\u00f2 il monastero reale di Santa Mar\u00eda de El Paular monumento nazionale, che, probabilmente, salv\u00f2 l'edificio dalla rovina totale. \nNel 1918, la Direzione generale delle belle arti cre\u00f2 la \"Scuola di pittori del Paular\", diretta da Enrique Simonet, che finanziava il soggiorno di pittori nei mesi estivi nelle antiche celle. Allora, quelle celle mezzo distrutte ospitavano in estate anche uomini come lo storico Ram\u00f3n Men\u00e9ndez Pidal o il poeta Enrique de Mesa, e il monastero inizia a essere il centro nevralgico dell'antivit\u00e0 scientifica ed escursionistica dell'Instituci\u00f3n Libre de Ense\u00f1anza, fondata da Francisco Giner de los R\u00edos. E al caldo di questa, nel 1913 si fonda la Societ\u00e0 Reale di Alpinismo Pe\u00f1alara, che far\u00e0 della torre allora scamozzata del Paular il simbolo della sua rivista mensile. Durante la guerra civile, Rascafr\u00eda ed el Paular furono occupate dalle truppe dell'esercito repubblicano, che bruciarono la chiesa del paese (come quelle di tutti i paesi della valle del Lozoya) e distrussero quel poco che rimaneva nella certosa. Cos\u00ec, nel giardino del chiostro si trova un sepolcro di pietra con copertura a due ante, che conteneva i resti del vescovo di Segovia don Melchor de Moscoso, che lo fu fino alla morte avvenuta nel 1632, sepolcro che fu aperto e saccheggiato. Passata la guerra, e caduto ormai in abbandono, nel 1954 il Governo del generale Francisco Franco cedette il monastero in usufrutto vitalizio all'ordine benedettino (nella scrittura di cessione ai benedettini si dice testualmente \u00abnon essendosi potuta farsi carico di essa l'ordine dei certosini\u00bb). In base a quel documento, arrivarono dodici monaci procedenti dall'abbazia di Valvanera, in La Rioja, volendo fare del Paular un centro di espansione di religiosit\u00e0 e di cultura dal cuore della Spagna. Inizia cos\u00ec un piano di restauri che continua tuttora. Otto monaci dell'ordine di San Benedetto mantengono oggi vivo l'antico cenobio.\nEl Paular oggi.\nAttualmente i monaci continuano a occupare una parte del monastero, quella situata a sinistra della chiesa. Il palazzo fu riconvertito in albergo gestito dalla catena statunitense Sheraton. Tanto il monastero de El Paular come i dintorni sono una destinazione abituale degli abitanti di Madrid per scappare dalla citt\u00e0. Di fronte al monastero si trova l'Arboreto Giner de los R\u00edos ed il Puente del Perd\u00f3n, costruito nel XVIII secolo, che attraversa il fiume Lozoya. La zona del Paular \u00e8 pregiata dal punto di vista naturale: per il fatto di essere circondato da montagne che superano i 2.000 metri di altezza, vi \u00e8 una generosa vegetazione che tappezza il fondovalle, composta da latifoglie come la quercia, il frassino e il platano.\nPassando al tramonto per il fondovalle, tra il Lozoya e le terre dell'antica certosa, risuonano ancora i versi anonimi di un monaco del Paular:"}
{"id": "2822542", "revid": "4106", "url": "https://it.wikipedia.org/wiki?curid=2822542", "title": "Monastero di Santa Maria di El Paular", "text": ""}
{"id": "2822545", "revid": "4106", "url": "https://it.wikipedia.org/wiki?curid=2822545", "title": "Santa Mar\u00eda de El Paular", "text": ""}
{"id": "2822549", "revid": "37056", "url": "https://it.wikipedia.org/wiki?curid=2822549", "title": "Dinastia Khalji", "text": ""}
{"id": "2822552", "revid": "4106", "url": "https://it.wikipedia.org/wiki?curid=2822552", "title": "El Paular", "text": ""}
{"id": "2822559", "revid": "339392", "url": "https://it.wikipedia.org/wiki?curid=2822559", "title": "Qutb-ud-din Aibak", "text": ""}
{"id": "2822560", "revid": "37056", "url": "https://it.wikipedia.org/wiki?curid=2822560", "title": "Shams ud-D\u00een \u00celtutmish", "text": ""}
{"id": "2822566", "revid": "339392", "url": "https://it.wikipedia.org/wiki?curid=2822566", "title": "Ghiy\u0101s ud-Din Balban", "text": ""}
{"id": "2822573", "revid": "37056", "url": "https://it.wikipedia.org/wiki?curid=2822573", "title": "Mu'izz al-Din Muhammad", "text": ""}
{"id": "2822592", "revid": "116531273", "url": "https://it.wikipedia.org/wiki?curid=2822592", "title": "Nathan Clifford", "text": "Biografia.\nFu il 20\u00ba procuratore generale degli Stati Uniti durante la presidenza di James Knox Polk (11\u00ba presidente).\nNato in una famiglia numerosa (i genitori ebbero sette figli) studi\u00f2 in quella che in seguito venne chiamata New Hampton School. Alla sua morte il corpo venne seppellito nell'Evergreen Cemetery.\nRiconoscimenti.\nLa scuola elementare \"Nathan Clifford\" situata a Portland prende il nome da lui."}
{"id": "2822602", "revid": "599013", "url": "https://it.wikipedia.org/wiki?curid=2822602", "title": "Daniel Sanabria", "text": "Carriera.\nIn carriera ha giocato in vari campionati sudamericani e nella J. League giapponese. Ha anche giocato nella Nazionale paraguaiana durante il campionato mondiale di calcio 2002 e la Copa Am\u00e9rica 2001."}
{"id": "2822604", "revid": "1372005", "url": "https://it.wikipedia.org/wiki?curid=2822604", "title": "Bernardo (figlio di Carlo Martello)", "text": "Origine.\nEra il figlio del Maggiordomo di palazzo di Austrasia ed in seguito maggiordomo di palazzo di tutti i regni dei Franchi, Carlo Martello (che era figlio di Pipino di Herstal o Pipino II maggiordomo di palazzo di tutti i regni dei Franchi e di Alpa\u00efde di Bruy\u00e8res, (circa 650-\u2020 717), di cui non si conoscono gli ascendenti, ma l\"'Ex Chronico Sigeberti monachi\" ci informa che era sorella di un certo Dodone, domestico di Pipino II, che martirizz\u00f2 il vescovo di Liegi, San Lamberto) e di una sua amante di nome Ruodaide di cui non si conoscono gli ascendenti. Parente con Adalardo di Chalon che si suppone che fosse padre o zio di Guerino I d'Alvernia.\nBiografia.\nEgli \u00e8 una figura oscura della quale si hanno scarse notizie. Cos\u00ec come ai fratellastri, Geronimo, Remigio e Grifone, alla morte del padre, gli venne negata qualunque pretesa sull'eredit\u00e0 paterna, che spett\u00f2 ai soli figli di primo letto, Carlomanno e Pipino.\nSecondo gli \"Annales Regni Francorum\", ed altre cronache dell'epoca, Bernardo, dopo l'incontro avvenuto sulle sponde del Rodano nella citt\u00e0 burgunda di Genuam, (l'attuale Ginevra), col nipote Carlo Magno ed altri notabili, fu presa la decisione di dividere in due parti l'esercito si distinse per aver guidato una met\u00e0 dell'esercito franco attraverso il valico del monte Iovis (l'attuale Gran San Bernardo), mentre il nipote Carlo Magno guidava attraverso il valico del monte Cenisium (l'attuale passo del Moncenisio), l'altra met\u00e0 dell'esercito franco nella campagna contro i Longobardi del 773. In questo modo le forze predisposte dal re Desiderio ai passi alpini furono aggirate.\nBernardo, secondo gli \"Annales Mosellani\", mor\u00ec nel 787, lo stesso anno del fratellastro, San Remigio.\nDiscendenza.\nBernardo si spos\u00f2 una prima volta, secondo lo storico francese Christian Settipani, esperto di genealogie, con una donna, di cui non si conoscono n\u00e9 il nome n\u00e9 gli ascendenti, di stirpe franca, che gli diede un figlio:\nBernardo si spos\u00f2 una seconda volta, ancora secondo lo storico francese Settipani, con una donna, di cui non si conoscono n\u00e9 il nome n\u00e9 gli ascendenti, di stirpe sassone, che gli diede cinque figli:"}
{"id": "2822605", "revid": "30293307", "url": "https://it.wikipedia.org/wiki?curid=2822605", "title": "Ha\u00efti", "text": ""}
{"id": "2822610", "revid": "1573940", "url": "https://it.wikipedia.org/wiki?curid=2822610", "title": "Sadeh", "text": "Sadeh o Sedeh (farsi \u0633\u062f\u0647) \u00e8 una citt\u00e0 dello shahrest\u0101n di Eqlid, circoscrizione di Sadeh, nella provincia di Fars in Iran. Aveva, nel 2006, una popolazione di 5.572 abitanti. \nSi trova su quello che fu lo storico itinerario di Alessandro Magno nel 331 a.C. nella sua marcia verso Persepoli. "}
{"id": "2822611", "revid": "363629", "url": "https://it.wikipedia.org/wiki?curid=2822611", "title": "Sina\u00ef", "text": ""}
{"id": "2822614", "revid": "125213076", "url": "https://it.wikipedia.org/wiki?curid=2822614", "title": "Rappresentanze diplomatiche d'Italia", "text": "La rete diplomatico-consolare italiana cura le relazioni internazionali della Repubblica Italiana con il resto del mondo.\nIl sistema opera con uffici dislocati in tutti i continenti, distinti in ambasciate, rappresentanze permanenti presso le organizzazioni internazionali, delegazioni diplomatiche speciali, uffici consolari e istituti italiani di cultura.\nSecondo il \"Global Diplomacy Index\" pubblicato dal Lowy Institute, nel 2019 l'Italia conta 124 ambasciate, 77 consolati, 8 rappresentanze permanenti posizionandosi decima a livello mondiale.\nOpere d'arte e collezioni presso le sedi diplomatiche d'Italia.\nLe sedi diplomatiche d'Italia organizzano, curano e patrocinano importanti esposizioni di artisti italiani, inoltre detengono una importante collezione d'arte di primari artisti italiani esposti nelle loro sedi."}
{"id": "2822615", "revid": "30293370", "url": "https://it.wikipedia.org/wiki?curid=2822615", "title": "R\u00e9publique centrafricaine", "text": ""}
{"id": "2822617", "revid": "729019", "url": "https://it.wikipedia.org/wiki?curid=2822617", "title": "Battaglia di Wandiwash", "text": "La battaglia di Wandiwash, fu una battaglia della guerra dei sette anni combattuta in India. \nL'esercito del Conte de Lally, gravato dall'assenza di supporto navale e dall'assenza di fondi economici adeguati, tent\u00f2 di riconquistare la fortezza di Vandavasi vicino a Pondicherry. Fu attaccato dalle truppe di Eyre Coote e definitivamente sconfitto. I francesi furono costretti a ritirarsi a Pondicherry, dove si arresero il 16 gennaio 1761. Wandiwash \u00e8 la pronuncia anglicizzata di Vandavasi.\nCollegamenti esterni.\nBattaglia di Wandiwash"}
{"id": "2822623", "revid": "486946", "url": "https://it.wikipedia.org/wiki?curid=2822623", "title": "Jorge Gonzales", "text": ""}
{"id": "2822625", "revid": "123015387", "url": "https://it.wikipedia.org/wiki?curid=2822625", "title": "Titolo di Stato", "text": "I titoli di Stato sono obbligazioni emesse periodicamente dal Ministero dell'Economia e delle Finanze per conto dello Stato con lo scopo di finanziare (coprire) il proprio debito pubblico o direttamente il deficit pubblico. I diritti di credito incorporati nel titolo possono essere corrisposti al sottoscrittore del prestito sia mediante lo scarto di emissione (ossia la differenza tra il valore nominale e il prezzo di emissione o di acquisto), sia mediante il pagamento di cedole (fisse o variabili) durante la vita del titolo. Alla scadenza dell'obbligazione lo Stato rimborsa il capitale iniziale.\nDescrizione.\nTipologia dei titoli.\nIl Ministero dell'Economia e delle Finanze emette sul mercato cinque categorie di titoli di Stato, ciascuno con diverse caratteristiche in termini di scadenza, rendimento e modalit\u00e0 di pagamento degli interessi dovuti:\nSono stati emessi anche BTP\u20aci con durate di 15 e 30 anni (e potrebbero essere emessi di nuovo in futuro).\nDall'estate 2010 il MEF ha cominciato ad emettere una nuova classe di titoli a cedola variabile sostituendo i vecchi CCT: i CCTeu, collegati al tasso euribor invece che al tasso BOT 6mesi.\nIn passato lo Stato italiano ha emesso altri titoli di debito pubblico come:\nAltri titoli pubblici.\nLa legge 23 dicembre 1994 n. 724, recante \"Misure di razionalizzazione della finanza pubblica\", all'art. 35 concede anche agli enti pubblici territoriali (quali Comuni, Province, Regioni e altri) la facolt\u00e0 di finanziare opere pubbliche mediante l'emissione di obbligazioni di scopo, per investimenti specifici, completamente esenti da imposte e detraibili. Tali buoni sono garantiti dalle entrate fiscali e dal demanio di propriet\u00e0 degli enti locali, hanno durata non inferiore a cinque anni, e vincolano gli enti locali a investire il capitale raccolto per i capitoli di spesa deliberati con l'emissione.\nQuesti titoli prendono il nome di buoni obbligazionari comunali (BOC), o provinciali (BOP) o regionali (BOR).\nLa garanzia delle obbligazioni resta in capo agli enti emittenti. In caso di insolvenza, non \u00e8 previsto l'intervento dello Stato o dell'ente locale \"sovraordinato\" (Provincie in aiuto dei Comuni, Regioni a sostegno delle provincie insolventi).\nLo scarso successo di questi strumenti dipende anche dalla incompleta attuazione del diritto delle regioni a beneficiare di tributi propri, aggiuntivi ai trasferimenti dallo Stato (art. 119 della Costituzione), tali da garantire entrate sufficienti e soprattutto certe, non revocabili dai Governi centrali, e la capacit\u00e0 di rimborso delle obbligazioni contratte. La certezza delle entrate \u00e8 pi\u00f9 importante della loro entit\u00e0 ai fini del \"rating\" dello strumento e dell'interesse richiesto dal mercato; se le entrate sono minori, pu\u00f2 essere allungata la durata dei titoli.A fronte di un disimpegno dello Stato e degli enti superiori, che beneficiano di entrate maggiori e di un patrimonio demaniale pi\u00f9 grande, e possono offrire garanzie maggiori di quelle dell'emittente, l'investitore richiede un interesse e un premio di rischio maggiori dei titoli di Stato.Le obbligazioni di scopo diventano una forma di utilizzo capitale di debito pi\u00f9 dispendiosa per gli enti e per i cittadini, rispetto al trasferimento diretto dallo Stato finanziato con i pi\u00f9 diffusi BOT e CCT.\nViceversa, se fosse sempre lo Stato a pagare per gli emittenti che non rimborsano le loro obbligazioni, questo si tradurrebbe per gli enti locali in una libert\u00e0 di spesa basata sui debiti e senza responsabilit\u00e0.\nLe obbligazioni di scopo permettono di ripagare in tempi rapidi i fornitori della pubblica amministrazione, l'opera \u00e8 ripagata nel tempo da tutti i soggetti che ne traggono beneficio, se sono divisi ugualmente negli anni il rimborso di capitale e interessi, o quanto meno la tassazione sottostante che li finanzia.\nValutazioni politiche ed elettorali possono indurre le amministrazioni a prolungare il pi\u00f9 possibile la durata dei buoni per beneficiare di quote interessi pi\u00f9 basse, e ad emettere obbligazioni che prevedono il rimborso a scadenza dell'intera quota capitale: l'ente locale, con strumenti di durata non inferiore ai 5 anni (ogni 7 si vota), potrebbe realizzare opere di pubblica utilit\u00e0 a costo zero per i suoi cittadini-elettori, lasciando il debito alle generazioni e alle amministrazioni successive. Ci\u00f2 ridurrebbe la libert\u00e0 dei futuri elettori, consegnando loro amministrazioni con una libert\u00e0 di spesa limitata da debiti contratti in passato.Viceversa, con un prelievo diretto, il costo dell'opera graverebbe per intero sugli attuali elettori, in modo altrettanto iniquo.\nLa obbligazioni di scopo restano un'opportunit\u00e0 per gli enti locali, se confrontati con gli interessi richiesti dagli istituti di credito.\nModalit\u00e0 di acquisto e di incasso.\nL'acquisto dei titoli di stato pu\u00f2 essere effettuato sia in asta al momento dell'emissione, sia sul mercato secondario; in ogni caso occorre farlo tramite una banca o un intermediario finanziario.\nFino al 1999 i titoli di stato erano consegnati fisicamente (ossia in forma cartacea) all'acquirente, che poi doveva recarsi in banca per la riscossione degli interessi previo \"stacco\" di una \"cedola\" allegata al titolo stesso. Da questo modo di corresponsione degli interessi deriva la frase \"staccare la cedola\", ancora oggi in uso, anche se le modalit\u00e0 di riscossione sono radicalmente diverse.\nOggigiorno i titoli sono tutti \"dematerializzati\" e rappresentati da iscrizioni contabili a favore: chi li acquista ha come prova d'acquisto e di possesso, rispettivamente, la ricevuta bancaria e l'estratto conto dei titoli registrati sul deposito titoli intestato all'acquirente. Ci\u00f2 consente l'accredito diretto su conto corrente delle cedole e del capitale a scadenza. I bond cartacei al portatore sono privi di valore legale.\nSottoscrizione in asta.\nPer l'acquisto tramite asta occorre prenotare la quantit\u00e0 desiderata, per un importo minimo di 1.000 euro, con almeno un giorno di anticipo rispetto alla data dell'asta. Il calendario delle aste dei titoli di stato \u00e8 pubblico.\nI BOT sono collocati tramite asta competitiva mentre BTP, CTZ e CCT sono collocati tramite asta marginale. Chi acquista in asta ha lo svantaggio di non conoscere esattamente il prezzo di collocamento, ma ha il vantaggio di non pagare le commissioni bancarie, ad eccezione dei BOT, per i quali sono previste commissioni massime fissate con decreto. Esiste comunque il \"diritto di retrocessione\" che ammonta circa a 40 centesimi per BTP, CTZ E CCT per cui acquistando un titolo in asta si va a pagare un prezzo di 40 ticks superiore al prezzo di mercato in media. La retrocessione viene incamerata dalla banca intermediaria.\nSecondo dati di Bankitalia, nei due mesi di maggio e giugno 2018 lo stock di titoli di debito detenuti da investitori esteri \u00e8 calato da 722 a 664.3 miliardi di euro, per un differenziale di 58 miliardi non rinnovati a scadenza, ed una quota pari al 28.3% del debito pubblico complessiva (2.341.6 miliardi di euro a giugno). Ci\u00f2 ha segnato una delle pi\u00f9 rapide inversioni di tendenza dal 2011, con una ripresa di circa 8 mld a luglio ed una riduzione a 100 punti base dello differenza di tasso di interesse pagati dai titoli greci a 5 anni, scambiati nel solo mercato interbancario . Il costo medio \u00e8 salito dall'1 all'1.6%.\nAcquisto sul mercato secondario.\nL'acquisto sul mercato secondario riguarda invece i titoli di Stato gi\u00e0 in circolazione.\nChi acquista sul mercato ha lo svantaggio di pagare commissioni all'intermediario finanziario, ma ha il vantaggio di conoscere il prezzo di acquisto e di vendita. L'esistenza di un mercato secondario fa s\u00ec che il risparmiatore possa vendere i titoli prima della scadenza a prezzo di mercato.\nCriteri di acquisto.\nTenendo conto che, oltre all'aliquota fiscale dovuta, occorre corrispondere alla banca una commissione per l'acquisto, \u00e8 bene scegliere il titolo in funzione del periodo entro il quale occorre rientrare in possesso del capitale. In particolare i BOT rappresentano uno strumento di impiego di capitale nel breve periodo mentre i BTP e i CCT nel medio lungo. I BTP sono da scegliere quando la previsione dei tassi \u00e8 in calo rispetto alla situazione corrente mentre i CCT sono da preferire in caso di congiuntura dei tassi in rialzo.\nTrattamento fiscale.\nNorme in vigore.\nIl regime fiscale degli interessi sui titoli di Stato \u00e8 differenziato in base alla posizione soggettiva del percettore di reddito.\nPer i contribuenti residenti, diversi dalle persone fisiche, che percepiscono interessi su titoli di Stato nell'esercizio di un'attivit\u00e0 commerciale, gli interessi non sono soggetti ad alcuna ritenuta o prelievo sostitutivo e concorrono, unitamente agli altri elementi negativi e positivi, alla formazione del reddito imponibile complessivo.\nPer le persone fisiche residenti, il prelievo fiscale sugli interessi avviene mediante applicazione di una imposta sostitutiva da parte degli intermediari finanziari, con aliquota fissa del 12,5%. Tale imposta esaurisce integralmente gli obblighi fiscali del contribuente ad essa soggetto, con l'unica eccezione degli interessi ed altri proventi percepiti da persone fisiche nell'esercizio di impresa: in tal caso i proventi sono inclusi nel reddito d'impresa e l'imposta sostitutiva \u00e8 scomputata dalle imposte sui redditi dovute sullo stesso.\nGli interessi sui titoli di Stato emessi in Italia non sono soggetti ad alcuna imposta, se percepiti da soggetti residenti in Paesi che consentono un adeguato scambio di informazioni.\nNonostante i buoni ordinari del tesoro abbiano una durata inferiore a 18 mesi, agli interessi sui BOT si applica l'imposta del 12,5% anzich\u00e9 del 26%.\nNorme previgenti.\nAi sensi dell'art. 31 del DPR 29 settembre 1973 n. 601, recante \"Disciplina delle agevolazioni tributarie\", gli interessi sui titoli di stato erano esenti da imposte sul reddito.\nAi sensi dell'art. 1 del D.P.R. 19 settembre 1986 n. 556, recante \"Modifiche al regime delle esenzioni dalle imposte sul reddito\", convertito con modificazioni nella Legge 17 novembre 1986 n. 719, gli interessi sui titoli emessi successivamente al 20 settembre 1986 erano assoggettati a una \"ritenuta erariale\" pari al:\nRischi.\nI titoli di Stato sono da sempre considerati le forme di investimento finanziario col minore rischio finanziario, e quindi anche col minore rendimento atteso, rispetto ad esempio alle azioni, e questo per il fatto che la dichiarazione di insolvenza del debito pubblico ovvero il fallimento dello Stato emittente \u00e8 considerato, nel mondo moderno e nelle economie solide, un evento poco frequente sebbene con alcune eccezioni nell'ultimo decennio (Argentina, Islanda e Grecia). \nInvece la vendita di un titolo di stato prima della scadenza sul mercato secondario (esiste un segmento di borsa dove si negoziano questi titoli) pu\u00f2 anche comportare perdite in conto capitale tanto maggiori quanto pi\u00f9 lunga \u00e8 la scadenza del titolo.\nSituazioni critiche di debito pubblico avanzato possono far innalzare i rendimenti richiesti/attesi dagli investitori privati (in virt\u00f9 della maggior esposizione al rischio) rispetto a quelli offerti inizialmente dallo Stato (spread) fino a scoraggiare l'ulteriore finanziamento del debito con la mancata vendita di nuovi titoli ed alimentando cos\u00ec il debito stesso in maniera vorticosa fino al limite dell'insolvenza. Lo spread viene dunque ad identificarsi come un indice che valuta allo stesso tempo rischiosit\u00e0 dell'investimento finanziario in titoli ed affidabilit\u00e0 dell'emittente.\nAl riguardo le agenzie di rating al mondo forniscono le loro valutazioni (rating) anche sulla solidit\u00e0 finanziaria pubblica degli Stati, intesa come capacit\u00e0 dello Stato in questione di ripagare o far fronte al proprio debito pubblico, fornendo indici di maggiore o minore fiducia presi poi a riferimento dagli investitori nei confronti dell'emissione di titoli di stato del paese.\nClausole di azione collettiva.\nLe clausole di azione collettiva (CACs) sono state introdotte nei titoli di Stato di durata superiore a un anno, emessi dal 1/1/2013, ad opera del Decreto del Ministero dell\u2019Economia e delle Finanze n. 96717 del 7 dicembre 2012, in precedenza introdotte a livello comunitario da una norma del Trattato di Istituzione del Meccanismo Europeo di Stabilit\u00e0 sottoscritto dai 17 paesi della zona Euro. Consentono allo Stato, emittente dei Titoli governativi, di decidere in modo autonomo se e come cambiare eventuali condizioni di un BTP o di un CCT. D'altro canto consentono a chi ha il 25% di ogni emissione di opporsi alla ridenominazione.\nComposizione dei titoli di stato.\nAlla data del 28 febbraio 2014, la composizione dei titoli di stato italiani in circolazione era:\nTotale in circolazione:1.758.828,85 milioni di euro.\nVita media del debito: 6,33 anni."}
{"id": "2822626", "revid": "486946", "url": "https://it.wikipedia.org/wiki?curid=2822626", "title": "Jorge Gonzalez", "text": ""}
{"id": "2822627", "revid": "106456", "url": "https://it.wikipedia.org/wiki?curid=2822627", "title": "Sanabria", "text": "Sanabria \u00e8 un cognome di lingua spagnola e pu\u00f2 riferirsi a:"}
{"id": "2822628", "revid": "30293478", "url": "https://it.wikipedia.org/wiki?curid=2822628", "title": "R\u00e9publique d\u00e9mocratique du Congo", "text": ""}
{"id": "2822652", "revid": "90900", "url": "https://it.wikipedia.org/wiki?curid=2822652", "title": "NASA Astronaut Group 4", "text": "Il NASA Astronaut Group 4 \u00e8 il quarto gruppo di astronauti selezionati dalla NASA nel giugno del 1965. Se nei gruppi precedenti erano stati ricercati candidati con esperienza di piloti collaudatori, questa volta si \u00e8 focalizzato l'obiettivo su scienziati. Quattro di questi sei hanno avuto esperienza nell'ambito militare, prima della selezione."}
{"id": "2822653", "revid": "767487", "url": "https://it.wikipedia.org/wiki?curid=2822653", "title": "Itap\u00e9 (Paraguay)", "text": "Itap\u00e9 \u00e8 un centro abitato del Paraguay, situato nel Dipartimento di Guair\u00e1, a 191 km di distanza dalla capitale del paese, Asunci\u00f3n. Forma uno dei 17 distretti in cui \u00e8 diviso il dipartimento.\nPopolazione.\nAl censimento del 2002 la localit\u00e0 contava una popolazione urbana di 1.624 abitanti (6.728 nel distretto). \nCaratteristiche.\nFondata nel 1672 dai frati francescani, Itap\u00e9 conserva la struttura di un villaggio coloniale spagnolo del XVII secolo. Le principali attivit\u00e0 economiche sono l'agricoltura e l'allevamento."}
{"id": "2822671", "revid": "300067", "url": "https://it.wikipedia.org/wiki?curid=2822671", "title": "Vladimir Petrovic-Stergiou", "text": ""}
{"id": "2822681", "revid": "6923", "url": "https://it.wikipedia.org/wiki?curid=2822681", "title": "Battle Engine Aquila", "text": "Battle Engine Aquila \u00e8 un videogioco d'azione in 3D uscito nel 2003, per Xbox, Windows e PlayStation 2, in cui si controlla un mecha trasformabile.\nTrama.\nLa storia vede il giocatore nei panni di Hawk: inizialmente un semplice operaio con la passione per le corse, poi reclutato, per via del suo talento, da una sviluppatrice delle forze militari Forseti, Tatiana Kiralova, per metterlo ai comandi della sua \"creatura\": il \"Battle Engine Aquila\". Ed ecco che viene schierato a favore dei Forseti, per aiutarli nella loro guerra contro i Muspell. Inizialmente Hawk non sar\u00e0 entusiasta di questo compito ed esprimer\u00e0 pi\u00f9 di una volta il proprio dissenso, ma con l'avanzare della trama prender\u00e0 a cuore i suoi compagni di armi ed il popolo Forseti, arrivando anche al punto di disobbedire a degli ordini, pur di salvare dei compagni.\nModalit\u00e0 di gioco.\nLa visuale \u00e8 in prima persona dall'interno del mech. Al centro dell'HUD non c'\u00e8 un semplice mirino, ma un cerchio in cui inquadrare l'unit\u00e0 nemica. In pratica, basta tenere inquadrato il nemico dentro al cerchio, e le armi a puntamento automatico (come i mitra) provvederanno autonomamente a sparare sul nemico.\nAlcune armi invece, come il cannone a impulsi, non hanno un sistema di mira automatica e bisogna capire da s\u00e9 la traiettoria giusta per sparare ai nemici. Si tratta comunque di un'arma lenta e poco adatta contro mezzi veloci come i caccia nemici, mentre \u00e8 molto utile per bombardare le unit\u00e0 pi\u00f9 lente, come i carri armati ed i trasporti, o fisse, come le torrette.\nIl mezzo pu\u00f2 trasformarsi in qualsiasi momento, in un istante, da mech a velivolo, quindi un pilota abile pu\u00f2 facilmente togliersi da situazioni difficili. Il mech ha un'energia che viene usata sia per gli scudi difensivi che per volare; quando si \u00e8 in volo gli scudi saranno ugualmente attivi, ma si consumeranno a poco a poco, per permettere il funzionamento del motore, a seconda della velocit\u00e0. L'unico modo per rigenerarli \u00e8 tornare in configurazione mecha e toccare terra. L'energia vitale del mech invece non viene ricaricata automaticamente ma bisogna andare a dei centri di riparazione appositi.\nI livelli sono solitamente divisi in due \"classi\": normale ed EVO, la stessa versione del livello ma pi\u00f9 difficile, e sbloccabile solo ottenendo un certo obiettivo nella missione normale, che pu\u00f2 essere la salvezza di almeno il 50% delle unit\u00e0 amiche, la distruzione totale di quelle nemiche, completare un obiettivo secondario, ecc.\nIl gioco inizia con una sessione d'allenamento per comprendere i vari comandi e funzioni del mech, come le armi, il movimento e, appunto, l'elemento caratterizzante del mezzo: la possibilit\u00e0 di trasformarsi.\nMezzi d'assalto.\nAll'inizio si user\u00e0 il modello MA:A 00-Prototipo, ma sar\u00e0 solo per alcune missioni, le prime. \u00c8 il modello base, dotato di cannone a impulsi e cannone vulcan per la modalit\u00e0 terrestre, solo cannone vulcan per la modalit\u00e0 volante. Dopo di questa entrer\u00e0 in gioco il modello MA:A 01-Pulsar, leggermente pi\u00f9 forte e con due armi in pi\u00f9 del Prototipo: la granata per la modalit\u00e0 terrestre e il micromissile per la modalit\u00e0 volante. Da questo momento in poi il Prototipo non sar\u00e0 pi\u00f9 utilizzabile.\nDurante il secondo episodio si sbloccheranno altre due unit\u00e0, il modello MA:A 02-Blazer e il modello MA:A 03-Lancer. Nel modello Blazer, il mitragliatore andr\u00e0 a sostituire il cannone vulcan nella modalit\u00e0 terrestre e la bomba a grappolo il micromissile in quella volante. Il modello Lancer, il pi\u00f9 forte, sostituisce la granata con il missile al plasma, simile al micromissile, in grado di puntare pi\u00f9 unit\u00e0 terrestri e il laser al posto del cannone a impulsi, mentre mantiene il mitragliatore, nella modalit\u00e0 terrestre; in quella volante sostituisce la bomba a grappolo con il siluro, forte contro i carri armati e le torrette cos\u00ec come contro gli edifici.\nAccoglienza.\n\"Battle Engine Aquila\" ha ricevuto recensioni positive da parte della critica ma nonostante ci\u00f2 ha venduto solo copie. IGN lo classific\u00f2 come l'ottantaseiesimo miglior gioco per PlayStation 2.\nJeff Gerstmann di GameSpot gli diede un 6.7 trovandolo un'aggiunta interessante ai videogiochi fantascientifici a missioni, senza per\u00f2 introdurre nulla di nuovo, lodando la possibilit\u00e0 di affrontare percorsi alternativi tramite il conseguimento degli obiettivi, ma contemplando la poca variet\u00e0 presente nel prodotto finale. In conclusione lo consigli\u00f2 maggiormente ai fanatici del genere, in particolar modo l'acquisto una volta divenuto retail. Hilary Goldstein di IGN assegn\u00f2 un 7.2, reputandolo un gioco solido nelle sue versioni uscite per Xbox e PlayStation 2, mentre pi\u00f9 superficiale per quella per PC, non vedendolo all'altezza di altri titoli in cui sono presenti dei mecha.\nRob Fahey di Eurogamer, che lo giudic\u00f2 con 8, l'ho argoment\u00f2 come uno dei primi giochi del 2003 ad essere considerato molto divertente e godibile, in particolar modo per la rigiocabilit\u00e0 per cercare di ottenere i punteggi pi\u00f9 alti senza diventare noioso. Concluse raccomandandolo in particolar modo agli amanti dei giochi d'azione, mentre chi era alla ricerca di qualcosa di pi\u00f9 profondo dovr\u00e0 perseverare per un po' ma la sua attesa sar\u00e0 sicuramente ripagata. Tommaso Alisonno di Gamesurf diede un 7, trovandolo una valida riproposta del genere dei simulatori di volo in stile shoot 'em up come \"Gun Metal\" e \"\" ma non eccelso ne tantomeno sgradevole, considerandolo un buon gioco dalla gran difficolt\u00e0 e longevit\u00e0. Tommaso Pugliese di Multiplayer.it lo descrisse come un titolo di buona fattura, con una realizzazione tecnica di tutto rispetto e una trama solida ma non molto originale, uno stile di gioco molto pi\u00f9 adatto ai videogiocatori pi\u00f9 inclini all'azione ragionata che quella sfrenata, trovando come punti a suo favore le missione alternative da sbloccare, la sua grande profondit\u00e0 e la completa localizzazione in italiano mentre come contro il fatto di non essere adatto agli amanti degli arcade, un sistema di controllo non troppo immediato e la presenza di qualche rallentamento."}
{"id": "2822686", "revid": "1632387", "url": "https://it.wikipedia.org/wiki?curid=2822686", "title": "Heralding - The Fireblade", "text": "Heralding - The Fireblade \u00e8 il quarto full-length della one-man-band tedesca Falkenbach. Viene pubblicato nel 2005 sotto la Napalm Records."}
{"id": "2822702", "revid": "287204", "url": "https://it.wikipedia.org/wiki?curid=2822702", "title": "WAMPAS Baby Stars", "text": "La WAMPAS Baby Stars \u00e8 stata una campagna pubblicitaria promossa annualmente negli Stati Uniti d'America dalla Western Association of Motion Picture Advertisers dal 1922 al 1934. \nVenivano selezionate come vincitrici tredici ragazze (quindici nel 1932) considerate sul punto di diventare stelle di prima grandezza nel mondo del cinema. In onore delle prescelte, alla quali veniva assicurata ampia copertura mediatica, veniva organizzata una festa chiamata \"WAMPAS Frolic\". La campagna non venne effettuata nel 1930 e nel 1933 e si interruppe definitivamente dopo il 1934 a causa dell'opposizione che incontrava da parte dei principali studios, che vedevano di cattivo occhio l'indipendenza della manifestazione.\nUltime WAMPAS in vita.\nIn seguito alla morte di Barbara Kent il 13 ottobre 2011, preceduta da quella di Gloria Stuart il 26 settembre 2010, l'ultima WAMPAS in vita \u00e8 stata Mary Carlisle, nata nel 1914 che \u00e8 morta il 1\u00ba agosto 2018."}
{"id": "2822712", "revid": "287204", "url": "https://it.wikipedia.org/wiki?curid=2822712", "title": "Juan de Onate", "text": ""}
{"id": "2822719", "revid": "640277", "url": "https://it.wikipedia.org/wiki?curid=2822719", "title": "Francesco Guadagnuolo", "text": "L'Opera per la quale \u00e8 maggiormente conosciuto \u00e8 \"Il debito estero - verso una nuova solidariet\u00e0\" che si trova, dal 1997, permanentemente esposta nella sede dell'ECOSOC all'ONU - New York.\nAltre opere per le quali \u00e8 conosciuto a livello internazionale sono i ritratti sui Papi Giovanni Paolo II, Paolo VI e Benedetto XVI esposte anche in Vaticano\n\u201cSa comprendere la realt\u00e0 in cui vive e, conservando sullo sfondo delle cose il suo acceso calore siciliano, sa essere, in questi anni irrequieti, un testimone di riflessioni giuste e di poesia\u201d Arcivescovo Giovanni Fallani * Ed. Sez. Antichit\u00e0 e Belle Arti Roma - Guadagnuolo - 1986\n\"\u00c8 considerato uno dei rinnovatori dell'iconografia dell'arte sacra\" - Corriere della Sera, pag.16, 12 febbraio 2010"}
{"id": "2822723", "revid": "1429175", "url": "https://it.wikipedia.org/wiki?curid=2822723", "title": "Iturbe", "text": "Iturbe \u00e8 un centro abitato del Paraguay, situato nel Dipartimento di Guair\u00e1, a 210 km di distanza dalla capitale del paese, Asunci\u00f3n. Forma uno dei 17 distretti in cui \u00e8 diviso il dipartimento.\nPopolazione.\nAl censimento del 2002 la localit\u00e0 contava una popolazione urbana di 4.244 abitanti (9.393 nel distretto). \nCaratteristiche.\nChiamata in passato \"Santa Clara\", Iturbe divenne distretto nel 1901, prendendo il nome dall'eroe dell'indipendenza paraguaiana Vicente Ignacio Iturbe. \u00c8 un centro prevalentemente agricolo: la coltivazione pi\u00f9 diffusa \u00e8 quella della canna da zucchero. Nel distretto \u00e8 inoltre presente un grande zuccherificio che d\u00e0 lavoro a centinaia di persone ed i cui prodotti sono esportati anche negli Stati Uniti d'America, in Europa e in Giappone.\nIn estate sono molto frequentate le spiagge sul fiume Tebicuary."}
{"id": "2822733", "revid": "339392", "url": "https://it.wikipedia.org/wiki?curid=2822733", "title": "Mascalzone Latino - Capitalia Team", "text": ""}
{"id": "2822740", "revid": "282579", "url": "https://it.wikipedia.org/wiki?curid=2822740", "title": "Truk", "text": ""}
{"id": "2822741", "revid": "335930", "url": "https://it.wikipedia.org/wiki?curid=2822741", "title": "Lodovico Defilippis", "text": ""}
{"id": "2822747", "revid": "1005847", "url": "https://it.wikipedia.org/wiki?curid=2822747", "title": "Stazione di Novara-Montalbano-Furnari", "text": "La stazione di Novara-Montalbano-Furnari \u00e8 una stazione ferroviaria posta sulla linea ferroviaria Palermo\u2013Messina al servizio dei centri abitati di Furnari, Novara di Sicilia e Montalbano Elicona.\nStoria.\nVenne costruita come stazione passante in superficie sul tracciato della linea ferroviaria Palermo-Messina realizzato in ritardo rispetto al programma di costruzioni ferroviarie in Sicilia che, iniziato dalla Societ\u00e0 Vittorio Emanuele, dovette essere completato prima dalla Societ\u00e0 Italiana per le Strade Ferrate Meridionali dal 1872 e poi dal 1885 dalla Societ\u00e0 per le strade ferrate della Sicilia.\nLa stazione entr\u00f2 in servizio il 15 giugno 1891, unitamente al tronco Barcellona-Oliveri della linea Messina-Palermo. Inizialmente denominata \"Castroreale-Novara-Furnari\", assunse l'attuale denominazione nel 1940.\nLa stazione inizialmente era provvista di un piano caricatore coperto, un magazzino merci, telegrafo e ponte a bilico. Il piano caricatore sul quale venne costruito il magazzino merci, un piccolo locale adibito a deposito (da anni in stato di degrado), era provvisto di una rampa per permettere ai rotabili di accedervi.\nAdiacente al magazzino merci, vi \u00e8 un binario tronco, inizialmente adibito a ospitare i vagoni merci e successivamente adibito a ospitare i rotabili di servizio.\nIl 21 giugno 1892 venne abilitata e attivata la biglietteria a sportello nella stazione.\nNel 1899 viene munito di soneria elettrica il disco girevole a protezione dell'ingresso verso Messina per un importo di Lire 648.\nCol Bollettino Commerciale delle Ferrovie dello Stato n\u00b0 48 del 22 dicembre 1940, veniva sancito il cambio di denominazione da \"Castroreale-Novara-Furnari\" a \"Novara-Montalbano-Furnari\".\nNella seduta della Camera dei deputati del 23 settembre 1952, l'onorevole Filadelfio Caroniti (DC), propose al Ministero dei trasporti di far femare nella suddetta stazione una coppia di treni direttissimi e rapidi per la relazione con il continente, ma gli venne risposto dal Ministro dei trasporti Piero Malvestiti che la proposta non poteva essere accolta, in quanto si veniva ad alterare la caratteristica dei treni stessi con grave danno alla regolarit\u00e0 e alla celerit\u00e0 delle comunicazioni di cui trattasi, per le quali venivano, invece, continuamente richiesti degli acceleramenti per migliorare le relazioni in Sicilia e fra questa e il continente.\nTra il 1938 e il 1962, l'impianto fu dotato di bar, poi chiuso nel 1963.\nNel 1961 vennero ultimati i lavori di allacciamento agli acquedotti locali dell'impianto di acque bianche della stazione.\nSulla fine degli anni settanta, dopo decenni, cessa il servizio merci svolto tramite il piccolo scalo, .\nIl 15 aprile 1978 un terremoto di magnitudo 6,1, con epicentro nel golfo di Patti, caus\u00f2 gravissimi danni al tetto spiovente ottocentesco a tegole del fabbricato viaggiatori e al magazzino merci. Successivamente all'accaduto, si decise di ricostruirlo con un moderno solaio piano, mentre il magazzino merci venne ristrutturato, prima cambiando forma e poi venendo parzialmente murato e dismesso.\nAll'inizio degli anni ottanta venne soppresso il servizio taxi, offerto da numerosi autisti privati locali.\nTra il 1991 e il 2002 si \u00e8 svolto un processo di dismissione, da parte di Trenitalia, della linea storica tra le stazioni di Novara-Montalbano-Furnari e San Filippo-Santa Lucia, tratta ormai obsoleta, a binario unico e risalente alla fine dell'Ottocento.\nNel corso del 1995 inizi\u00f2 il raddoppio del tronco Barcellona-Novara Montalbano Furnari.\nNel dicembre 2000 venne chiusa la biglietteria di stazione.\nIl 7 dicembre 2003 fu soppressa la cabina P. B., sede del banco ACE con blocco manuale, in concomitanza all'installazione, nel nuovo ufficio movimento, del banco ACEI a blocco automatico a conta-assi.\nIn occasione dell'installazione del Sistema di Comando e Controllo sul tratto Barcellona-Patti, avvenuta il 7 febbraio 2009, fu soppresso il Dirigente Locale, con il conseguente impresenziamento dell'impianto. La dirigenza movimento dell'impianto gestiva, oltre alla consueta circolazione ferroviaria all'interno della stazione e della linea, anche quattro passaggi a livello, dislocati tra il km 177+588 e il km 179+709, di cui uno ricadente nel comune di Furnari intersecando la SP 110 Montalbanese e tre ricadenti nel comune di Terme Vigliatore, due dei quali intersecavano a loro volta la vecchia SS 113 nelle frazioni di Vigliatore e San Biagio. Essi sono stati soppressi e sostituiti da opere alternative tra il 2002 e il 2003.\nStrutture e impianti.\nLa stazione di Novara-Montalbano-Furnari \u00e8 situata al km 178+345 del tracciato della linea Palermo-Messina, lungo la linea diramata \"Bivio Terme Vigliatore \u2013 Patti-S. Piero Patti\", a circa 23 m s.l.m.\nL'impianto, la cui gestione \u00e8 affidata a Rete Ferroviaria Italiana, \u00e8 dotato di un fabbricato viaggiatori, un fabbricato per i servizi igienici, uno scalo merci dotato di piano caricatore, di magazzino merci e di una cabina per la trazione elettrica. La stazione \u00e8 gestita in remoto dal Dirigente Centrale Operativo dall'impianto di Palermo Centrale.\nFabbricato viaggiatori.\nIl fabbricato viaggiatori \u00e8 composto da un unico corpo a pianta rettangolare.\nSi tratta di una struttura a due piani con facciate color salmone, il cui lato posto parallelamente alla linea ferroviaria a settentrione era dotato di tre aperture (aumentate a quattro dal 2003), mentre sui lati minori est e ovest sono presenti due finestre, in particolare sul lato est \u00e8 presente un'ulteriore apertura. Al primo piano vi sono quattro finestre allineate con le aperture sottostanti di fronte ai binari e sul lato del piazzale antistante il fabbricato viaggiatori, e due aperture sui due laterali minori est ed ovest.\nIl lato frontale, rivolto a meridione e posto parallelamente al piazzale, al piano terra \u00e8 dotato di un'unica apertura con tre finestre, sempre simmetriche. Al primo piano sono presenti quattro finestre allineate con le quattro aperture sottostanti.\nL'esterno \u00e8 caratterizzato da cornicioni e fasce marcapiano a vista che ornano le finestre e le porte. Il lato prospiciente alla ferrovia presentava un piccolo volume aggiuntivo al posto dell'apertura centrale del piano terra (posto di blocco n. 34 178+345), all'interno del quale era posto l'ufficio movimento e al cui posto dal 2003 vi \u00e8 il quarto ingresso.\nAl momento del massimo utilizzo, l'edificio era adibito ad abitazione per il personale, per la quale erano impiegati i due alloggi al primo piano, e al piano terra come deposito bagagli, biglietteria, sala d'attesa per i viaggiatori e, nel locale ad ovest del fabbricato, dei servizi igienici.\nDopo la soppressione del vecchio ufficio movimento, venne attivata la nuova dirigenza movimento, trasferita nella stanza attigua (ex sede del Capostazione Titolare), con una prima sala rel\u00e8 dislocata nella vecchia sala d'attesa e una seconda sala rel\u00e8 dislocata in una zona del vecchio ufficio movimento, nelle quali sono ubicate tutte le apparecchiature elettriche dell'ACEI, e una nuova sala d'attesa con annessa emettitrice automatica per il trasporto regionale e una panca in legno, spostata all'interno del vecchio ufficio movimento. Dall'8 febbraio 2009, l'intero fabbricato \u00e8 chiuso.\nNel giugno del 2012, dopo tre anni dalla sua chiusura, \u00e8 stata, finalmente, riaperta la sala d'attesa dei viaggiatori.\nCon la chiusura della biglietteria, verso la fine di dicembre 2000, avvenne anche la chiusura dell'entrata principale del fabbricato viaggiatori, posta sul lato piazzale, pertanto l'entrata fu permessa solo attraverso un cancello laterale a ovest del fabbricato.\nAd ovest del fabbricato viaggiatori, in fondo vi \u00e8 lo scalo merci, ove si trova un binario tronco, utilizzato per la sosta di rotabili di servizio con annesso magazzino merci. Sempre sullo stesso lato, al termine del marciapiede del primo binario, vi \u00e8 un magazzino per attrezzi e la sala batterie per la trazione elettrica.\nAd est del fabbricato viaggiatori, vi \u00e8 un piccolo giardino novecentesco caratterizzato dalla presenza di alberi secolari di grandi dimensioni, di resti di un'antica fontana con pompa a mano e pozzo risalente alla fine del Ottocento, sostituita negli ultimi decenni da una semplice fontana, e un piccolo corpo ad unico piano con due aperture laterali simmetriche, di cui una murata e non pi\u00f9 esistente, che era adibito ai servizi igienici.\nPiano del ferro.\nIl piano del ferro si compone di quattro binari di cui tre dedicati al servizio passeggeri:\nTutti i binari sono dotati di banchina e collegati fra loro da una passerella in asfalto, dato che non \u00e8 presente un sottopassaggio.\nMovimento.\n\u00c8 servita dai treni regionali svolti da Trenitalia nell'ambito del contratto di servizio stipulato con la Regione Siciliana. Il servizio merci non \u00e8 pi\u00f9 svolto da tempo.\nServizi.\nLa stazione, che RFI classifica nella categoria \"bronze\", \u00e8 fornita di videosorveglianza, annunci sonori e sala d'attesa."}
{"id": "2822751", "revid": "12521", "url": "https://it.wikipedia.org/wiki?curid=2822751", "title": "Hina Saleem", "text": "La vicenda.\nIl delitto \u00e8 stato per molto tempo al centro delle cronache, non solo italiane, sia per la sua efferatezza sia perch\u00e9 il contesto in cui era maturato poneva drammaticamente al centro del dibattito dell'opinione pubblica i problemi della convivenza tra culture molto diverse, le difficolt\u00e0 di integrazione e il ruolo dell'islam, delle tradizioni ancestrali e della difesa dei diritti umani.\nLa vicenda si svolse nell'estate del 2006. Hina Saleem, poco pi\u00f9 che ventenne, era nata in Pakistan ed emigrata in Italia a 14 anni, nel 1999, per ricongiungersi alla famiglia che viveva a Sarezzo. Si era integrata molto presto nella societ\u00e0 italiana, imparando rapidamente la lingua, stringendo amicizie, frequentando scuole e mostrando una forte volont\u00e0 di indipendenza rispetto alla famiglia. Gi\u00e0 nel passato Hina aveva avuto forti dissapori con la famiglia, ed era anche fuggita di casa, firmando, il 4 marzo 2003, una denuncia per maltrattamenti ed abusi. Altre due denunce verranno fatte negli anni seguenti, ma al momento del processo non se l'era sentita di confermare le proprie accuse ed aveva ritrattato. Per questo, era scattata automaticamente una denuncia di Hina per calunnia, dalla quale venne assolta solo dopo la morte.\nAveva trovato lavoro a Brescia in una pizzeria dove conviveva da alcuni mesi con il fidanzato, Giuseppe Tempini, un operaio trentatreenne. Sembra che proprio questa decisione di fidanzarsi con un italiano non musulmano, in contrasto con la volont\u00e0 della famiglia di sposarla con un marito pachistano, secondo l'uso tradizionale dei matrimoni combinati, abbia reso particolarmente tesi i rapporti tra Hina e la famiglia. Il delitto si svolse nella casa paterna, dove Hina venne attirata con un pretesto (la visita di un parente), mentre ad attenderla vi erano il padre ed alcuni parenti maschi. La madre (Bushra Begun, di 46 anni) e gli altri cinque tra fratelli e sorelle erano in vacanza in Pakistan (sembra che la stessa Hina dovesse recarvisi, ma che avesse rifiutato il biglietto gi\u00e0 acquistato, temendo, una volta laggi\u00f9, di essere costretta al matrimonio che la famiglia auspicava).\nGli imputati.\nLe persone che ebbero a che fare con la morte di Hina furono 4: il padre Mohammed Saleem (50 anni), lo zio Muhammad Tariq (sposato con la sorella della madre di Hina) e i due cognati di Hina: Zahid Mahmood (27 anni), sposato con Kiran (24 anni), e Khalid Mahmood (27 anni), sposato con Shahmila (21 anni).\nSulle dinamiche dei fatti (e in particolare sulla premeditazione e sui ruoli delle persone implicate) vi sono versioni discordanti nei dettagli, ma quello che \u00e8 certo \u00e8 che Hina venne uccisa con oltre venti coltellate, e infine sgozzata e subito sepolta nell'orto di casa. Il delitto venne scoperto quasi subito, perch\u00e9 il fidanzato, insospettito dal silenzio della ragazza, and\u00f2 subito a cercarla in casa della famiglia e rinvenne la fresca sepoltura.\nIl processo.\nIl processo di primo grado, concluso con rito abbreviato il 14 novembre 2007, si \u00e8 concluso con la condanna del padre e dei due cognati a trent'anni di carcere per \"omicidio volontario (aggravato dalla premeditazione e dai motivi abietti) e distruzione di cadavere\", mentre lo zio, che ha ammesso di aver partecipato alla sepoltura ma non al delitto, ha avuto una condanna molto pi\u00f9 lieve (due anni e otto mesi), ed \u00e8 stato gi\u00e0 scarcerato.\nDopo un lungo braccio di ferro legale tra la famiglia, che voleva riportare la salma in Pakistan, ed il convivente, che invece voleva che Hina fosse sepolta in Italia, l'inumazione ha avuto luogo nel Cimitero di Brescia, con rito islamico nel Riquadro Islamico, l'8 febbraio 2007.\nIl ricordo.\nL'11 agosto 2007 un \"Centro di salute internazionale e medicina transculturale\" dell'Asl di Brescia in via Marconi \u00e8 stato intitolato a Hina Saleem."}
{"id": "2822757", "revid": "110157", "url": "https://it.wikipedia.org/wiki?curid=2822757", "title": "Lingua otom\u00ed", "text": "La lingua otom\u00ed \u00e8 una lingua oto-mangue parlata in Messico.\nDistribuzione geografica.\nSecondo i dati del censimento del 2010 effettuato dall'Instituto Nacional de Estad\u00edstica y Geograf\u00eda (INEGI), i locutori di otom\u00ed in Messico sono 288.052.\nDialetti e lingue derivate.\nSecondo \"Ethnologue\" esistono numerose variet\u00e0 di lingua otom\u00ed:\nClassificazione.\nSecondo \"Ethnologue\", la classificazione della lingua otom\u00ed \u00e8 la seguente:"}
{"id": "2822758", "revid": "1543377", "url": "https://it.wikipedia.org/wiki?curid=2822758", "title": "FLOR 61", "text": "FLOR 61 \u00e8 la sigla di \"Fiori del mondo a Torino\", la grande esposizione floreale che si svolse dal 28 aprile al 15 giugno 1961 nell'ambito di Expo 1961, durante le celebrazioni per il centenario dell'Unit\u00e0 d'Italia. Ideatore e realizzatore fu il Cavaliere del Lavoro Giuseppe Ratti.\nL'esposizione si estendeva nei cinque saloni del Palazzo delle Esposizioni al Valentino per una superficie di 45.000\u00a0m\u00b2. All'esterno altri 140.000\u00a0m\u00b2 erano occupati dalla Mostra del Giardino.\nLa spesa di realizzazione fu di cento milioni di lire ed occorsero nove mesi di lavoro per la creazione di laghetti, corsi d'acqua con piccole cascate e ponticelli, terrazzi, viottoli e stradine pavimentate e degli oltre 8.000 rosai di svariate qualit\u00e0. \nMolto curata fu l'illuminazione notturna, su progetto di Guido Chiarelli, realizzata con tre torri faro munite di 66 proiettori, pi\u00f9 altri numerosi punti luce per evidenziare luoghi particolarmente suggestivi.\nUna fontana luminosa, completamente automatica, suscit\u00f2 grande ammirazione tra i visitatori, che furono 600.000.\nParteciparono 800 espositori di 19 nazioni, tra cui il Belgio, la Francia, la Germania, l'Olanda e la Svizzera, con le loro presentazioni nazionali.\nFurono esposte composizioni floreali, piante da appartamento e da serra, piante acquatiche ed alcune piante esotiche molto rare.\nA completamento dell'esposizione c'erano uno stand dedicato ai libri sul giardinaggio e le sezioni \"Fotografie di fiori e giardini\" e \"Il fiore nella filatelia\".\nTra gli illustri visitatori si ricorda la regina Elisabetta II d'Inghilterra che, appassionata di floricoltura ed ella stessa produttrice di pregiate orchidee, manifest\u00f2 il suo compiacimento agli organizzatori.\nIl \"giardino roccioso\" al Parco del Valentino \u00e8 rimasto come testimonianza e ricordo dell'esposizione."}
{"id": "2822759", "revid": "767487", "url": "https://it.wikipedia.org/wiki?curid=2822759", "title": "Il giovane Rajah", "text": "Il giovane Rajah (\"The Young Rajah\") \u00e8 un film muto del 1922 diretto da Phil Rosen e interpretato da Rodolfo Valentino. Tra gli altri interpreti, Charles Ogle, Fanny Midgley, George Periolat, Bertram Grassby, Josef Swickard, Wanda Hawley.\nLa storia \u00e8 tratta dal romanzo \"Amos Judd\" di John Ames Mitchell e dal lavoro teatrale dal medesimo titolo di Alethea Luce (col nome di Althea Luce).\nIl film viene ricordato per i costumi che Natacha Rambova disegn\u00f2 per il marito Rodolfo Valentino.\nConsiderato per lungo tempo un film perduto, \"Il giovane Rajah\" \u00e8 stato restaurato nel 2005.\nTrama.\nDopo 15 anni, Joshua Judd confessa al figlio adottivo, Amos, che il suo vero padre era un maharajah indiano detronizzato da Ali Khan e che da piccolo era stato salvato dal generale Devi Das Gadi che lo aveva portato negli Stati Uniti, affidandolo a Judd, fratello di un mercante grande amico dell'ultimo rajah. Amos frequenta Harvard. L\u00e0, egli attira l'odio di Austin Slade Jr., il quale viene battuto durante una gara per entrare nella squadra di canottaggio. Durante la festa per una vittoria contro gli arci-rivali di Yale, Slade, preso dalla gelosia, chiama Amos \"giallo\" e gli versa un drink addosso. Il fatto scatena una rissa. Slade usa una sedia come arma, ma Amos la evita, facendo cadere Slade gi\u00f9 da una finestra, verso la morte. Amos \u00e8 scagionato da ogni accusa, ma la notizia sul giornale attira l'attenzione di Amhad Beg, il Primo Ministro di Ali Khan.\nQuell'estate, durante un party ospitato dal suo caro amico Stephen Van Kovert, Amos viene attratto da una delle invitate, Molly Cabot. Per caso, Molly e la sua famiglia decidono di andare in vacanza nella citt\u00e0 natale di Amos. I due cominciano a conoscersi meglio e Amos supera l'iniziale antipatia che Molly provava nei suoi confronti. Comunque, Molly racconta che suo padre non le darebbe mai il permesso di sposare un uomo che non fosse della \"sua gente\", anche se lei lo ama molto. Invece lei acconsente a sposare il suo corteggiatore Horace Bennett, che era stato un grande amico di Slade. Bennet dice ad Amos di star lontano dalla sua futura moglie, ma quando lo chiama assassino, Amos lo induce a scusarsi. Quando se ne va, Amos viene colpito in testa da un sasso lanciato da Bennett. Vedendo ci\u00f2, Molly corre verso Amos e rompe il suo fidanzamento con Bennett. La coppia felice decide di sposarsi presto, ma Amos ha una visione che gli fa vedere il suo omicidio il giorno prima delle nozze. Aveva gi\u00e0 avuto visioni in precedenza, tutte dimostratesi vere, anche se provava ad evitarle. Si suppone che la sua famiglia discenda dal Principe Arjuna; il dio Krishna aveva regalato a lui e a tutti i suoi discendenti il dono della profezia. Quando egli rivela ci\u00f2 al futuro suocero (che aveva gi\u00e0 assistito all'accuratezza delle visioni di Amos), quest'ultimo gli suggerisce di chiudersi nel sanatorio di un amico per quel giorno. Amos lo fa, ma Amhad Beg e i suoi uomini lo trovano e lo rapiscono. Mentre stanno per ucciderlo, Amos viene salvato dal mistico Narada, che aveva visto nel futuro i suoi inseguitori. Narada convince Amos a rinunciare alla propria felicit\u00e0 e tornare in India per rovesciare il tiranno. Quando Amos \u00e8 festeggiato dalla sua gente e dai rivoluzionari, Ali Khan si suicida. Il nuovo Maharajah di Dharmagar si conforta con la sua ultima visione, che mostra il suo matrimonio con Molly.\nProduzione.\nLa scrittrice June Mathis fu affascinata dall'idea di coniugare l'America moderna alla cultura esotica di un'India attraversata dal misticismo. Era stato grazie alla Mathis se Valentino era diventato una star, quando era stato scelto per interpretare \"I quattro cavalieri dell'Apocalisse\", cos\u00ec l'attore decise di interpretare il film nonostante le riserve dei dirigenti della Famous Players. Anche Rambova era attratta dalla possibilit\u00e0 di disegnare i costumi esotici che avrebbe dovuto indossare il marito.\nDistribuzione.\nIl film fu distribuito dalla Paramount Pictures, uscendo nelle sale cinematografiche statunitensi il 12 novembre 1922 e in quelle italiane nel 1925.\nCritica.\n\"Il giovane Rajah\" fu uno dei film di Valentino maggiormente commerciale e criticamente di scarso successo. Il film \u00e8 infatti ricordato oggi per i costumi suggestivi ed elaborati, che erano stati disegnati dalla moglie di Valentino Natacha Rambova. Le fotografie di Valentino che indossa questi abiti, alcuni dei quali lasciano poco all'immaginazione, circolano ancora oggi in tutto il mondo.\nVersione restaurata.\nPer la maggior parte del XX secolo, \"Il giovane Rajah\" fu considerato un film perduto. Invece, nel 2005 la Turner Classic Movies annunci\u00f2 che avrebbe finanziato il restauro di quello che era rimasto del film, e il canale trasmise il risultato nel maggio 2006. Il film fu montato da alcune foto e da clips di scarsa qualit\u00e0, con l'aggiunta di schermi di titoli per colmare i buchi nella trama. Il risultato \u00e8 un film muto fluido e senza intoppi, composto principalmente da foto con immagini in movimento occasionali."}
{"id": "2822762", "revid": "1573940", "url": "https://it.wikipedia.org/wiki?curid=2822762", "title": "Reverdy Johnson", "text": "Biografia.\nFu il 22\u00ba procuratore generale degli Stati Uniti durante la presidenza di Zachary Taylor (12\u00ba presidente).\nFiglio di John Johnson (1770 - 1824) ha studiato al Saint John's College terminando gli studi nel 1812. Divenne poi collega di Roger Brooke Taney, William Pinkney e Luther Martin. Alla sua morte il corpo venne seppellito al Green Mount Cemetery."}
{"id": "2822763", "revid": "367445", "url": "https://it.wikipedia.org/wiki?curid=2822763", "title": "Marino Ortolani", "text": "A lui si deve la manovra di Ortolani.\nBiografia.\nNato da una modesta famiglia di contadini, si laurea in medicina all'et\u00e0 di ventisei anni e riceve una medaglia di riconoscimento in quanto primo laureato del paese. Inizia la sua professione di pediatra facendo l'assistente nel brefotrofio di Ferrara diretto dal Professor Armando Malagodi di cui nel 1938 sar\u00e0 successore. Grazie alla sua opera quel brefotrofio diviene successivamente Reparto Pediatrico.\nPresta servizio militare e parte per la campagna di Russia, lasciando a casa moglie e due figli. Durante l'esercizio della professione, ascoltando attentamente le mamme dei piccoli pazienti, intuisce quale \u00e8 la strada da seguire per la diagnosi precoce della \"lussazione congenita dell'anca\". Il mondo scientifico per molto tempo diffida di tale metodo diagnostico, e solo nel 1948, a seguito di molteplici pubblicazioni, gli viene riconosciuto il valore della scoperta scientifica.\nMarino Ortolani esercita ininterrottamente per 43 anni la sua professione di medico. Muore nel 1983 all'et\u00e0 di 79 anni.\nLa scoperta.\nIl Brefotrofio-Pio Luogo degli Esposti di Ferrara era un Istituto che accoglieva bambini, figli di ragazze madri sedotte e abbandonate. In questo brefotrofio il Dottor Ortolani svolgeva la sua opera di aiuto pediatra. Una mattina di gennaio del 1935 la madre di due gemelline talassemiche, gli riferiva che, nel pulire una delle due bambine, sentiva a livello dell'anca una sorta di scricchiolio. Il dottor Ortolani si basava moltissimo sulle parole delle madri dei bambini che visitava: amava asserire, infatti, che \"dalle madri si impara tanto, nessuno conosce meglio il proprio figlio\". Visitando la bambina, pot\u00e9 anche lui verificare lo \"scatto\" e con il conforto di una radiografia, diagnostic\u00f2 su quell'anca una \"prelussazione congenita\". Il dottor Vittorio Putti, che era il padre luminare dell'ortopedia di quell'epoca, consigliava di procedere all'esame radiografico sistematico dei neonati per la diagnosi precoce della \"lussazione dell'anca\". In realt\u00e0, non tutti i neonati venivano sottoposti a quest'indagine: ad impedirlo vi erano non solo problemi economici, ma anche di impossibilit\u00e0 di raggiungere i centri di assistenza sanitari facilmente che inoltre erano spesso poco attrezzati. Quello \"scatto\", avvertito per la prima volta dal Dottor Ortolani mentre divaricava le gambe della gemellina, apriva la strada per una diagnosi precoce e non invasiva di tale patologia. \"Lo scatto\" era l'effetto del movimento di rientro della testa femorale nella cavit\u00e0 cotiloidea. Il dottor Ortolani precisava sempre che, questa manovra era stata ideata da Agostino Paci per ridurre una lussazione dell'anca. Nulla di nuovo sotto il sole, dunque. L'importanza della scoperta di Ortolani consisteva nell'aver adottato quel segno quale strumento di diagnosi precoce facilmente applicabile.\nIl riconoscimento ufficiale.\nIl riconoscimento ufficiale di tale rivoluzionaria scoperta tard\u00f2 ad arrivare:soltanto dopo dodici anni la validit\u00e0 dei suoi studi venne finalmente apprezzata. Infatti, per diversi anni, le semplici pubblicazioni sembravano non bastare: soltanto nel 1948, l'ostinato Marino Ortolani, scrivendo una monografia di 130 pagine intitolata \"La lussazione congenita dell'anca\" (approfondendo in particolar modo le argomentazioni scientifiche) riusc\u00ec a conquistarsi la fiducia del \"mondo medico\". Sebbene Ortolani non fosse un ortopedico, il professor Francesco Delitala lo defin\u00ec tale.\nLa popolarit\u00e0 conseguita con fatica dal pediatra di Ferrara lo port\u00f2 a viaggiare e a confrontarsi con l'autorevole opinione di numerosi specialisti anche all'estero: tra i congressi pi\u00f9 importanti ai quali fu invitato a partecipare assumono particolare rilevanza quelli di ortopedia a Parigi e a New York.\nPer presentare al meglio la ricerca condotta sulla lussazione congenita all'anca film\u00f2 un documentario con i cosiddetti segni dello \"scatto\" che fu tradotto in molte lingue e utilizzato (ancora oggi) tra i vari istituti ortopedici e pediatrici. La sua scoperta varcava cos\u00ec i confini italiani.\nOggi per la precoce diagnosi dello \"scatto\" \u00e8 obbligatorio per tutti i neonati eseguire un test."}
{"id": "2822766", "revid": "300067", "url": "https://it.wikipedia.org/wiki?curid=2822766", "title": "Antonio D\u00edaz Miguel", "text": ""}
{"id": "2822768", "revid": "287204", "url": "https://it.wikipedia.org/wiki?curid=2822768", "title": "Antonio Diaz Miguel", "text": ""}
{"id": "2822770", "revid": "300067", "url": "https://it.wikipedia.org/wiki?curid=2822770", "title": "Antonio D\u00edaz-Miguel Sanz", "text": ""}
{"id": "2822771", "revid": "287204", "url": "https://it.wikipedia.org/wiki?curid=2822771", "title": "Antonio Diaz-Miguel Sanz", "text": ""}
{"id": "2822772", "revid": "1543377", "url": "https://it.wikipedia.org/wiki?curid=2822772", "title": "Jos\u00e9 A. Fassardi", "text": "Jos\u00e9 A. Fassardi \u00e8 un centro abitato del Paraguay, situato nel Dipartimento di Guair\u00e1. Forma uno dei 17 distretti in cui \u00e8 diviso il dipartimento.\nPopolazione.\nAl censimento del 2002 la localit\u00e0 contava una popolazione urbana di 424 abitanti (6.046 nel distretto). "}
{"id": "2822773", "revid": "71433", "url": "https://it.wikipedia.org/wiki?curid=2822773", "title": "La leggenda di un amore", "text": ""}
{"id": "2822775", "revid": "34020329", "url": "https://it.wikipedia.org/wiki?curid=2822775", "title": "Dassault Atlantique 2", "text": ""}
{"id": "2822777", "revid": "1354930", "url": "https://it.wikipedia.org/wiki?curid=2822777", "title": "Comignago", "text": "Comignago (\"Cumiagh\" in piemontese e in lombardo) \u00e8 un comune italiano di abitanti della provincia di Novara in Piemonte.\nGeografia fisica.\nComignago \u00e8 un paese della Provincia di Novara situato nei pressi del Vergante, vicino alla parte meridionale piemontese del Lago Maggiore. Il centro sorge in un'area collinare facilmente coltivabile, ricca di acque e, per questo, in passato popolata da diversi mulini. Nel corso dei secoli il territorio \u00e8 stato un'importante zona di transito tra il Lago Maggiore e il Lago d\u2019Orta.\nOrigini del nome.\nIl toponimo Comignago deriva da \u201cCominia\u201d, una famiglia romana conosciuta a Roma all'epoca dei Tarquini che \u2013 nel periodo della colonizzazione della zona gallo-ligure \u2013 si insedi\u00f2 a Comignago facendo costruire nel centro del paese una residenza che, in seguito, diventer\u00e0 l'Abbazia di Santo Spirito.\nStoria.\nLe origini.\nMolte sepolture sono riconducibili a un periodo che va dal I secolo a.C. al IV secolo d. C. e, quindi, testimoniano anche un primo stanziamento pre-romano di tipo gallo-ligure. In seguito alla caduta dell'Impero Romano la zona pass\u00f2 sotto la giurisdizione dei monaci. In questi anni del Medioevo la prima pergamena che parla di Comignago \u00e8 datata 1046.\nNel 1413 Comignago viene aggregato al feudo di Borgo Ticino assegnato ai Visconti. In seguito, nel 1447 il duca Filippo Maria Visconti consegna il feudo a Vitaliano Borromeo.\nA Comignago ebbe per secoli residenza la nobile famiglia Zaffira, che possedeva un palazzo detto \"Castello\" su un poggio a dirimpetto della Chiesa di S. Giovanni Battista.\nL'Abbazia di Santo Spirito.\nSulla base di quanto riportato nei manoscritti medievali, nel 1282 i frati dell'Ordine degli Umiliati \u2013 che abitavano l'Abbazia \u2013 fecero costruire la torre del complesso, che fungeva da campanile.\nDa quando l'Ordine degli Umiliati fu soppresso nel 1571, fino alla fine del 1700 l'Abbazia appartenne: al Cardinale Scipione Borghese, ad Agostino Cusani e Carlo Francesco Durini ad Aloisio Omodei e a Lorenzo Raggi. Nel 1798 i beni e il complesso monasteriale furono venduti alla famiglia degli attuali proprietari.\nAmministrazione.\nDi seguito \u00e8 presentata una tabella relativa alle amministrazioni che si sono succedute in questo comune.\nInfrastrutture e trasporti.\nLa Stazione di Comignago, posta lungo la ferrovia Santhi\u00e0-Arona, fu attivata il 16 gennaio 1905 e dal 2012 risulta senza traffico per effetto della sospensione del servizio sulla linea imposta dalla Regione Piemonte."}
{"id": "2822782", "revid": "300067", "url": "https://it.wikipedia.org/wiki?curid=2822782", "title": "Manel Bosch Bifet", "text": ""}
{"id": "2822784", "revid": "300067", "url": "https://it.wikipedia.org/wiki?curid=2822784", "title": "Jos\u00e9 Biriukov Aguirregabiria", "text": ""}
{"id": "2822785", "revid": "300067", "url": "https://it.wikipedia.org/wiki?curid=2822785", "title": "Jose Biriukov Aguirregabiria", "text": ""}
{"id": "2822790", "revid": "300067", "url": "https://it.wikipedia.org/wiki?curid=2822790", "title": "Francesc Buscat\u00f3 Durlan", "text": ""}
{"id": "2822793", "revid": "300067", "url": "https://it.wikipedia.org/wiki?curid=2822793", "title": "Antonio Bustamante Gait\u00e1n", "text": ""}
{"id": "2822794", "revid": "1543377", "url": "https://it.wikipedia.org/wiki?curid=2822794", "title": "Flyak", "text": "Il flyak \u00e8 un tipo di kayak con delle alette da aliscafo montate al di sotto della chiglia.\nQuesto accorgimento gli permette di sollevarsi con lo scafo dal pelo dell'acqua riducendo cos\u00ec l'attrito aumentando la velocit\u00e0 che pu\u00f2 arrivare persino a 27.2\u00a0km/h.\nForma e principi di funzionamento.\nI flyak sono dotati di due fini alette idrodinamiche attaccate alla chiglia che rimangono al di sotto della superficie dell'acqua.\nIl funzionamento del flyak si basa sul principio di ottenere la forza di sostentamento del mezzo attraverso la portanza generata dalla parte immersa delle ali collegate inferiormente allo scafo.\nAlle basse velocit\u00e0, un flyak si comporta come un kayak convenzionale. Man mano che la velocit\u00e0 aumenta, la pressione dell'acqua sotto le ali, unita alla depressione che si forma sopra le stesse, genera una forza di portanza opposta al peso del mezzo, che oltre una certa velocit\u00e0, \u00e8 sufficiente alla completa fuoriuscita del suo scafo dall'acqua. Le uniche parti che rimangono immerse, sono quindi solo le ali e relativi \"strut\" di collegamento di queste con lo scafo. Quando lo scafo risulta del tutto sollevato solitamente a circa 15\u00a0cm dall'acqua, la sola resistenza di avanzamento \u00e8 quella prodotta dalle ali che lo tengono sollevato, resistenza inferiore a quella che lo stesso avrebbe prodotto (a pari velocit\u00e0) nel caso fosse rimasto immerso.\nStoria del mezzo.\nIl primo flyak fu ideato da Einar Rasmussen e Peter Ribe, due canoisti norvegesi, nel 2005.\nL'idea alla base era gi\u00e0 stata usata per imbarcazioni sia a motore che sospinti da forza umana, ma il progetto flyak fu il primo a commercializzare il prodotto. Il costo si aggira sui 2500 dollari.\nCompetizioni.\nIl 13 novembre del 2005 fu organizzata una sfida tra un flyak K1 con a bordo l'atleta olimpico Andreas Gjers\u00f8e contro un K4 (kayak convenzionale a quattro posti). La gara prevedeva una distanza di 200 m da percorrere in sprint.\nIl risultato diede il flyak vincitore con quasi due metri di vantaggio rispetto all'altra imbarcazione.\nLa competizione fu trasmessa dal programma australiano \"Beyond Tomorrow\" nel 2006. Si stima che un kayak K1 di tipo tradizionale avrebbe perso la gara con uno svantaggio di circa 5 secondi."}
{"id": "2822795", "revid": "287204", "url": "https://it.wikipedia.org/wiki?curid=2822795", "title": "Antonio Bustamante Gaitan", "text": ""}
{"id": "2822798", "revid": "300067", "url": "https://it.wikipedia.org/wiki?curid=2822798", "title": "Silvano Bustos Garc\u00eda", "text": ""}
{"id": "2822800", "revid": "287204", "url": "https://it.wikipedia.org/wiki?curid=2822800", "title": "Silvano Bustos Garcia", "text": ""}
{"id": "2822802", "revid": "300067", "url": "https://it.wikipedia.org/wiki?curid=2822802", "title": "Olivier Saint-Jean", "text": ""}
{"id": "2822804", "revid": "300067", "url": "https://it.wikipedia.org/wiki?curid=2822804", "title": "Olivier Saint Jean", "text": ""}
{"id": "2822811", "revid": "212348", "url": "https://it.wikipedia.org/wiki?curid=2822811", "title": "Mamadou Ndiaye", "text": ""}
{"id": "2822815", "revid": "287204", "url": "https://it.wikipedia.org/wiki?curid=2822815", "title": "Evgenij Ustjugov", "text": "Biografia.\nIn Coppa del Mondo esord\u00ec l'8 gennaio 2009 nella staffetta di Oberhof (squalificato), conquist\u00f2 il primo podio l'11 dicembre dello stesso anno nella sprint di Hochfilzen (3\u00b0) e la prima vittoria il 20 dicembre successivo nell'inseguimento di Pokljuka.\nIn carriera prese parte a due edizioni dei Giochi olimpici invernali, (15\u00b0 nella sprint, 4\u00b0 nell'individuale, 15\u00b0 nell'inseguimento, 1\u00b0 nella partenza in linea, 3\u00b0 nella staffetta) e (16\u00b0 nella sprint, 38\u00b0 nell'individuale, 5\u00b0 nell'inseguimento, 19\u00b0 nella partenza in linea, 1\u00b0 nella staffetta), e a quattro dei Campionati mondiali, vincendo due medaglie.\nAnnunci\u00f2 il ritiro al termine della stagione 2014.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSP = sprint\nPU = inseguimento\nRL = staffetta\nMX = staffetta mista"}
{"id": "2822816", "revid": "155634", "url": "https://it.wikipedia.org/wiki?curid=2822816", "title": "Villa Ada (zona di Roma)", "text": "Villa Ada \u00e8 la zona urbanistica 2Y del Municipio Roma II di Roma Capitale. Si estende sul quartiere Q. II Parioli.\nGeografia fisica.\nIl territorio della zona ricopre interamente quello di Villa Ada Savoia, dalla quale prende il nome.\nTerritorio.\nLa zona confina:"}
{"id": "2822820", "revid": "155634", "url": "https://it.wikipedia.org/wiki?curid=2822820", "title": "Villa Borghese (zona di Roma)", "text": "Villa Borghese \u00e8 la zona urbanistica 2X del Municipio Roma II di Roma Capitale. Si estende sul quartiere Q. III Pinciano.\nPrende il nome dalla omonima villa.\nGeografia fisica.\nIl territorio della zona ricopre interamente quello di Villa Borghese, dalla quale prende il nome.\nTerritorio.\nLa zona confina:"}
{"id": "2822823", "revid": "481666", "url": "https://it.wikipedia.org/wiki?curid=2822823", "title": "Pauline Starke", "text": "Biografia.\nFece il suo debutto nel cinema nel 1914, a soli 13 anni, nel cortometraggio \"The Claws of Green\". Nel 1916 apparve in un numero di danza in \"Intolerance\" di D.W. Griffith. Continu\u00f2 a interpretare piccole parti finch\u00e9 il regista Frank Borzage, a partire dal 1917, inizi\u00f2 ad affidarle ruoli da protagonista.\nScelta nel 1922 come una delle WAMPAS Baby Stars, la Starke tra il 1916 e il 1935 interpret\u00f2 un buon numero di film, molti come protagonista, imponendosi come una delle principali attrici degli anni venti. Nella sua carriera, durata dal 1914 al 1943, partecip\u00f2 a 71 film.\nSi spos\u00f2 due volte, prima con il produttore/regista Jack White nel 1927, poi con l'attore George Sherwood. Mor\u00ec per le conseguenze di un ictus il 3 febbraio 1977, all'et\u00e0 di 76 anni."}
{"id": "2822824", "revid": "228587", "url": "https://it.wikipedia.org/wiki?curid=2822824", "title": "Stephen Bolsin", "text": "Nel 1989 il dottor Bolsin, appena divenuto consulente alla Bristol Royal Infirmary, evidenzi\u00f2 come la mortalit\u00e0 nella cardiochirurgia pediatrica dell'ospedale fosse troppo elevata, raggiungendo il 30% dei pazienti. Questa scoperta lo port\u00f2 ad un confronto con i cardiochirurghi pediatrici, che l'ospedale si rifiutava di indagare. Bolsin dovette allora rivolgersi ai media, a cui segu\u00ec successivamente un'inchiesta governativa nota come \"Kennedy Report\", che auspicava delle raccomandazioni sulla riforma della \"Clinical Governance\" in Gran Bretagna.\nL'azione del dott. Bolsin ha ridotto significativamente la mortalit\u00e0 nella cardiochirurgia del Bristol Royal Infirmary, portandola dal 30 al 5% e ha portato a modificare, a seguito della adozione delle raccomandazioni presenti nel \"Kennedy Report\", la \"clinical governance\" all'interno del sistema sanitario britannico (National Health Service).\nA seguito dello scandalo che ne era nato, il dott. Bolsin non fu pi\u00f9 in grado di trovare lavoro in Gran Bretagna e dovette emigrare in Australia."}
{"id": "2822825", "revid": "1543377", "url": "https://it.wikipedia.org/wiki?curid=2822825", "title": "Mbocayaty del Guair\u00e1", "text": "Mbocayaty del Guair\u00e1, il cui nome \u00e8 abbreviato spesso in Mbocayaty, \u00e8 un centro abitato del Paraguay, situato nel Dipartimento di Guair\u00e1. Forma uno dei 17 distretti in cui \u00e8 diviso il dipartimento.\nPopolazione.\nAl censimento del 2002 la localit\u00e0 contava una popolazione urbana di 2.130 abitanti (6.647 nel distretto). "}
{"id": "2822835", "revid": "486946", "url": "https://it.wikipedia.org/wiki?curid=2822835", "title": "Streeling", "text": ""}
{"id": "2822843", "revid": "599013", "url": "https://it.wikipedia.org/wiki?curid=2822843", "title": "Mbocayaty", "text": "Il toponimo Mbocayaty pu\u00f2 riferirsi a diverse localit\u00e0:"}
{"id": "2822851", "revid": "1305772", "url": "https://it.wikipedia.org/wiki?curid=2822851", "title": "Resistenza senza leader", "text": "La resistenza senza leader (o la cd. struttura a cellule fantasma) \u00e8 una strategia politica di resistenza in cui piccoli gruppi indipendenti (cellule segrete) sfidano un avversario stabilito. Il modello della resistenza senza leader pu\u00f2 essere applicato in diverse modalit\u00e0, dall'azione nonviolenta, alla disobbedienza civile, agli attentati, agli omicidi e ad altri tipi di azione violenta. Le cellule fantasma non hanno tra loro collegamenti verticali e bidirezionali e possono operare senza comando gerarchico. Ma anche se manca un comando centrale, il concetto non implica necessariamente una mancanza di cooperazione.\nVista la semplicit\u00e0 della strategia, la resistenza senza leader \u00e8 stata usata da una vasta gamma di movimenti, da gruppi terroristici, da \"hate groups\", da movimenti per i diritti degli animali, a movimenti ambientalisti radicali, cos\u00ec come da gruppi no global, anti-abortisti fino ai gruppi terroristici islamici come al-Q\u0101\u02bfida.\nLa resistenza senza leader \u00e8 spesso basata sulla resistenza con mezzi violenti, ma non si limita a questa. La stessa struttura pu\u00f2 essere utilizzata da gruppi non-violenti che producono, stampano e distribuiscono testi e materiali multimediali. Su Internet viene usata per creare auto-moltiplicazione di boicottaggi contro avversari politici e manifestazioni spontanee, come nel caso del No Berlusconi Day in Italia, o per realizzare sistemi di moneta elettronica alternativa, che funzionano al di fuori del controllo delle banche e del sistema fiscale degli stati."}
{"id": "2822854", "revid": "1543377", "url": "https://it.wikipedia.org/wiki?curid=2822854", "title": "Pattinaggio di figura ai XXI Giochi olimpici invernali - Danza su ghiaccio", "text": "Le gare di Danza su ghiaccio ai XXI Giochi olimpici invernali si sono svolte il 19 (obbligatorio), il 21 (originale) e il 22 febbraio 2010 (libero) al Pacific Coliseum di Vancouver."}
{"id": "2822862", "revid": "287204", "url": "https://it.wikipedia.org/wiki?curid=2822862", "title": "486 (numero)", "text": "Quattrocentottantasei (486) \u00e8 il numero naturale dopo il 485 e prima del 487."}
{"id": "2822863", "revid": "21981", "url": "https://it.wikipedia.org/wiki?curid=2822863", "title": "Sasha Vuja\u010di\u0107", "text": ""}
{"id": "2822864", "revid": "21981", "url": "https://it.wikipedia.org/wiki?curid=2822864", "title": "Du\u0161an Jeli\u0107 Koutsopoulos", "text": ""}
{"id": "2822865", "revid": "21981", "url": "https://it.wikipedia.org/wiki?curid=2822865", "title": "De Juan Collins", "text": ""}
{"id": "2822870", "revid": "69815", "url": "https://it.wikipedia.org/wiki?curid=2822870", "title": "Bakatesto", "text": ""}
{"id": "2822871", "revid": "69815", "url": "https://it.wikipedia.org/wiki?curid=2822871", "title": "Bakatesuto", "text": ""}
{"id": "2822876", "revid": "287204", "url": "https://it.wikipedia.org/wiki?curid=2822876", "title": "485 (numero)", "text": "Quattrocentottantacinque (485) \u00e8 il numero naturale dopo il 484 e prima del 486."}
{"id": "2822885", "revid": "120074645", "url": "https://it.wikipedia.org/wiki?curid=2822885", "title": "Raffaele Mariano", "text": "Biografia.\nFedelissimo allievo di Augusto Vera, si occup\u00f2 di filosofia e storia delle religioni. Fu docente di Storia della Chiesa presso l'Universit\u00e0 di Napoli negli anni tra il 1885 al 1904. La sua indagine fu prevalentemente orientata verso l'interpretazione del pensiero di Hegel con argomentazioni comuni agli esponenti della destra hegeliana ottocentesca.\nMariano filosofo e critico.\nCome filosofo pu\u00f2 essere collocato insieme al suo maestro in quella tendenza affermatasi nella seconda met\u00e0 dell'Ottocento che privilegiava l'interpretazione sistematica e razionale rispetto a quella rivoluzionaria dei testi di Hegel, denominata hegelismo ortodosso. Nelle sue interpretazioni inser\u00ec talvolta temi non strettamente legati al pensiero di Hegel affermando tra l'altro che \"la filosofia deve essere compiuta dalla religione\" (\"Dall'idealismo nuovo a quello di Hegel, Motivi, risonanze e variazioni sulle dottrine hegeliane\"), trattando riguardo a \"ci\u00f2 che dell'idealismo di Hegel \u00e8 morto e di ci\u00f2 che non pu\u00f2 morire\", argomento precedentemente trattato da Benedetto Croce, il quale risponde aspramente alle argomentazioni proposte da Mariano sul 6\u00ba numero del 1908 de \"La critica. Rivista di Letteratura, Storia e Filosofia\" diretta dallo stesso Croce:\nNel 1864 si schier\u00f2 a favore del mantenimento della pena di morte in un dibattito sul tema, in accordo con il suo maestro Augusto Vera ( \"La pena di morte. Considerazioni in appoggio del prof. Vera, 1864, Napoli. \"), uno dei pi\u00f9 autorevoli difensori del mantenimento di questa pratica. \u00c8 ancora Croce che commenta con grave disappunto l'argomento:\nFu anche saggista con un gusto per la \"critica della critica\" (cit.\"Storia Letteraria d'Italia, Volume III, Armando Balduino\") sia letteraria che filosofica, non trascurando l'arte che annetteva strettamente alla morale. Rivolse la sua indagine anche al rinascimento con un Saggio biografico critico su Giordano Bruno \"La vita e l'uomo, 1881\" -\nPubblic\u00f2 anche una monografia \"apologetica\" del suo maestro Augusto Vera, \"Augusto Vera, 1886\".\nMariano storico.\nLa sua produzione fu in un secondo momento soprattutto riferita alla storia, in particolare la storia del cristianesimo e quella delle religioni in genere, argomenti affini anche alla materia insegnata presso l'universit\u00e0 napoletana. Non sono presenti particolari innovazioni nella sua ricerca, ma fu uno dei primi a discutere la tesi proposta dal Croce riguardo alla riduzione della storia al concetto generale dell'arte.\nMariano fu il traduttore del quinto e ultimo volume della monumentale opera di Ferdinando Gregorovius \"Wanderjahre in Italien\" dal titolo \"Apulische Landschaften.\" La traduzione italiana si chiam\u00f2 \"Nelle Puglie e\" comparve in un volume pubblicato a Firenze presso l\u2019editore Giovanni Barbera nel 1882, preceduto da una presentazione dello stesso Mariano: chiamata \"Noterelle di viaggio. \u00a0\"\nRiconoscimenti.\nLa citt\u00e0 d'origine del filosofo, Capua, gli ha dedicato una strada, sede, tra l'altro, del Banco di Napoli. La targa riporta il cognome Mariani anzich\u00e9 Mariano, errore che nessuna amministrazione ha ancora provveduto a correggere."}
{"id": "2822892", "revid": "219110", "url": "https://it.wikipedia.org/wiki?curid=2822892", "title": "Ponte della tramvia", "text": "Il ponte della tramvia \u00e8 un ponte di Firenze a servizio della linea 1 della tramvia di Firenze.\nAttraversando il fiume Arno, unisce piazza Paolo Uccello con viale Stendhal. Il ponte \u00e8 stato costruito per permettere l'attraversamento del fiume alla linea 1 della tramvia di Firenze e, oltre al tram, ne \u00e8 consentito l'accesso ai pedoni e alle biciclette. \u00c8 sicuramente l'opera pi\u00f9 significativa da un punto di vista ingegneristico della linea 1. \nCaratteristiche tecniche.\nIl ponte della tramvia \u00e8 un viadotto a due vie lungo 124 metri, di fattura moderna, il cui impalcato, in acciaio COR-TEN , ha una larghezza massima di 22,80 metri alle spalle e di 14,70 al centro. La struttura si sorregge su due piloni di cemento armato. La parte centrale dedicata al tram \u00e8 larga 8 metri, ai lati della quale sono presenti due percorsi pedonali e ciclabili."}
{"id": "2822897", "revid": "30296404", "url": "https://it.wikipedia.org/wiki?curid=2822897", "title": "Elaboratore personale", "text": ""}
{"id": "2822902", "revid": "38593", "url": "https://it.wikipedia.org/wiki?curid=2822902", "title": "Semiprimo", "text": ""}
{"id": "2822905", "revid": "300067", "url": "https://it.wikipedia.org/wiki?curid=2822905", "title": "Demarcus Nelson", "text": ""}
{"id": "2822906", "revid": "6923", "url": "https://it.wikipedia.org/wiki?curid=2822906", "title": "SQuba", "text": ""}
{"id": "2822910", "revid": "87499", "url": "https://it.wikipedia.org/wiki?curid=2822910", "title": "Lingua dolomitica", "text": ""}
{"id": "2822911", "revid": "709565", "url": "https://it.wikipedia.org/wiki?curid=2822911", "title": "Storie di san Vincenzo Ferrer", "text": "Le Storie di san Vincenzo Ferrer sono un dipinto tempera su tavola (27,5x214 cm) di Ercole de' Roberti, databile al 1473 e conservato nella Pinacoteca Vaticana nella Citt\u00e0 del Vaticano. La tavola era la predella del \"Polittico Griffoni\", realizzato con Francesco del Cossa. \nStoria.\nIl polittico si trovava nella cappella della famiglia Griffoni nella basilica di San Petronio a Bologna ed era stato realizzato in cooperazione tra Francesco del Cossa ed Ercole de' Roberti: il primo, pi\u00f9 anziano ed affermato, aveva realizzato i pannelli principali, il secondo, giovane promettente, la predella e i santi sui pilastrini. \nL'opera rimase nella cappella fino al 1725-1730, quando venne smembrata e immessa nel mercato antiquario in lotti separati: da allora i pannelli si dispersero. La predella, segnalata gi\u00e0 dal Vasari come opera del de' Roberti, fin\u00ec forse nei beni del cardinale Aldovrandi, divenuto successivamente proprietario della cappella.\nIl polittico venne ricostruito virtualmente da Roberto Longhi nel 1935, con il fondamentale saggio \"Officina ferrarese\".\nDescrizione.\nLa predella \u00e8 dipinta in maniera molto originale, come una tavola unica dove gli episodi si susseguono senza soluzione di continuit\u00e0, in unit\u00e0 di tempo e di spazio. San Vincenzo Ferrer, canonizzato nel 1448 e oggetto di un'intensa opera di promozione del culto da parte dei Domenicani, era il protagonista della pala, a cui era dedicato lo scomparto centrale. \nLa predella raffigura la serie dei suoi miracoli. Da sinistra, sotto un'elegante loggia rinascimentale che simula l'interno di un'abitazione, si legge la guarigione di una storpia, raffigurata sul suo letto mentre ringrazia pregando il santo. Segue una fantasiosa veduta di esterno, con un ponticello di pietra che porta a un arco che sembra scolpito nella viva roccia, su cui si inerpica una strada fino a formare una spirale che ricorda un ciuffo di panna: si tratta di elementi fantasiosi comuni anche all'arte di Francesco del Cossa. \nLa scena successiva \u00e8 ambientata in una sorta di tempio classico scoperchiato ed ha come tema la resurrezione di un'ebrea spagnola. Le figure sono qui impostate a un forte dinamismo, con la figura della donna abbandonata senza vita a terra e alcune donne che fuggono e si disperano vigorosamente: tali esplosioni vitali di grande espressivit\u00e0 derivano dalla lezione di Donatello a Padova, e fecero da modello per altri grandi artisti, come Niccol\u00f2 dell'Arca e lo stesso Michelangelo. \nSegue un'altra scena di esterno, dove si nota come l'artista imposti vedute fantastiche attraverso scorci preferibilmente passanti sotto ad archi (in questo caso alcune curiose rocce stalagmitiche), con in primo piano uno storpio che viene guarito dal santo. Subito dopo l'episodio dello spegnimento dell'incendio di una casa e salvataggio di un fanciullo: in un edificio in rovina, appena distrutto da un incendio (come dimostrano gli uomini che in primo piano si danno da fare con i secchi al pozzo), \u00e8 rimasto un bambino, che si vede in alto, che \u00e8 illeso grazie alla preghiera rivolta al santo, che appare in cielo a sinistra. \nIl prossimo miracolo \u00e8 ambientato in secondo piano, con grande fantasia compositiva: in un edificio il santo resuscita un bambino, ucciso dalla madre impazzita, che sta seduta fuori dalla stanza.\nL'ultima scena ha luogo in una complessa architettura ottagonale, una sorta di battistero davanti alla facciata di una chiesa, dove ha luogo un'apparizione mistica del Bambin Ges\u00f9 a cui gli astanti si inginocchiano.\nStile.\nLa predella rappresent\u00f2 un'evoluzione nello stile di Ercole de' Roberti, rispetto alle prime opere ferraresi come il \"Settembre\" nel Salone dei Mesi. Le architetture appaiono infatti ormai perfettamente organizzate razionalmente, dimostrando la piena assimilazione della lezione di Piero della Francesca e dei toscani, con un sapiente uso dei volumi e delle pause di paesaggio nella lunga rappresentazione. \nLe figure invece restano improntate a linee di forza spezzate, che danno un grande vigore dinamico alle scene. I panneggi sono sbalzati con forza, come tipico dei ferraresi, e i paesaggi hanno un tono onirico, comune a quelli di Del Cossa, che nel complesso si addicono alle inquietudini serpeggianti nel periodo, che portarono sul finire del secolo a una crisi degli ideali rinascimentali."}
{"id": "2822917", "revid": "2101782", "url": "https://it.wikipedia.org/wiki?curid=2822917", "title": "Trattato di Vienna (1606)", "text": "Il trattato di Vienna (noto anche come pace di Vienna) venne firmato il 23 giugno 1606 da Istv\u00e1n Bocskai, voivoda di Transilvania, e dall'arciduca Mattia d'Asburgo. L'accordo raggiunto dalle parti, di argomento principalmente politico-religioso, chiuse una rivolta feudale tramutatasi in una vera e propria guerra civile.\nAntefatto.\nNel 1605 la nobilt\u00e0 magiara della Transilvania era insorta contro il dominio degli Asburgo. L'imperatore Rodolfo II, gi\u00e0 sovrano d'Ungheria, aveva esteso i suoi domini fino alla Transilvania grazie al generale Giorgio Basta nel 1601. Basta, impegnato nella Lunga Guerra voluta da Rodolfo contro i turchi, aveva sfruttato a vantaggio del suo signore la debolezza in cui versavano i Principati danubiani causa la lunga guerra contro Istanbul: aveva fatto assassinare il potente voivoda Michele di Valacchia e si era impossessato della Transilvania, gi\u00e0 faticosamente domata dal defunto Michele.\nLa presenza austriaca in Transilvania era stata caratterizzata da una spietata politica di occupazione e da una intransigente applicazione dei dettami del Concilio di Trento. La nobilt\u00e0 ungherese, principalmente di fede calvinista, non aveva tardato a muovere le sue rimostranze contro la corte di Praga. Basta era stato rimosso dal suo ruolo di governatore (1602) ma la situazione non era certo migliorata. I boiari transilvani avevano infine deciso di riconoscere Istv\u00e1n Bocskai, gi\u00e0 consigliere dei precedenti voivoda della famiglia B\u00e1thory e, a suo tempo, alleato di Michele di Valacchia contro i turchi, quale nuovo sovrano (1605). La rivolta di Bocskai era stata apertamente appoggiata e foraggiata dal sultano Ahmed I, impegnato a combattere i Safavidi di Persia e bisognoso di chiudere il lungo impegno militare ottomano nei Balcani.\nLa crisi transilvana era servita da pretesto anche per un cambio nella conduzione del potere in seno alla stessa famiglia Asburgo. L'arciduca Mattia, di concerto con il fratello, l'arciduca Massimiliano II d'Austria, aveva sfruttato la situazione per strappare il controllo degli affari ungheresi al sempre pi\u00f9 ombroso e folle fratellastro, l'imperatore Rodolfo II.\nIl trattato.\nL'accordo sottoscritto dall'arciduca Mattia e dal voivoda Bocskai garant\u00ec ai magiari il rispetto dei loro diritti in materia di libert\u00e0 religiosa e di amministrazione politica tanto in Transilvania quanto nel Regno d'Ungheria. Nella citt\u00e0 di Sopron i luterani ottennero la libert\u00e0 di culto tanto quanto i calvinisti la ottennero nelle terre transilvane.\nDa un punto di vista politico, l'accordo garant\u00ec a Istv\u00e1n Bocskai la legittimazione del suo ruolo di sovrano da parte di Mattia d'Asburgo che conferm\u00f2 inoltre la consuetudine transilvana di eleggere liberamente il principe.\nLascito.\nCausa la sua enorme importanza nella storia dei calvinisti d'Ungheria e Transilvania, anche il trattato di Vienna trova posto tra i monumenti del muro dei Riformatori di Ginevra: le prime battute del trattato sono incise nel monumento, vicino alla statua di Istv\u00e1n Bocskai."}
{"id": "2822918", "revid": "36426", "url": "https://it.wikipedia.org/wiki?curid=2822918", "title": "Miracoli di san Vincenzo Ferrer", "text": ""}
{"id": "2822919", "revid": "729019", "url": "https://it.wikipedia.org/wiki?curid=2822919", "title": "Andrea De Benedetti", "text": "Scrive di sport, societ\u00e0 e cultura per \"GQ\", \"D La Repubblica delle donne\", \"Guerin Sportivo\" e \"il manifesto\". Ha lavorato come corrispondente dalla Spagna per \"Tuttosport\", \"Guerin Sportivo\" e \"il manifesto\", raccontando le elezioni spagnole del 2000 e del 2004, i Giochi olimpici di e i campionati europei di calcio Euro 2008 in Austria e Svizzera. Per il manifesto ha curato le rubriche \"Fondocampo\", \"Rasoterra\", \"B-side\" e \"Tribuna d'onore\", intervistando tra gli altri Javier Mar\u00edas, Giancarlo Caselli, Massimo Carlotto, Gianni Vattimo e Franco Grillini. Attualmente \u00e8 docente di lettere al liceo europeo vittoria di Torino . "}
{"id": "2822929", "revid": "300067", "url": "https://it.wikipedia.org/wiki?curid=2822929", "title": "Jean Luc Deganis", "text": ""}
{"id": "2822932", "revid": "287204", "url": "https://it.wikipedia.org/wiki?curid=2822932", "title": "Frederic Fauthoux", "text": ""}
{"id": "2822934", "revid": "118031", "url": "https://it.wikipedia.org/wiki?curid=2822934", "title": "Qubilai Khan", "text": ""}
{"id": "2822937", "revid": "300067", "url": "https://it.wikipedia.org/wiki?curid=2822937", "title": "Jean Louis Hersin", "text": ""}
{"id": "2822943", "revid": "254401", "url": "https://it.wikipedia.org/wiki?curid=2822943", "title": "Lehg II", "text": ""}
{"id": "2822945", "revid": "300067", "url": "https://it.wikipedia.org/wiki?curid=2822945", "title": "Jean Marie Jouaret", "text": ""}
{"id": "2822947", "revid": "36426", "url": "https://it.wikipedia.org/wiki?curid=2822947", "title": "Giovanni di Pietro", "text": ""}
{"id": "2822959", "revid": "124421565", "url": "https://it.wikipedia.org/wiki?curid=2822959", "title": "Io canto (album Laura Pausini)", "text": "Io canto \u00e8 il decimo album ufficiale della cantante italiana Laura Pausini pubblicato in Italia il 10 novembre 2006 e in Francia il 13 novembre. \u00c8 il suo ottavo album in studio e il primo album di cover.\nL'album viene pubblicato in lingua spagnola con il nome \"Yo canto\" il 14 novembre 2006.\nDescrizione.\nIl disco raccoglie 16 cover di popolari brani italiani, scelti da Laura Pausini tra i suoi cavalli di battaglia degli anni in cui cantava nei pianobar della riviera romagnola, oppure tra i pezzi che hanno fatto da colonna sonora della sua vita o di una sua storia d'amore. Laura Pausini ha dichiarato di aver voluto pubblicare \"Io canto\" allo scopo di far conoscere le canzoni dei suoi colleghi al pubblico straniero e ai pi\u00f9 giovani che ancora non le hanno scoperte.\nTutti i brani inclusi nel disco sono stati scritti ed interpretati da noti cantautori italiani, tutti uomini: secondo quanto dichiarato da Laura Pausini, questa caratteristica non \u00e8 il frutto di una scelta voluta, ma solo il risultato casuale della scrematura dei brani operata per arrivare alla tracklist finale. La scelta delle canzoni \u00e8 partita da un elenco di 152 brani, comprendenti anche \"Ho messo via\" di Luciano Ligabue, \"Gocce di memoria\" di Giorgia e \"Piccolo uomo\" di Mia Martini. Tra i brani provinati \u00e8 incluso anche \"\u00c8 non \u00e8\" di Niccol\u00f2 Fabi, poi reso disponibile come Bonus Track per la versione del disco scaricabile tramite iTunes.\nAll'interno dell'album sono presenti tre duetti: in \"Non me lo so spiegare\" Laura Pausini duetta con l'autore del brano, Tiziano Ferro, mentre i brani \"Come il sole all'improvviso\" e \"Il mio canto libero\" sono cantanti rispettivamente insieme a Johnny Hallyday e Juanes.\nIn occasione della pubblicazione del disco, la cantante romagnola ha annunciato un possibile seguito ma, nonostante il successo ottenuto, fino ad oggi non \u00e8 stato realizzato nessun seguito dell'album.\nL'album, distribuito in 47 Paesi, \u00e8 stato pubblicato anche in lingua spagnola con il titolo \"Yo canto\".\nUn video promozionale dell'album, \"Io canto EPK\", \u00e8 stato pubblicato sul canale ufficiale YouTube di Laura Pausini.\nEdizioni.\n\"Io canto\".\nL'edizione del disco pubblicata in Italia contiene 16 tracce inedite.\n\"Io canto\" (ristampa).\nL'edizione dell'album ristampata a marzo 2007 presenta una variazione rispetto alla tracklist dell'edizione originale.\nPer problemi di copyright la traccia numero 4 \"Il mio canto libero\" in lingua italo-spagnola viene sostituita con \"Mi libre canci\u00f3n\" in lingua spagnola.\n\"Io canto - Yo canto Promo Box Edition\".\nL'edizione \"Promo Box Edition\" pubblicata in Italia \u00e8 un cofanetto cartonato promozionale (formato 25 x 25\u00a0cm) per i giornalisti (non in vendita) composto da:\n\"Io canto\" (Francia).\nL'edizione del disco pubblicata in Francia contiene, in aggiunta rispetto all'edizione per l'Italia, una Bonus Track: \"Je chante (Io canto)\" in lingua italo-francese.\nDurata totale: 72:27\n\"Io canto\" (Grecia).\nL'edizione del disco pubblicata in Grecia contiene le 16 tracce dell'edizione per l'Italia con in pi\u00f9 un CD-ROM contenente tracce audio e videoclip.\n\"Yo canto\".\nL'edizione del disco in lingua spagnola pubblicata in Spagna e in America Latina contiene 16 tracce inedite.\n\"Io canto/Yo canto Limited Edition\".\nL'edizione \"Limited Edition\" (2 CD: 5051011814228) pubblicata in Italia, Spagna e America Latina \u00e8 un cofanetto cartonato in edizione limitata che raccoglie le 2 edizioni:\nRegistrazione.\nLe registrazioni del disco sono avvenute parzialmente in Italia e parzialmente a Los Angeles.\nPromozione.\nIl primo singolo estratto \u00e8 \"Io canto\", che rimane per 17 settimane nella \"Top 20\" italiana e per 3 settimane al 1\u00ba posto della classifica. \"Io canto\" entra anche nella \"Top 30\" in Francia, Svizzera e Belgio.\nDall'album \"Io canto\" vengono estratti 4 singoli:\nDall'album \"Yo canto\" vengono estratti 5 singoli:\nRiconoscimenti e nomination.\nCon \"Io canto\" Laura Pausini ottiene il 6 giugno 2007 presso l\"Auditorium della Conciliazione\" a Roma il premio \"Wind Music Award\" (in onda su Italia 1 il 14) e il 20 gennaio 2008 (in onda il 22 su \"Canale 5\") presso l\"'Auditorium di via della Conciliazione\" a Roma un \"Telegatto d'oro\" nella categoria \"Miglior disco\".\nCon \"Yo canto\" ottiene l'8 novembre 2007 a Las Vegas il \"Latin Grammy Award\" nella categoria \"miglior album Pop femminile\" e sempre nello stesso anno riceve una nomination ai \"Premios Orgullosamente Latino\" nella categoria \"Disco latino dell'anno\".\nSuccesso commerciale.\nI due album (\"Io canto\" e \"Yo canto\") vendono oltre 2.000.000 copie: 650.000 copie in Italia; 1.300.000 di copie nel resto del mondo.\n\"Io canto\" esordisce al 1\u00ba posto della classifica FIMI degli album pi\u00f9 venduti in Italia, restando in vetta per altre sette volte, ottenendo il 2\u00ba posto tre volte e il 3\u00b0 una. In cinque settimane, l'album vende oltre 500.000 copie in Italia, risultando essere il pi\u00f9 venduto nel corso del 2006. L'album continua ad ottenere buoni risultati anche per tutto il 2007, arrivando a superare le 600.000 copie vendute in Italia e piazzandosi al 5\u00ba posto della classifica FIMI di fine anno. L'album rientra in classifica in altre 7 occasioni: nell'estate 2009 (92\u00ba, 65\u00ba, 67\u00ba e 81\u00ba posto), nel gennaio 2010 (84\u00ba e 77\u00ba posto)\n e nel novembre 2011 (25\u00ba posto).\n\"Io canto\" ottiene il 1\u00ba posto in Svizzera, l'8\u00ba posto in Belgio (Vallonia) e il 15\u00b0 in Francia.\n\"Yo canto\" raggiunge il 15\u00ba posto in Spagna e ottiene il 9\u00ba posto nella classifica \"Latin Pop Albums\", il 12\u00ba posto nella classifica \"Heatseekers Albums\" e il 22\u00b0 nella \"Latin Albums\", tutte e tre stilate negli Stati Uniti d'America da \"Billboard\"."}
{"id": "2822963", "revid": "767487", "url": "https://it.wikipedia.org/wiki?curid=2822963", "title": "Sjarhej Sasno\u016dski", "text": "Carriera.\nClub.\nDopo aver giocato con vari club bielorussi, approda nel 2007 al .\nNazionale.\nDal 2009 ha rappresentato la nazionale bielorussa."}
{"id": "2822967", "revid": "1543377", "url": "https://it.wikipedia.org/wiki?curid=2822967", "title": "Pattinaggio di figura ai XXI Giochi olimpici invernali - Pattinaggio di figura femminile", "text": "Le gare di Pattinaggio di figura femminile ai XXI Giochi olimpici invernali si sono svolte il 23 (programma breve) e il 25 febbraio 2010 (programma libero) al Pacific Coliseum di Vancouver."}
{"id": "2822969", "revid": "300067", "url": "https://it.wikipedia.org/wiki?curid=2822969", "title": "Jean Michel Senegal", "text": ""}
{"id": "2822971", "revid": "300067", "url": "https://it.wikipedia.org/wiki?curid=2822971", "title": "Jean Michel S\u00e9n\u00e9gal", "text": ""}
{"id": "2822979", "revid": "729019", "url": "https://it.wikipedia.org/wiki?curid=2822979", "title": "Hannoverscher Schweisshund", "text": "L'Hannoverscher Schweisshund, in italiano segugio di Hannover o segugio annoveriano, \u00e8 una razza canina proveniente dal nord della Germania. Discendente dei vecchi segugi medievali, specializzata nella ricerca su pista di sangue (soprattutto nella caccia al cervo). \n\u00c8 stata usata come base per la selezione del Bayerischer Gebirgsschweisshund.\nUtilizzo.\n\u00c8 una razza relativamente poco diffusa, il suo impiego ideale \u00e8 la ricerca del selvatico ferito. Pu\u00f2 seguire una pista fredda, vecchia di giorni, e rintracciare cos\u00ec gli animali colpiti , ma non abbattuti che possono percorre chilometri prima di fermarsi.\nSpesso \u00e8 addestrato a rimanere a guardia della carcassa dell'animale, e di solito di un oggetto lasciato dal cacciatore, mentre questo torna a cercare aiuto per trasportare il selvatico che va morire o si ferma nella vegetazione fitta o comunque in una zona in cui il recupero \u00e8 ostico.\nViene impiegato dai guardiacaccia per trovare gli animali feriti.\nAspetto.\n\u00c8 un cane di taglia media, dall'aspetto robusto. Costante nel lavoro grazie ad un ampio torace e arti muscolosi, ma mai troppo alti da ostacolare il lavoro di traccia con naso a terra. Cranio ampio con tartufo grande e nero o raramente marrone.\nMantello corto e fitto, rosso (pi\u00f9 o meno chiaro) a volte striato. Alcuni esemplari presentano una maschera nera o una croce bianca sul petto."}
{"id": "2822980", "revid": "1305772", "url": "https://it.wikipedia.org/wiki?curid=2822980", "title": "Deposizione dalla croce", "text": ""}
{"id": "2822982", "revid": "300067", "url": "https://it.wikipedia.org/wiki?curid=2822982", "title": "Jean Pierre Staelens", "text": ""}
{"id": "2822985", "revid": "287204", "url": "https://it.wikipedia.org/wiki?curid=2822985", "title": "Herve Toure", "text": ""}
{"id": "2822986", "revid": "196390", "url": "https://it.wikipedia.org/wiki?curid=2822986", "title": "Saint Ange Vebobe", "text": ""}
{"id": "2822987", "revid": "125264181", "url": "https://it.wikipedia.org/wiki?curid=2822987", "title": "\u00c7a\u011fda\u015f Atan", "text": "Carriera.\nHa segnato la sua prima rete nella stagione 2009-2010 in - (2-1), il 20 febbraio 2010, con un colpo di testa in seguito ad un calcio d'angolo al 70'."}
{"id": "2822988", "revid": "196390", "url": "https://it.wikipedia.org/wiki?curid=2822988", "title": "Saint Ange V\u00e9bobe", "text": ""}
{"id": "2822990", "revid": "300067", "url": "https://it.wikipedia.org/wiki?curid=2822990", "title": "Yves Marie Verove", "text": ""}
{"id": "2822992", "revid": "300067", "url": "https://it.wikipedia.org/wiki?curid=2822992", "title": "Yves Marie V\u00e9rove", "text": ""}
{"id": "2822993", "revid": "287204", "url": "https://it.wikipedia.org/wiki?curid=2822993", "title": "Frederic Weis", "text": ""}
{"id": "2822997", "revid": "1060", "url": "https://it.wikipedia.org/wiki?curid=2822997", "title": "Sacro Cuore di Cristo", "text": ""}
{"id": "2822999", "revid": "599013", "url": "https://it.wikipedia.org/wiki?curid=2822999", "title": "Sasa Vuja\u010di\u0107", "text": ""}
{"id": "2823000", "revid": "287204", "url": "https://it.wikipedia.org/wiki?curid=2823000", "title": "484 (numero)", "text": "Quattrocentottantaquattro (484) \u00e8 il numero naturale dopo il 483 e prima del 485."}
{"id": "2823002", "revid": "767487", "url": "https://it.wikipedia.org/wiki?curid=2823002", "title": "Nata libera (album)", "text": "Nata libera \u00e8 il primo album a 33 giri di Leano Morelli, edito nel 1977.\nIl disco.\nComprende 10 canzoni, 6 delle quali inedite, mentre le altre 4 sono quelle dei due 45 giri pubblicati un anno prima.\nI testi e le musiche sono di Leano Morelli, tranne \"Nata libera\" (testo di Leano Morelli e musica di Enzo Crippa) e \"La voglia di te\" (testo di Leano Morelli e musica di Daniele Dallaj)\nGli arrangiamenti sono curati da Pinuccio Pirazzoli; le registrazioni sono state effettuate presso lo Studio Johann Sebastian Bach di Milano, ed il tecnico del suono \u00e8 Nino Iorio, tranne che per le canzoni \"Un amore diverso\", \"Nata libera\", \"La voglia di te\" e \"A meno che...\", registrate Studio Phonogram con il tecnico del suono Pino Ciancioso.\nL'album \u00e8 stato ristampato in CD nel 2010 dalla Universal Music (0602527503561)\nTracce.\nLATO A\nLATO B"}
{"id": "2823017", "revid": "547034", "url": "https://it.wikipedia.org/wiki?curid=2823017", "title": "Laurent Monsengwo Pasinya", "text": "Biografia.\nHa ricevuto l'ordinazione sacerdotale il 21 dicembre 1963.\nDopo gli studi e dopo aver prestato servizio come sacerdote nel suo Paese, ha ricevuto la nomina vescovile da parte di papa Giovanni Paolo II, che lo nomin\u00f2 il 13 febbraio 1980 vescovo ausiliare di Inongo e vescovo titolare di Acque Nuove di Proconsolare.\nHa poi ricevuto la consacrazione episcopale il 4 maggio dello stesso anno dal Pontefice.\nDopo poco pi\u00f9 di un anno, il 7 aprile 1981, papa Wojty\u0142a lo ha nominato vescovo ausiliare dell'arcidiocesi di Kisangani.\nNel 1984 \u00e8 stato eletto dai vescovi della sua Nazione presidente della Conferenza Episcopale Congolese, ruolo insolito per un ausiliare, e lo \u00e8 rimasto fino al 1992.\nDal 1\u00ba settembre 1988 \u00e8 stato arcivescovo di Kisangani. Durante il periodo in cui ha retto tale arcidiocesi ha ricoperto l'importante e prestigioso ruolo di presidente del Simposio delle Conferenze Episcopali dell'Africa e del Madagascar: ha rappresentato tutti i vescovi del Continente dal 1997 al 2003.\nDal 2004 e fino al 2008 \u00e8 stato presidente della Conferenza Episcopale Congolese.\nIl 6 dicembre 2007 papa Benedetto XVI lo ha nominato arcivescovo di Kinshasa dopo il decesso del precedente arcivescovo, cardinale Fr\u00e9d\u00e9ric Etsou-Nzabi-Bamungwabi.\nBenedetto XVI lo ha elevato al rango di cardinale con il titolo presbiterale di Santa Maria \"Regina Pacis\" in Ostia mare nel concistoro del 20 novembre 2010.\nNel febbraio 2012 viene chiamato da Benedetto XVI a predicare gli Esercizi spirituali alla sua presenza e a quella della Curia romana in occasione della Quaresima.\nIl 13 aprile 2013 papa Francesco lo ha nominato membro del Consiglio dei cardinali, chiamati a consigliarlo nel governo della Chiesa universale e a studiare un progetto di revisione della Curia romana; mantiene l'incarico fino al 12 dicembre 2018.\nIl 1\u00ba novembre 2018 papa Francesco ha accettato la sua rinuncia al governo pastorale dell'arcidiocesi di Kinshasa per raggiunti limiti d'et\u00e0; gli \u00e8 succeduto per coadiutoria Fridolin Ambongo Besungu, O.F.M.Cap.\nIl 7 ottobre 2019, al compimento del suo ottantesimo compleanno, \u00e8 uscito dal novero dei cardinali elettori. \n\u00c8 morto nel pomeriggio dell'11 luglio 2021 in una clinica di Le Port-Marly; aveva lasciato la Repubblica Democratica del Congo, 6 giorni prima, su un aereo medicalizzato. Le sue spoglie sono arrivate a Kinshasa il 17 luglio per i solenni funerali celebrati il 20 luglio dal cardinale Fridolin Ambongo Besungu e la successiva sepoltura nella cattedrale di Nostra Signora del Congo.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "2823018", "revid": "767487", "url": "https://it.wikipedia.org/wiki?curid=2823018", "title": "I Knew It Was You", "text": "I Knew It Was You (\"I Knew It Was You: Rediscovering John Cazale\") \u00e8 un film-documentario del 2009 diretto da Richard Shepard, che a trent'anni dalla scomparsa ricorda l'attore John Cazale.\nIl titolo del documentario a lui dedicato riprende una famosa scena de Il Padrino II in cui Al Pacino dice a Cazale \"So che fosti tu\".\nIn Italia, il documentario \u00e8 andato in onda il 2 aprile 2010, sul canale Mediaset, Studio Universal, con il titolo \"I Knew It Was You\". Il 12 agosto 2015, in occasione degli 80 anni dalla nascita, il documentario \u00e8 andato in onda su Sky Arte, con il titolo John Cazale - Il padrino mancato."}
{"id": "2823022", "revid": "253269", "url": "https://it.wikipedia.org/wiki?curid=2823022", "title": "Jeff Franklin", "text": "Biografia.\nNegli anni ottanta in veste di sceneggiatore e produttore collabora alla realizzazione dei film \"Un ragazzo come gli altri\" e \"Lezioni d'estate\". Nel 1999 come produttore associato firma il film d'animazione \"Stuart Little - Un topolino in gamba\".\nSempre nel 1999 esordisce alla regia con \"Love Stinks\", film che produce, sceneggia e in cui veste anche i panni di attore.\nAd oggi vive al 10066 Cielo Drive, nella nuova casa sorta nel 1994 dopo la demolizione dell'abitazione dove la Manson Family uccise Sharon Tate ed altre 4 persone.\nAttivit\u00e0.\n\u00c8 stato ideatore della sit-com \"Gli amici di pap\u00e0\", come produttore firma le serie televisive \"Laverne &amp; Shirley\", \"Henry e Kip\" e \"Malcom &amp; Eddie\"."}
{"id": "2823023", "revid": "26415", "url": "https://it.wikipedia.org/wiki?curid=2823023", "title": "Madon\u00ece", "text": ""}
{"id": "2823029", "revid": "1305772", "url": "https://it.wikipedia.org/wiki?curid=2823029", "title": "Grado di avanzamento", "text": "In chimica, il grado di avanzamento, indicato con la lettera greca \"\u03be\" (\"csi\"), indica il procedere di una reazione chimica. La sua variazione, \"d\u03be\", \u00e8 data dal rapporto tra la quantit\u00e0 di prodotto formato o di reagente consumato e il numero stechiometrico. Per esempio, per una generica reazione\nsi ha\ndove formula_3 sono le moli di reagenti o prodotti e formula_4 \u00e8 il numero stechiometrico. Da notare come quest'ultimo rappresenti il coefficiente stechiometrico preceduto dal segno negativo nel caso dei reagenti. Quando si sar\u00e0 raggiunto per esempio un grado d'avanzamento \"\u03be\"=1,5 facendo reagire 5 moli di \"A\", saranno rimaste 5-(1,5x3)=0,5 moli di \"A\", mentre si saranno formate 2x1,5=3 moli di \"B\".\nIl grado d'avanzamento \u00e8 una grandezza di pratico utilizzo in termodinamica e cinetica chimica. In particolare la variazione del grado d'avanzamento in funzione del variare del tempo esprime la velocit\u00e0 di reazione, mentre cambiando di segno la derivata dell'energia libera di Gibbs in funzione di \"d\u03be\" si ricava l'affinit\u00e0 chimica."}
{"id": "2823031", "revid": "767487", "url": "https://it.wikipedia.org/wiki?curid=2823031", "title": "Bartolino da Novara", "text": "Biografia.\nFiglio di Maestro Giovanni da Novara, sembra che fu l'architetto della Casa Della Porta di Novara.\nFu al servizio degli Estensi nella citt\u00e0 di Ferrara. Il primo documento scritto che lo cita \u00e8 una lettera datata 8 giugno 1368 di Niccol\u00f2 II d'Este a Guido Gonzaga dove offre al duca di Mantova i servizi del suo architetto. Niccol\u00f2 II, il 29 giugno 1373, intest\u00f2 a Bartolino un palazzo in cui visse anche il suo discendente Domenico Maria Novara maestro di Copernico. Nel 1385 per gli estensi, dopo quasi un ventennio di collaborazione, architett\u00f2 il Castello Estense.\nNel 1395, presso la corte di Francesco I Gonzaga, forn\u00ec disegni e piante per quello di Mantova. Il signore di Mantova, agli inizi del Quattrocento, effettu\u00f2 rilevanti interventi architettonici e urbanistici nella zona della corte e del vescovado, in cui vennero abbattute alcune antiche chiese come Santa Maria in Capodibove e Santa Croce per fare posto alla edificazione del castello gonzaghesco. Ebbe anche incarico da Francesco di costruire il Santuario della Beata Vergine delle Grazie.\nNel 1402 inizi\u00f2 la costruzione della rocca di Finale Emilia che venne ampliata nel 1425 su disegno di Giovanni da Siena per Niccol\u00f2 III d'Este.\nNel 1404 fu incaricato della costruzione dei bastioni difensivi lungo il Po.\nCome ingegnere militare, ebbe incarichi dai Visconti di Milano e dalla signoria De' Medici di Firenze."}
{"id": "2823039", "revid": "37401", "url": "https://it.wikipedia.org/wiki?curid=2823039", "title": "Rizoatonia", "text": ""}
{"id": "2823044", "revid": "123991727", "url": "https://it.wikipedia.org/wiki?curid=2823044", "title": "Rizotonia", "text": "In linguistica, la rizotonia indica in una forma verbale la tonicit\u00e0 di una sillaba appartenente alla radice. Per converso, la rizoatonia indica che in una forma verbale l'accento tonico cade in una sillaba che non appartiene alla radice. Una forma verbale con rizotonia si dice \"rizotonica\", una con rizoatonia \"rizoatona\" o anche \"arizotonica\".\nSono ad esempio rizotoniche le forme delle persone singolari del presente indicativo del verbo italiano \"amare\":\nmentre \u00e8 rizoatona la 2\u00aa persona plurale:\nin cui l'accento cade sulla vocale tematica (che insieme alla radice forma il tema).\nParlando dell'indoeuropeo, si ipotizza che durante il protogermanico l'accento non fosse presente sulla sillaba radicale e i paradigmi presentassero rizotonia solo sulla prima persona del presente e del preterito, mentre cadesse l'accento dopo la consonante nel participio passato e preterito plurale.\nPerfetti rizotonici.\nIn linguistica vengono chiamati \"perfetti rizotonici\" o \"perfetti forti\" quei paradigmi verbali del passato remoto che presentano alcune forme personali accentate sulla radice.\nNella lingua italiana, in particolare, i perfetti rizotonici presentano:\nQuindi la 2\u00aa, 4\u00aa, 5\u00aa persona di tutti i paradigmi del perfetto (sia dei \"perfetti rizotonici\" sia dei \"perfetti rizoatoni\") \u00e8 sempre una \"persona rizo-atona\", in quanto sempre accentata sulla desinenza verbale.\nIn italiano i perfetti rizotonici sono propri solo di alcuni verbi appartenenti alla seconda e alla terza coniugazione, mentre nessun verbo della prima coniugazione ha il perfetto rizotonico.\nLa distinzione tra perfetti rizotonici (forti) e rizoatoni (deboli) \u00e8 particolarmente importante per la grammatica storica dell'italiano, in quanto la loro evoluzione diacronica \u00e8 diversa. \nAll'interno dell'evoluzione dei perfetti forti \u00e8 stata a sua volta diversa l'evoluzione delle persone rizotoniche dall'evoluzione delle persone rizoatone.\nOggi questa distinzione si pu\u00f2 notare nell'alternanza, nei paradigmi dei perfetti forti, tra due radici verbali, una per le tre persone rizotoniche e un'altra per le tre persone rizoatone. Ad esempio si pu\u00f2 alternare una radice con consonante doppia e una radice con la stessa consonante scempia.\nOppure, caso ancora pi\u00f9 emblematico, una radice con occlusiva velare sorda doppia si alterna con una radice con affricata postalveolare sorda scempia.\nEsempio: verbo \"piacere\""}
{"id": "2823053", "revid": "1543377", "url": "https://it.wikipedia.org/wiki?curid=2823053", "title": "H\u00e9lica", "text": "La H\u00e9lica \u00e8 una microvettura costruita dall'ingegnere francese Marcel Leyat in una trentina di esemplari tra il 1913 ed il 1926, caratterizzata dalla propulsione ad elica e dall'assenza di trasmissione alle ruote.\nI primi prototipi.\nI primi due esemplari costruiti, nel 1913 e nel 1914 erano a tre ruote ed avevano il motore collocato pi\u00f9 in alto della testa del conducente. Mentre sul prototipo del 1913 l'elica era completamente libera, in quello successivo, battezzato \"H\u00e9licocycle\" comparve una protezione lungo la circonferenza che sarebbe rimasta su tutti gli esemplari costruiti successivamente.\nLa produzione.\nNel 1919 Leyat realizz\u00f2 un nuovo modello di H\u00e9lica: pass\u00f2 da tre a quattro ruote, il motore e l'asse dell'elica furono posti pi\u00f9 in basso della testa del conducente e la carrozzeria era di tipo scoperto. Questo fu il primo modello commercializzato.\nNel 1921 Leyat differenzi\u00f2 la produzione in due modelli, con una versione \"sport\" simile al modello del 1919 ed una versione \"conduite int\u00e9rieure\" (berlina) con cabina chiusa.\nNel 1924 venne realizzato un esemplare \"bimodale\" in grado di circolare su strada e su ferrovia: si trattava di una H\u00e9lica con cabina chiusa, cui furono applicate piccole ruote ferroviarie con scartamento di 60 cm che ne consentivano l'utilizzo su ferrovia Decauville. Destinata alla \"Compagnie Mini\u00e8re du Congo Fran\u00e7ais\" (\"Compagnia mineraria del Congo Francese\"), venne collaudata in Francia nel 1925 sulla ferrovia Pithiviers/Toury nel dipartimento di Loiret in Francia; fu in seguito impiegata a Brazzaville come vettura di ispezione a disposizione del direttore degli impianti minerari.\nEsemplari sopravvissuti.\nNe sono sopravvissuti due esemplari: un modello 1921 a carrozzeria aperta, conservato al Museo delle arti e dei mestieri di Parigi cui fu donato da Gustave Courau nel 1931; \ned un esemplare a cabina chiusa (\"conduite int\u00e9rieure\") costruito nel 1922, marciante ed immatricolato con la targa originale, di propriet\u00e0 di un collezionista privato.\nVeicoli simili.\nAltri veicoli con propulsione ad elica:\nAnche alcune aeroslitte prodotte in Unione sovietica potevano montare delle ruote in luogo dei pattini per l'uso estivo o su terreno non innevato (ad esempio le Sever-2, le NKL e la Ka30)"}
{"id": "2823057", "revid": "466539", "url": "https://it.wikipedia.org/wiki?curid=2823057", "title": "Niele Toroni", "text": "Biografia.\nDal 1959 Toroni opera a Parigi. Nel 1967 fonda il gruppo BMPT, composto da (Daniel Buren, Olivier Mosset, Michel Parmentier) e si pone tra l'arte concettuale e del minimalismo. Niele Toroni ha esposto in Francia, Svizzera e Germania in mostre importanti come Documenta 7 a Kassel, alla Biennale di Venezia e alla Biennale di Parigi."}
{"id": "2823058", "revid": "123971444", "url": "https://it.wikipedia.org/wiki?curid=2823058", "title": "Eugenio Giuseppe Conti", "text": "Biografia.\nFiglio del medico Bernardino e di Angela Ogliari, studi\u00f2 pittura presso l'Accademia Carrara di Bergamo ed ebbe per maestro Enrico Scuri; nel 1864 si trasfer\u00ec a Firenze e studi\u00f2 con Antonio Ciseri, dal 1866 fu a Roma per frequentare l'Accademia nazionale di San Luca frequentando la bottega di Cesare Mariani vi rimase fino al 1864. In giovent\u00f9 fu legato ai patrioti garibaldini. Combatte nel 1866 come volontario tra i Garibaldini, compiendo gesta eroiche, e fatto prigioniero dagli austrici in trentino, e venne incarcerato in Slovenia, pot\u00e0 tornare in patria solo a seguito di uno scambio di prigionieri.\nIn seguito nel 1874 visse tra Milano a Crema e spos\u00f2 la cugina Zoe Fontana, da cui ebbe quattro figli, scoprendo grazie ad una famiglia dell'alta nobilt\u00e0 il borgo di Lierna sul Lago di Como, dove trascorrer\u00e0 poi numerosi anni in villeggiatura, trovando in quell'ambiente l'ispirazione per numerose opere.\nRealizz\u00f2 dipinti per le chiese di Vaiano Cremasco, Credera, San Giovanni Battista e Santa Maria della Croce a Crema, per palazzo Bonzi e villa Poma a Biella. Partecip\u00f2 alla mostra industriale e artistica di Cremona, a un'analoga mostra di Torino e all'esposizione industriale milanese.\nNel 1901 venne nominato socio onorario dell'Accademia di Belle Arti di Brera.\n\u00c8 sepolto nel cimitero di Sergnano: sulla tomba \u00e8 presente un medaglione di bronzo con il suo ritratto realizzato dallo scultore Alessandro Lafor\u00eat.\nConti sar\u00e0 spesso ospite con numerosi altri pittori di una nobile famiglia a Lierna sul Lago di Como, dove viene ospitato per soggiornare nell'estate del 1908 realizzando la sua ultima opera, di grandi dimensioni, prima di morire Il battello gira la punta a Lierna, dipinto En plein air dalla terrazza di una villa sulla di Lierna, dichiarando che fosse la pi\u00f9 bella vista della sua vita. L'opera \u00e8 oggi parte della collezione permanente del Museo civico di Crema e del Cremasco."}
{"id": "2823059", "revid": "767487", "url": "https://it.wikipedia.org/wiki?curid=2823059", "title": "Aleksander Jab\u0142o\u0144ski", "text": "\u00c8 conosciuto per il diagramma di Jablonski.\nBiografia.\nDurante la prima guerra mondiale presta servizio militare sul fronte orientale. Concluso il conflitto, si trasferisce a Varsavia per studiare violino presso il conservatorio della citt\u00e0, avendo come insegnante Stanis\u0142aw Barcewicz. \nAbbandona presto lo studio della musica per dedicarsi alla scienza. Nel 1930 si laurea presso l'Universit\u00e0 di Varsavia, trasferendosi in seguito a Berlino come borsista alla Humboldt-Universit\u00e4t zu Berlin."}
{"id": "2823060", "revid": "287204", "url": "https://it.wikipedia.org/wiki?curid=2823060", "title": "Maude Adams", "text": "Conobbe il suo pi\u00f9 grande successo portando sulle scene di Broadway il personaggio di Peter Pan. La sua spiccata personalit\u00e0 la port\u00f2 a essere una delle attrici pi\u00f9 amate e pi\u00f9 celebrate del tempo, oltre che la pi\u00f9 pagata. I suoi fan la chiamavano familiarmente Maudie. Era conosciuta, infatti, anche come Maudie Adams.\nInterpret\u00f2 personaggi di autori classici, quali William Shakespeare e Friedrich Schiller, e moderni, come Edmond Rostand e James Matthew Barrie, il quale sceneggi\u00f2 per lei \"Peter Pan\".\nBiografia.\nNata con il nome Maude Ewing Adams Kiskadden nello Utah, a Salt Lake City da Asaneth Ann (nata Adams) e James (o John) Henry Kiskadden, resta orfana di padre quando ha solo sei anni. Poco si sa di suo padre, morto nel 1878. \u00c8 stato scritto che Kiskadden (nome di origine scozzese) fosse giunto nello Utah proveniente dal Montana. Suo padre non era di religione mormone (Maude stessa scrisse che il padre veniva definito dai mormoni \"un gentile\"), mentre seguace della Chiesa dei santi degli ultimi giorni era la nonna materna dell'attrice. La madre di Maude, Asaneth Ann Kiskadden, era un'attrice e il suo lavoro la portava a viaggiare insieme alla figlia. La bambina, all'et\u00e0 di 5 anni, debutt\u00f2 a teatro accanto alla madre.\nNew York.\nLa sua carriera la port\u00f2 a lavorare in California ed a Boston, per poi approdare, all'et\u00e0 di 16 anni, sui palcoscenici di New York. Le indubbie doti di attrice le aprirono ben presto anche le porte di Broadway, dove debutt\u00f2 in \"Lord Chumley\", una commedia scritta da David Belasco e Henry C. De Mille. Charles H. Hoyt la lanci\u00f2 in \"The Midnight Bell\" che la fece conoscere al grande pubblico. Accorgendosi di avere tra le mani una potenziale star, Hoyt le offr\u00ec un contratto di cinque anni, ma l'attrice prefer\u00ec scegliere di andare a lavorare con il potente Charles Frohman.\nNel 1892, il famoso attore John Drew, Jr. lasci\u00f2 il suo impresario, Augustin Daly e si un\u00ec in societ\u00e0 con Frohman. Quest'ultimo produsse una serie di spettacoli che avrebbero visto Drew fare coppia fissa con Maude Adams dopo il grande successo che aveva ottenuto con \"The Masked Ball\".\nUltimi anni.\nMaude Adams venne a mancare nel 1953 mentre si trovava nella sua casa estiva di Caddam Hill a Tannersville, New York; ricevette sepoltura nel cimitero del convento delle Suore di Nostra Signora del Ritiro al Cenacolo, nel sobborgo del Lago Ronkonkoma, a New York."}
{"id": "2823061", "revid": "30298537", "url": "https://it.wikipedia.org/wiki?curid=2823061", "title": "Vita contemplativa", "text": ""}
{"id": "2823062", "revid": "287204", "url": "https://it.wikipedia.org/wiki?curid=2823062", "title": "Aleksander Jablonski", "text": ""}
{"id": "2823065", "revid": "287204", "url": "https://it.wikipedia.org/wiki?curid=2823065", "title": "Helica", "text": ""}
{"id": "2823067", "revid": "729019", "url": "https://it.wikipedia.org/wiki?curid=2823067", "title": "Gaetano Arcieri", "text": "Biografia.\nNacque a Castelluccio Superiore da Nicola e Maria Angela Scutilli. Trasferitosi insieme alla famiglia nel 1818 a Latronico fu membro dell'Accademia Florimontana, dell'Accademia Cosentina e di Aci-Reale, delle Societ\u00e0 Economiche della Basilicata e di Principato Ultra. Ader\u00ec al movimento Carbonaro prima e poi al movimento liberale. Resse il Comune di Latronico nel 1843.\nCoinvolto nei moti rivoluzionari del 1848 fu incluso tra gli attendibili politici. Partecip\u00f2 anche a quelli del 1860, accetto il programma del Comitato dell'Ordine e fece parte della Giunta Comunale provvisoria di Latronico.\nGaetano Arcieri fu allievo di Giuseppe Capocasale all'Universit\u00e0 di Napoli dove segu\u00ec i corsi di diritto naturale e si laure\u00f2 In utroque iure. Durante il periodo napoletano strinse un intenso rapporto di amicizia con lo storico e generale napoletano Pietro Colletta.\nIn seguito alla laurea tenne scuola di Diritto a Latronico e a Napoli. La scuola di Latronico sorse e si afferm\u00f2 nella prima met\u00e0 del XIX secolo, all'interno di essa confluirono giovani da ogni parte della Regione, i quali dopo la preparazione si recavano a Napoli per sostenere gli esami all'Universit\u00e0. In tale scuola gli alunni subirono l'influenza romantica e vennero indirizzati ad esaminare i problemi del loro tempo sotto una luce diversa da quella che aveva caratterizzato la formazione delle precedenti generazioni nella Regione. Le lezioni tenute dall'Arcieri nella scuola di Giurisprudenza di Latronico vennero raccolte e pubblicate nei sei volumi di Istituzioni di Diritto Civile. Quest'opera pose l'autore tra i maggiori storici del diritto del suo tempo.\nFurono suoi allievi Nicola Alianelli da Missanello, Antonio Rinaldi da Noja, i fratelli Michele e Pietro Lacava da Corleto Perticara, i fratelli Carmine e Tommaso Senise da Corleto Perticara, Vincenzo Mendaia da Roccanova, Raffaele Maturi da Latronico e il proprio figlio Antonio Maria Arcieri.\nMor\u00ec a Latronico il 26 novembre 1867 all'et\u00e0 di 73 anni.\nOpere.\nMolti altri lavori di minor mole furono pubblicati su vari periodici e giornali dell'epoca."}
{"id": "2823068", "revid": "767487", "url": "https://it.wikipedia.org/wiki?curid=2823068", "title": "Olivier Mosset", "text": "Vive e lavora a Tucson, in Arizona.\nNel 1966 fonda insieme a Daniel Buren, Michel Parmentier e Niele Toroni il gruppo BMPT che aveva il fine id decostruire il sistema pittorico per arrivare all'azzeramento della pittura. \nNel 1977 inizia a vivere a New York dove inizia a dipingere monocromi (rouge, orange, rose, vert).\nPubblicazioni.\n\"Olivier Mosset\", Dijon, Les presses du r\u00e9el, 2007, ISBN 978-2-84066-209-9"}
{"id": "2823072", "revid": "287204", "url": "https://it.wikipedia.org/wiki?curid=2823072", "title": "XLV Esposizione internazionale d'arte di Venezia", "text": "La 45\u00aa Biennale Internazionale d'Arte di Venezia ebbe luogo dall'14 giugno al 10 ottobre del 1993.\nPresidente.\nGian Luigi Rondi\nCuratore.\nAchille Bonito Oliva\nPremi.\nLeone d'oro per il miglior padiglione fu dato a Hans Haacke.\nPartecipazioni nazionali.\nLa 45\u00aa Esposizione Internazionale D'Arte ha visto la partecipazione dei seguenti padiglioni"}
{"id": "2823073", "revid": "37056", "url": "https://it.wikipedia.org/wiki?curid=2823073", "title": "Dinastia Chalukya", "text": ""}
{"id": "2823075", "revid": "37056", "url": "https://it.wikipedia.org/wiki?curid=2823075", "title": "Dinastia Chera", "text": ""}
{"id": "2823078", "revid": "37056", "url": "https://it.wikipedia.org/wiki?curid=2823078", "title": "Dinastia Chola", "text": ""}
{"id": "2823080", "revid": "767487", "url": "https://it.wikipedia.org/wiki?curid=2823080", "title": "Wear My Kiss", "text": "Wear My Kiss \u00e8 il terzo singolo del gruppo britannico Sugababes estratto dal loro settimo album, \"Sweet 7\". \u00c8 stato scritto da Fernando Garibay, Bruno Mars, Philip Lawrence e dai fratelli Carlos &amp; Steven Battey, prodotto da Fernando Garibay.\n\u00c8 il secondo singolo in cui compare Jade Ewen come membro del gruppo. \u00c8 stato pubblicato per il download digitale il 21 febbraio 2010, seguito dal CD singolo il giorno successivo. Considerando tutte le formazioni che si sono succedute, \u00e8 il ventiseiesimo singolo del gruppo.\nCritica.\nDavid Balls del Digital Spy ha dato un giudizio molto positivo e quattro stelle su cinque, dicendo:\n\"Quest'ultimo singolo dimostra che c'\u00e8 ancora vita nelle 'Babes. Prodotta dallo stesso produttore di \"PCD\" e \"Britney\", 'Wear My Kiss' \u00e8 una canzone pop con versi opportunamente sexy e un ripetitivo \"da-da-da\" che batte nel cervello come uno shrapnel. Il risultato? Molto contemporanea, molto radio-friendly e soprattutto con un sound pi\u00f9 riconducibile alle Sugababes di 'Get Sexy' o 'About a Girl'.\"\nFraser McAlpine della BBC ha dato un giudizio negativo e due stelle su cinque:\n\"Non sono sicuro su cosa \u00e8 pi\u00f9 deludente: la canzone o la band. Per quanto mi sforzi, non riesco a sentire la fusione magica di tre voci complementari. Tutto quello che riesco a sentire sono tre cantanti soliste che cantano a turno. Anche quando cantano tutte assieme nel ritornello, c'\u00e8 qualcosa che non torna. E' forte la tentazione di suggerire che la cosa che manca \u00e8 Keisha'.\"\nVideo.\nIl video \u00e8 stato girato il 14 dicembre 2009. Il video \u00e8 stato mostrato per la prima volta sul MySpace ufficiale delle Sugababes il 20 gennaio 2010, mentre un'anteprima del video \u00e8 andata in onda su Channel 4 e 4Music il 9 gennaio.\nNel video, le ragazze ballano in una stanza vuota e alle loro spalle appare l'oggetto citato in ogni verso. La prima \u00e8 Amelle, uno dei suoi versi dice \"I'm like the tie, around your neck\" e appare dietro di lei una cravatta gigante; in un altro verso dice \"I'm like the watch around your wrist\" e un orologio da polso \u00e8 alle sue spalle. Nel pre-chorus cantato da Heidi, un verso dice \"make you wanna buy a ring\" e un enorme anello di cristallo appare dietro lei. Nei versi di Jade un pezzo dice \"I'm like the shoes, you like to wear\" e un gigantesco paio di scarpe le appare alle spalle.\nAltre scene includono le ragazze che ballano all'aperto con centinaia di cloni alle loro spalle, mentre verso la fine della canzone le tre ragazze sono insieme nella stanza vuota con le luci abbassate e un laser in movimento intorno a loro."}
{"id": "2823081", "revid": "1776051", "url": "https://it.wikipedia.org/wiki?curid=2823081", "title": "Biathlon ai XXI Giochi olimpici invernali - 12,5 km inseguimento maschile", "text": "La competizione 12,5\u00a0km inseguimento maschile di biathlon ai XXI Giochi olimpici invernali si \u00e8 svolta il 16 febbraio al Whistler Olympic Park presso Vancouver, in Canada."}
{"id": "2823082", "revid": "37056", "url": "https://it.wikipedia.org/wiki?curid=2823082", "title": "Dinastia Ganga occidentale", "text": ""}
{"id": "2823083", "revid": "62004", "url": "https://it.wikipedia.org/wiki?curid=2823083", "title": "Sergei Sosnovsky", "text": ""}
{"id": "2823085", "revid": "1305772", "url": "https://it.wikipedia.org/wiki?curid=2823085", "title": "Braceros", "text": "I braceros sono tagliatori di canna da zucchero haitiani immigrati nella Repubblica Dominicana, che vivono spesso con l'intera famiglia nei \"batey\", baraccopoli costruite in mezzo alle piantagioni di canna, edificate con materiale di recupero. \nA causa di un'autarchica e discriminatoria politica di immigrazione, vivono come schiavi, senza servizi sanitari, senza acqua corrente, senza istruzione per i loro bambini e senza alcuna sicurezza personale, che non viene tutelata dallo Stato. I figli non vengono iscritti ad alcuna anagrafe.\nSi stima, senza sicurezza statistica alcuna, che nella Repubblica Dominicana siano pi\u00f9 di 500\u00a0000 gli haitiani che vivono nei batey. Il lavoro \u00e8 spesso pesantissimo e malpagato: il loro guadagno giornaliero, a fronte di una produzione di circa due tonnellate, non supera i sei dollari."}
{"id": "2823086", "revid": "30299040", "url": "https://it.wikipedia.org/wiki?curid=2823086", "title": "Funzioni di variabile reale", "text": ""}
{"id": "2823088", "revid": "37056", "url": "https://it.wikipedia.org/wiki?curid=2823088", "title": "Dinastia Kadamba", "text": ""}
{"id": "2823092", "revid": "37056", "url": "https://it.wikipedia.org/wiki?curid=2823092", "title": "Dinastia Kakatiya", "text": ""}
{"id": "2823093", "revid": "37056", "url": "https://it.wikipedia.org/wiki?curid=2823093", "title": "Dinastia Kalabhra", "text": ""}
{"id": "2823094", "revid": "228587", "url": "https://it.wikipedia.org/wiki?curid=2823094", "title": "XLIV Esposizione internazionale d'arte", "text": "La 44\u00aa Biennale Internazionale d'Arte di Venezia ebbe luogo dal 27 giugno al 30 settembre del 1990.\nPresidente.\nGian Luigi Rondi\nCuratore.\nGiovanni Carandente"}
{"id": "2823099", "revid": "767487", "url": "https://it.wikipedia.org/wiki?curid=2823099", "title": "Yuval Naimy", "text": ""}
{"id": "2823100", "revid": "597500", "url": "https://it.wikipedia.org/wiki?curid=2823100", "title": "XLII Esposizione internazionale d'arte", "text": "La 42\u00aa Biennale Internazionale d'Arte di Venezia ebbe luogo dal 26 giugno al 28 settembre 1986.\nCuratore.\nMaurizio Calvesi Arturo Schwartz\nLeone d'oro.\nFrank Auerbach, Daniel Buren, Fausto Melotti, Sigmar Polke"}
{"id": "2823101", "revid": "767487", "url": "https://it.wikipedia.org/wiki?curid=2823101", "title": "Atomsko skloni\u0161te", "text": "Gli Atomsko skloni\u0161te sono un gruppo musicale rock formatosi a Pola, nella ex-Jugoslavia, ora Croazia, nel 1977.\nLa nome della band (ovvero \"Rifugio antiatomico\" in croato) nasce dalla commedia pacifista del 1968 di Bo\u0161ko Obradovi\u0107, un poeta che in seguito supporter\u00e0 la band con i testi. Il gruppo, nella sua prima fase, fu in qualche modo una particolare combinazione di quello che i membri della band descrivono come \"punk music con testi hippie\". A causa dei loro testi particolari, la band non ha raggiunto tanta notoriet\u00e0 quanto Prljavo Kazali\u0161te oppure Azra, ma sono rimasti i favoriti tra alcuni critici ed hanno mantenuto nel tempo un piccolo ma appassionato seguito.\nLa band, che \u00e8 sopravvissuta alla morte (nel 1987) del cantante Sergio Bla\u017ei\u0107 \"\u00d0oser\" che li ha accompagnati per un'importante parte della carriera, \u00e8 stata attiva fino al 1992. Fedeli al loro ideale di pacifismo, i membri della band sono apparsi al Zajecar Guitar festival nell'agosto del 1991: una delle poche band croate ad essere presenti in Serbia in un momento in cui la guerra infuriava nel loro paese d'origine. In seguito la band si \u00e8 occasionalmente riunita per eventi di speciale rilevanza.\nI membri attuali della band sono: Bruno Langer (Basso), Ranko Svorcan (Chitarra) e Nikola Durakovi\u0107 (Batteria)."}
{"id": "2823103", "revid": "767487", "url": "https://it.wikipedia.org/wiki?curid=2823103", "title": "Art\u016brs \u0160t\u0101lbergs", "text": ""}
{"id": "2823104", "revid": "122712743", "url": "https://it.wikipedia.org/wiki?curid=2823104", "title": "Dan Clark (cestista)", "text": ""}
{"id": "2823121", "revid": "287204", "url": "https://it.wikipedia.org/wiki?curid=2823121", "title": "Amaranto (nome)", "text": "Origine e diffusione.\nDeriva dal nome greco \u0391\u03bc\u03b1\u03c1\u03b1\u03bd\u03c4\u03bf\u03c2 (\"Amarantos\"), adattato in latino come \"Amarantus\" e \"Amaranthus\" (quest'ultima forma dovuta all'accostamento paretimologico al greco \u03b1\u03bd\u03b8\u03bf\u03c2, \"anthos\", \"fiore\"); \u00e8 tratto dall'aggettivo \u03b1\u03bc\u03b1\u03c1\u03b1\u03bd\u03c4\u03bf\u03c2 (\"amarantos\"), che vuol dire \"che non appassisce\", \"che non sbiadisce\" (da \u03bc\u03b1\u03c1\u03b1\u03b9\u03bd\u03b5\u03b9\u03bd, \"marainein\", \"spegnersi\", \"estinguersi\", \"giungere alla fine\", combinato con un'alfa privativo).\nIl significato venne interpretato in chiave cristiana, e il nome venne portato da un santo martire Albi nel III secolo, il cui culto \u00e8 in parte responsabile della sua diffusione. Il termine \"amaranthus\", gi\u00e0 usato in poesia per indicare un immaginario fiore che non appassisce, venne applicato a partire dagli anni 1550 alle piante del genere \"Amaranthus\"; di conseguenza, il nome pu\u00f2 anche far parte di quell'ampia onomastica ad ispirazione floreale, insieme con Iris, Viola, Dalia, Camelia, Giacinto, Heather e vari altri.\nIn Italia \u00e8 molto poco diffuso, attestato principalmente in Lazio e qui specialmente nella provincia di Rieti. Nel 1649, il nome \"Amarantha\" venne adoperato da Richard Lovelace in un suo poema, ma probabile che fosse gi\u00e0 in uso poco tempo prima.\nOnomastico.\nL'onomastico si pu\u00f2 feesteggiare il 7 novembre in ricordo di sant'Amaranto o Amarando, martire ad Albi in Provenza."}
{"id": "2823131", "revid": "767487", "url": "https://it.wikipedia.org/wiki?curid=2823131", "title": "Nikolaj Vladimirovi\u010d Dal'", "text": "Dopo la laurea presso l'Universit\u00e0 di Mosca nel 1887, si rec\u00f2 in Francia per specializzarsi presso il famoso dottor Jean-Martin Charcot, che stava sperimentando una terapia basata sull'ipnosi del paziente. Successivamente, Dahl ritorn\u00f2 a Mosca aprendo uno studio privato. Le sue specializzazioni erano nel campo della neurologia, della psichiatria e della psicologia. Era inoltre un appassionato musicofilo e un violoncellista amatoriale.\nDahl \u00e8 famoso soprattutto in quanto medico di Sergej Rachmaninov. Il celebre compositore russo infatti sub\u00ec una grave depressione a causa delle pessime critiche riservate alla sua Sinfonia n. 1 entrando in un blocco creativo. A partire dal gennaio del 1900, per pi\u00f9 tre mesi, Dahl sottomise Rachmaninov ad un trattamento a base di ipnoterapia e psicoterapia. Grazie agli incontri quotidiani con il dottor Dahl con cui parlava anche molto di musica e all'aiuto di familiari e amici, Rachmaninov riusc\u00ec a guarire, dedicando poi a Dahl il suo Concerto per pianoforte e orchestra n. 2.\nFuggito dalla Russia nel 1925, Dahl morir\u00e0 a Beirut nel 1939."}
{"id": "2823134", "revid": "984922", "url": "https://it.wikipedia.org/wiki?curid=2823134", "title": "Madeleine Dupont", "text": "Ha vinto la Frances Brodie Award nel 2004. \nAttualmente lancia le stones per ultima nella squadra danese capitanata da Angelina Jensen.\nMadaleine Dupont ha capitanato la squadra danese a due eventi World Championships, finendo 8\u00aa nel 2004 al Ford World Curling Championship e classificandosi 10\u00aa nel 2005 al World Women's Curling Championship. \nHa vinto una medaglia d'oro al World Junior \"B\" Championship nel 2004, e una medaglia d'argento nel 2002 ai Campionati Europei di Curling come riserva di Dorthe Holm.\nLa Dupont ha vinto una medaglia di bronzo ai Mondiali Juniores 2007 e una medaglia d'argento nel 2007 al World Women's Curling Championship."}
{"id": "2823145", "revid": "767487", "url": "https://it.wikipedia.org/wiki?curid=2823145", "title": "Amore d'altri tempi", "text": "Amore d'altri tempi (\"Dream Street\") \u00e8 un film muto del 1921 diretto da David W. Griffith, interpretato nei ruoli principali da Carol Dempster, Charles Emmett Mack e Ralph Graves. Un triangolo amoroso ambientato a Londra, basato sui racconti di Thomas Burke \"Gina of Chinatown\" e \"Song of the Lamp\". Griffith aveva gi\u00e0 portato sullo schermo uno dei racconti di Burke con Giglio infranto.\nTrama.\nLa storia \u00e8 ambientata a Londra, nel quartiere cinese. Tre uomini entrano in competizione per conquistare una bella ballerina. Uno dei tre, per averla, cerca di rapirla.\nProduzione.\nLa versione originale del 1921 \u00e8 notevole per una breve sequenza in cui Griffith si ferma davanti a un sipario all'inizio del film e parla allo spettatore del film, usando il Photokinema, un sistema di primitivo sonoro su disco, sviluppato da Orlando Kellum.\nAlcuni film girati con il processo del Photokinema, incluso \"Amore d'altri tempi\", sono conservati nell'UCLA Film and Television Archive.\nDistribuzione.\nLa prima del film nella versione muta venne data il 12 aprile 1921 al Central Theatre di New York. Il 27 aprile, Griffith e Ralph Graves registrarono i loro rispettivi pezzi nei laboratori Photokinema di Orlando Kellum al 203 West 40th Street.\nDomenica 29 maggio, \"Amore d'altri tempi\" fu inserito in un programma di cortometraggi girati con il Photokinema allo Shubert-Crescent Theater di Brooklyn. Il successo per\u00f2 fu scarso e il programma venne eliminato dalle proiezioni del cinema.\nIl film, realizzato per la United Artists, venne accolto piuttosto male dal pubblico e la critica lo considera uno dei peggiori film di Griffith. Nel 1936, la pellicola venne ripresentata col sonoro, narrata da Lillian Gish, Eddie Cantor e Al Jolson.\nData di uscita.\nTitoli per la distribuzione all'estero:\nNel 2004, il film \u00e8 stato distribuito negli Stati Uniti in DVD dalla Grapevine Video."}
{"id": "2823148", "revid": "729019", "url": "https://it.wikipedia.org/wiki?curid=2823148", "title": "Metropolitana di Almaty", "text": "La metropolitana di Almaty \u00e8 una rete di trasporto pubblico di tipo metropolitana che serve la citt\u00e0 di Almaty (Kazakistan) e il cui primo tronco \u00e8 stato inaugurato il 1\u00ba dicembre 2011, oltre vent'anni dopo l'inizio dei lavori, avvenuto nel 1988."}
{"id": "2823150", "revid": "152819", "url": "https://it.wikipedia.org/wiki?curid=2823150", "title": "Bloatware", "text": ""}
{"id": "2823152", "revid": "125755478", "url": "https://it.wikipedia.org/wiki?curid=2823152", "title": "Spirito (filosofia)", "text": "In filosofia genericamente per spirito s'intende un \u00absinonimo di vita, forza vitale distinta dalla materia e che tuttavia interagisce con essa\u00bb; una \u00abforma dell'essere radicalmente diversa dalla materia\u00bb, o anche una totalit\u00e0 assoluta che comprende ogni tipo di manifestazione della realt\u00e0, come nell'idealismo tedesco.\nNel significato pi\u00f9 antico lo spirito (\u03c0\u03bd\u03b5\u1fe6\u03bc\u03b1 - \"pneuma\") si presentava come qualcosa che vitalizza il corpo, \u00abil soffio vitale come sottile principio materiale di vita\u00bb analogamente al significato di anima, anche indipendentemente da un contesto religioso o metafisico.\nEtimologia.\nDal verbo latino \"spirare\", che significa \"soffiare\", deriva \"spiritus\" (letteralmente: \"soffio\", \"respiro\", \"alito\") che a sua volta deriva dalla radice indoeuropea \"*(s)peis-\" (\"soffiare\").\nStoria del concetto.\nIl vocabolo latino \u00e8 traduzione di quello greco \"pneuma\" ( \"respiro\", \"aria\", \"soffio vitale\") e in qualche misura pu\u00f2 essere intravisto nell\"\u00e1peiron\" del presocratico Anassimandro, che aveva in qualche misura smaterializzato l'\"arch\u00e8\" (greco: \u1f00\u03c1\u03c7\u03ae) degli altri naturalisti ionici, il principio originario dell'universo e di ogni sua parte, impalpabile e invisibile ma pur sempre materiale, come dimostra un otre vuoto che soffiandovi dentro si riempie di materia aerea.\nCon gli stoici il termine comincia ad essere accostato a quello odierno di spirito. Il \"pneuma\" appartiene al dio che d\u00e0 vita alle cose e le guida secondo i suoi voleri. Il \"pneuma\" \u00e8 una forza che si manifesta non solo nel singolo uomo ma \u00e8 presente in tutte le cose come \"anima del mondo\".\n\"Corporeit\u00e0\" dello spirito.\nLo \"spiritus\" inizia cos\u00ec ad avere connotazioni fisiche tanto che nella medicina antica e in quella medioevale si parla di \"spiritus corporeus\" o \"animalis\" inteso come un'essenza vitale che pervade tutto l'organismo umano. Questo almeno \u00e8 il significato che ritroviamo in un'opera di Ugon Vittorino dove lo spirito \u00e8 inteso come una sorta di mediatore tra l'anima e il corpo, uno \"spirito igneo\" mobilissimo, simile a quello che i fisiologi chiamavano \"sugo nerveo\", affine all'elettrico o all'etereo.\nNella teologia medioevale nasce il problema di definire e risolvere il dualismo di corpo ed anima ricorrendo al concetto di spirito. Sant'Agostino in modo deciso aveva affermato la trascendenza dell'anima e la sua superiorit\u00e0 gerarchica rispetto al corpo che tuttavia conserva un aspetto positivo in quanto opera di Dio e non del maligno.\nIl suo pensiero trover\u00e0 ora sbocco nella scolastica, che apprezzer\u00e0 molto un'opera a lui attribuita il \"De spiritu et anima\", dove si cerca di chiarire i concetti di anima e spirito al quale si attribuiscono connotazioni solo corporee:\n\u00c8 la tesi questa degli \"spiriti animali\", che troviamo nel \"Trattato sulle passioni dell'anima\" di Cartesio che, considerandoli come derivati del sangue portati dalle arterie al cervello, riporta alla fisiologia l'attivit\u00e0 psichica umana.\nImmaterialit\u00e0 dello spirito.\nNel pensiero cristiano tuttavia vengono descritte anche connotazioni solo immateriali dello spirito inteso come il soffio divino che vivifica l'universo materiale: concezione questa ripresa in et\u00e0 rinascimentale da Giordano Bruno.\nCol Cristianesimo lo Spirito, accostato alla nozione di Santo (\"pneuma to agion\") e connotato di universalit\u00e0, diviene la terza Persona della Trinit\u00e0 divina, la quale si riflette nella tripartizione evangelica fatta da Paolo di Tarso che distingueva, nell'uomo, il corpo, l'anima e lo spirito:\nLa questione di uno spirito nell'uomo, diverso dall'anima e perci\u00f2 completamente separato dal corpo, rimase in seguito dibattuta, finch\u00e9 nei Concili di Costantinopoli dell'869-870 e dell'879-880 venne affermata l'unicit\u00e0 dell'anima umana, alla quale si attribuivano sue proprie qualit\u00e0 spirituali, escludendo la presenza di una parte superiore intellettiva priva di unione diretta con quella carnale.\nLo spirito quindi inteso come anima di Dio e essenza d'origine divina nell'uomo compare nel pensiero di Filone di Alessandria, di Origene e di San Paolo che contrappone la nobilt\u00e0 dello \"spirito\" alla bassezza della \"carne\".\nNella teologia cristiana lo spirito perde ogni consistenza materiale nelle definizioni dello Spirito Santo, di Dio e delle esistenze angeliche, che, come \"spiriti puri\", \"spiriti infiniti\", vengono contrapposti agli \"spiriti finiti\" degli uomini.\nLo spirito nella filosofia moderna e contemporanea.\nLa differenziazione tra spiriti materiali finiti e immateriali infiniti viene ripresa da Leibniz nella \"Monadologia\" e da Berkeley nel \"Trattato sui principi della conoscenza umana\" mentre per Cartesio lo spirito coincide sempre con la \"res cogitans\", la sostanza pensante.\nUna prospettiva del tutto finita \u00e8 nel pensiero illuministico che riserva all'anima una costituzione naturale e che attribuisce allo spirito una formazione dovuta all'educazione e alle consuetudini sociali (Helv\u00e9tius nel suo \"Sullo spirito\" e Montesquieu che tratter\u00e0 in questo senso dello \"spirito\" delle leggi).\nCon Emanuel Swedenborg lo spirito diviene argomento delle scienze occulte dello spiritismo rifiutato sotto ogni aspetto da Kant che nel suo \"I sogni di un visionario\" precisa che questi sono i sogni \u00abdi uno che vede spiriti\u00bb.\nKant invece user\u00e0 il termine spirito nella \"Critica del Giudizio\" e nella \"Antropologia\" come significante dell'attivit\u00e0 creativa della ragione e cos\u00ec sar\u00e0 inteso anche dalla filosofia idealistica da Schelling a Hegel che ne estesero metafisicamente la portata oltre il formalismo kantiano. Specialmente in Hegel lo Spirito (\"Geist\") \u00e8 il protagonista assoluto della \"Fenomenologia dello spirito\" (1807) che sar\u00e0 ulteriormente raccontato nel suo sviluppo dialettico di spirito soggettivo, oggettivo e assoluto nella \"Enciclopedia delle scienze filosofiche\".\nQuesta caratterizzazione metafisica di assolutezza dello Spirito sar\u00e0 presente anche nei ritorni del pensiero idealistico con la \"Filosofia dello Spirito\" di Benedetto Croce e con la \"Teoria generale dello Spirito come atto puro\" di Giovanni Gentile.\nLa distinzione tra \"scienze dello spirito\" (\"Geisteswissenschaften\") e \"scienze della natura\" avanzata da Wilhelm Windelband nel 1894 nell'opera \"Storia e scienza naturale\" riprendeva il tema gi\u00e0 trattato da Wilhelm Dilthey nel 1883 nella sua \"Introduzione alle scienze dello spirito\", con la quale ci si voleva liberare da ogni subordinazione al positivismo celebrando la peculiare scientificit\u00e0 delle scienze storico-spirituali.\nMentre \u00e8 da considerare ancora nell'eredit\u00e0 dell'hegelismo lo spiritualismo di Hermann Lotze, nell'ambito pi\u00f9 filosofico \u00e8 la corrente spiritualista che s'ispira alla tradizione cristiano-medioevale, a Cartesio, a Pascal e Maine de Biran. Questo filone ha trovato slancio negli ultimi decenni del Novecento in corrispondenza di un certo indebolimento del materialismo ateo.\nLa fenomenologia di Husserl, col seguito di sviluppi posteriori che ad esso si rifanno, vede tra i pi\u00f9 noti tra questi la \"teoria dei valori\" di Max Scheler che \"Il problema dell'essere spirituale\" di Nicolai Hartmann. Si tratta a tutti gli effetti di una rimessa in gioco dello spirito, per quanto in termini differenti e pi\u00f9 sofisticati, per\u00f2 con l'utilizzo di nuovi termini e nuove espressioni di esso.\nVi sono infine correnti ontologiche ed esistenzialistiche di tipo post-materialistico che aprono l'orizzonte allontanandosi dai vecchi schematismi del materialismo integrale, che concepiva la materia come unica realt\u00e0.\nUn indirizzo che coniuga un \"pluralismo ontofisico\" a un dualismo esperienziale (\"dualismo antropico reale\") ipotizza molte realt\u00e0 immateriali coesistenti con la materia, una delle quali, la \"aiteria\", sarebbe percepibile dalla sensibilit\u00e0 umana in una forma che riconduce al concetto di spiritualit\u00e0."}
{"id": "2823158", "revid": "121236052", "url": "https://it.wikipedia.org/wiki?curid=2823158", "title": "Union Pacific 844", "text": "Union Pacific 844 \u00e8 una locomotiva a vapore di propriet\u00e0 della Union Pacific Railroad. Venne costruita nel 1944 dalla American Locomotive Company e fu l'ultima locomotiva a vapore a essere consegnata alla Union Pacific Railroad e l'unica mai ritirata dalla North American Class I railroad. \u00c8 ancora operativa a Cheyenne, Wyoming.\nLa No.844 fu designata come FEF-3, acronimo di \"four-eight-four\" che indica il rodiggio 4-8-4 (secondo la notazione Whyte).\nStoria.\nLa No. 844 \u00e8 stata una delle dieci locomotive che vennero ordinate dalla Union Pacific nel 1944 e designate come classe FEF-3. La classe FEF-3 rappresenta il risultato del duplice servizio di sviluppo locomotiva a vapore quando, ormai, i fondi e le ricerche erano concentrate nello sviluppo di locomotive diesel-elettriche. Le UP 844 erano progettate per consumare carbone, ma furono convertite per il funzionamento a olio combustibile. Come la precedente classe FEF-2, FEF-3 furono impiegate per il traino di treni passeggeri. Hanno trainato treni come l'Overland Limited, il Los Angeles Limited, il Portland Rose e il Challenger.\nDal 1957 al 1959 la UP 844 \u00e8 stata riassegnata al servizio di trasporto in Nebraska, quando oramai le locomotive diesel-elettriche avevano il sopravvento sul servizio passeggeri.\nUn esemplare fu salvato dalla demolizione nel 1960, fu restaurato ed \u00e8 oggi utilizzato per viaggi commemorativi."}
{"id": "2823164", "revid": "22475", "url": "https://it.wikipedia.org/wiki?curid=2823164", "title": "Manfred von Karma", "text": ""}
{"id": "2823171", "revid": "154893", "url": "https://it.wikipedia.org/wiki?curid=2823171", "title": "WoRMS", "text": ""}
{"id": "2823181", "revid": "686936", "url": "https://it.wikipedia.org/wiki?curid=2823181", "title": "National Football League 1976", "text": "La stagione NFL 1976 fu la 57\u00aa stagione sportiva della National Football League, la massima lega professionistica statunitense di football americano. La finale del campionato, il Super Bowl XI, si disput\u00f2 il 9 gennaio 1977 al Rose Bowl di Pasadena, in California e si concluse con la vittoria degli Oakland Raiders sui Minnesota Vikings per 32 a 14. La stagione inizi\u00f2 il 12 settembre 1976 e si concluse con il Pro Bowl 1977 che si tenne il 17 gennaio al Kingdome di Seattle.\nIn questa stagione il numero di squadre venne portato da 26 a 28 con l'aggiunta dei Seattle Seahawks nella NFC West e dei Tampa Bay Buccaneers nella AFC West, anche se entrambe le squadre avrebbero cambiato \"Division\" l'anno successivo trasferendosi rispettivamente nella AFC West e nella NFC Central.\nI Buccaneers stabilirono inoltre il record negativo di 14 sconfitte consecutive, perdendo tutte le partite della stagione regolare.\nStagione regolare.\nLa stagione regolare si svolse in 14 giornate, inizi\u00f2 il 12 settembre e termin\u00f2 il 12 dicembre 1976.\nPlay-off.\nI play-off iniziarono con i \"Divisional Playoff\" il 18 e 19 dicembre 1976, i \"Conference Championship Game\" si giocarono il 26 dicembre. Il Super Bowl XI si gioc\u00f2 il 9 gennaio 1977 al Rose Bowl di Pasadena."}
{"id": "2823185", "revid": "28592", "url": "https://it.wikipedia.org/wiki?curid=2823185", "title": "Macroobiettivo", "text": ""}
{"id": "2823187", "revid": "28592", "url": "https://it.wikipedia.org/wiki?curid=2823187", "title": "Orditoi", "text": ""}
{"id": "2823189", "revid": "2094437", "url": "https://it.wikipedia.org/wiki?curid=2823189", "title": "Caleb Cushing", "text": "Biografia.\nFu il 24\u00ba procuratore generale degli Stati Uniti durante la presidenza di Franklin Pierce (14\u00ba presidente).\nNato nello stato del Massachusetts, i suoi genitori erano il mercante John Newmarch Cushing e Lydia Dow che mor\u00ec quando lui aveva 10 anni. Studi\u00f2 all'universit\u00e0 di Harvard in cui entr\u00f2 quando aveva 13 anni.\nIl 23 novembre 1824 spos\u00f2 la sua unica moglie, Caroline Elizabeth Wilde, figlia del giudice Samuel Sumner Wilde, alla morte della donna avvenuta diversi anni dopo, Caleb non si rispos\u00f2 pi\u00f9 e non ebbe figli."}
{"id": "2823194", "revid": "28592", "url": "https://it.wikipedia.org/wiki?curid=2823194", "title": "Subbi", "text": ""}
{"id": "2823196", "revid": "371529", "url": "https://it.wikipedia.org/wiki?curid=2823196", "title": "The Concert in Central Park", "text": "The Concert in Central Park \u00e8 un album dal vivo del duo Simon and Garfunkel pubblicato nel 1982.\nIl 19 settembre 1981 il duo si riun\u00ec per un concerto gratuito a Central Park, a cui parteciparono pi\u00f9 di 500.000 persone. Nel marzo successivo pubblicarono un album live dell'evento.\nIl concerto fu anche filmato e trasmesso l'anno dopo dalla HBO, successivamente fu distribuito in vari formati video.\nIl VHS e DVD contengono canzoni omesse nel CD: \"The Late Great Johnny Ace\" e \"Late in the Evening (Reprise)\". L'esibizione di \"Johnny Ace\" venne interrotta da un fan che sal\u00ec sul palco arrivando quasi a colpire Paul Simon.\nIl duo esegu\u00ec anche canzoni solo di Paul Simon, come: \"Me and Julio Down By the Schoolyard\", \"American Tune\", \"Late In the Evening\", \"Slip Sliding Away\", \"50 Ways To Leave Your Lover\", \"Still Crazy After All These Years\" e \"Kodachrome\"."}
{"id": "2823199", "revid": "767487", "url": "https://it.wikipedia.org/wiki?curid=2823199", "title": "Nurlat", "text": "Nurlat (, in tataro Norlat, \u041d\u043e\u0440\u043b\u0430\u0442, in precedenza nota come Nurlat-Oktjabr'skij) \u00e8 una citt\u00e0 della Russia che si trova nella Repubblica autonoma del Tatarstan. Venne fondata nel 1905 sulle rive del Kondur\u010da, affluente del Volga, presso una stazione ferroviaria ed ottenne lo status di citt\u00e0 nel 1961 ed \u00e8 capoluogo del Nurlatskij rajon.\nLa cittadina, che si trova a 268 chilometri a sud est di Kazan', nel 1973 aveva 15.800 abitanti, nel 1989 23.507, nel 2002 32.527 e nel 2010 32.400."}
{"id": "2823204", "revid": "30301644", "url": "https://it.wikipedia.org/wiki?curid=2823204", "title": "Nurlan-Oktjabr'skij", "text": ""}
{"id": "2823211", "revid": "486946", "url": "https://it.wikipedia.org/wiki?curid=2823211", "title": "Mail client", "text": ""}
{"id": "2823215", "revid": "6923", "url": "https://it.wikipedia.org/wiki?curid=2823215", "title": "Edward Bates", "text": "Biografia.\nFu il 27\u00ba procuratore generale degli Stati Uniti durante la presidenza di Abraham Lincoln, 16\u00ba presidente degli Stati Uniti d'America.\nI suoi fratelli erano entrambi dei politici: Woodson James Bates (1788 - 1846) e Frederick Bates (1777 \u2013 1825). Proveniva dalla contea di Goochland nello stato della Virginia. Durante il 1840 divenne un politico influente all'interno dei Partito Whig."}
{"id": "2823222", "revid": "204012", "url": "https://it.wikipedia.org/wiki?curid=2823222", "title": "Edwin M. Stanton", "text": ""}
{"id": "2823223", "revid": "767487", "url": "https://it.wikipedia.org/wiki?curid=2823223", "title": "Dorotea (Svezia)", "text": "Dorotea \u00e8 una cittadina (\"t\u00e4tort\") della Svezia settentrionale, situata nella contea di V\u00e4sterbotten; \u00e8 il capoluogo amministrativo della municipalit\u00e0 omonima."}
{"id": "2823237", "revid": "92723", "url": "https://it.wikipedia.org/wiki?curid=2823237", "title": "Cultura di Sredni Stog", "text": ""}
{"id": "2823239", "revid": "30301954", "url": "https://it.wikipedia.org/wiki?curid=2823239", "title": "\u00c7irme\u015f\u00e4n", "text": ""}
{"id": "2823240", "revid": "2091899", "url": "https://it.wikipedia.org/wiki?curid=2823240", "title": "Legged Squad Support System", "text": " \nLegged Squad Support System, in sigla anche LS3, \u00e8 un progetto robotico, che si preannuncia come il successore del robot quadrupede BigDog.\nPer il suo aspetto esteriore si presta alla definizione giornalistica di \"mulo robot\".\nIl progetto \u00e8 finanziato dalla \"Defense Advanced Research Projects Agency\" e dal corpo dei Marines.\nSpecifiche.\nLo scopo del progetto \"Legged Squad Support System\" \u00e8 quello di realizzare un sistema robotico su gambe in grado di \"andare ovunque soldati e Marines siano in grado di andare a piedi\".\nIl mezzo non deve richiedere la necessit\u00e0 di un pilota, dovendosi poter muovere autonomamente con le seguenti modalit\u00e0:\nLa macchina deve essere in grado di trasportare 400 libbre (circa 181 kg) di equipaggiamento della squadra, deve essere capace di avvertire il terreno e di superarne le asperit\u00e0, di manovrare con agilit\u00e0 e, quando necessario, di operare in silenzio.\nIl mezzo deve essere fornito di carburante utile a garantirgli un'autonomia sufficiente per portare a termine missioni della durata di 24 ore su una distanza percorsa di 20 miglia.\nLe specifiche prevedono per la macchina caratteristiche di robustezza idonea all'uso militare, compresa la capacit\u00e0 di guadare i corsi d'acqua e di operare in condizioni ambientali di freddo, caldo e in condizioni di pioggia e umidit\u00e0.\nIl contratto prevede che nel 2012 vi sia una prima dimostrazione dell'operativit\u00e0 di due unit\u00e0 \"LS3\", a fianco di truppe.\nTeam di sviluppo.\nIl contratto iniziale per \"Legged Squad Support System \" \u00e8 stato aggiudicato alla Boston Dynamics il 3 dicembre 2009.\nAl progetto lavorer\u00e0 un team di ingegneri e scienziati della ditta aggiudicataria, a cui si aggiungeranno elementi provenienti da Bell Helicopter, AAI Corporation, Carnegie Mellon University, Jet Propulsion Laboratory, Woodward HRT."}
{"id": "2823243", "revid": "1305772", "url": "https://it.wikipedia.org/wiki?curid=2823243", "title": "\u010cerem\u0161an", "text": "\u010cerem\u0161an o \u010cirem\u0161an "}
{"id": "2823244", "revid": "1305772", "url": "https://it.wikipedia.org/wiki?curid=2823244", "title": "Stanley Park", "text": "Lo Stanley Park \u00e8 un parco cittadino di 404,9 ettari situato a Vancouver, al confine con il centro storico. Fu inaugurato nel 1888 da Frederick Stanley, XVI conte di Derby, allora governatore generale del Canada. Si stima che il parco abbia circa otto milioni di visitatori all'anno, ed \u00e8 una delle maggiori attrazioni turistiche di Vancouver. Gran parte del parco \u00e8 costituito da una foresta con un numero di alberi stimato intorno al mezzo milione, alcuni dei quali raggiungono altezze di 70 metri e hanno oltre un secolo d'et\u00e0. All'interno del parco si sviluppano circa 200\u00a0km di sentieri e strade, pattugliate dalla polizia a cavallo del Dipartimento di Polizia di Vancouver. Il Project for Public Spaces () ha classificato Stanley Park come il sedicesimo migliore parco del mondo e il sesto del Nordamerica.\nStoria.\nL'area del parco apparteneva al territorio tradizionale di diversi popoli aborigeni, fra cui gli Squamish e i Musqueam. In particolare, un grande villaggio squamish sorgeva presso l'odierno Lumberman's Arch, e altri villaggi si trovavano nelle aree del Burrard Inlet e dellaBaia di Howe. I Musqueam erano insediati, tra l'altro, nei pressi del fiume Fraser. L'area del parco, per le sue caratteristiche naturali, offriva a questi popoli numerose risorse. Il legno dei grandi cedri era utilizzato per costruire canoe e per altri scopi; nell'area oggi chiamata Second Beach si raccoglieva una sostanza fangosa simile a creta, che aveva diversi impieghi nella vita quotidiana squamish; e in diverse zone, inclusa Coal Harbour, si pescavano facilmente le aringhe, che costituivano l'alimento principale di queste popolazioni. Numerosi luoghi nel parco avevano significati speciali per le popolazioni native. Deadman's Island (l'\"isola del morto\"), un'isola di Coal Harbour, era un luogo di sepoltura. Nelle leggende locali, la bizzarra formazione rocciosa nota come Siwash Rock era originariamente un uomo, trasformato in pietra per magia.\nIl primo contatto dei nativi con gli Europei avvenne nel 1791, con l'arrivo del capitano spagnolo Jos\u00e9 Mar\u00eda Narv\u00e1ez e del capitano britannico George Vancouver. Nel diario di bordo del capitano Vancouver si legge che i nativi erano pacifici e \"buona gente\"; in \"A Voyage of Discovery\", sempre di Vancouver, il luogo viene descritto come una coppia di isole, una pi\u00f9 grande e una pi\u00f9 piccola (Deadman's Island), dal che si deduce che in quel periodo una parte del parco era circondato di acqua, almeno durante l'alta marea. Dopo le prime esplorazioni da parte di Narvaez e Vancouver non ci furono altri contatti attestati fra nativi ed europei fino all'epoca della Guerra di Crimea, quando gli ammiragli britannici stipularono con il capo squamish Joe Capilano un accordo su una strategia di difesa congiunta da adottare nel caso di una invasione. Capilano ricevette dagli inglesi 60 moschetti, che in seguito furono usati dagli Squamish per difendersi dalle incursioni di altri popoli nativi provenienti dal nord.\nNegli anni 1860 il territorio del parco fu adibito a riserva militare; le autorit\u00e0 coloniali lo ritenevano infatti un luogo strategico per la difesa da un possibile tentativo di invasione da parte degli Stati Uniti, che avrebbero potuto passare attraverso il Burrard Inlet per dirigersi su New Westminster (allora capitale della colonia). Il fatto che l'area fosse adibita a riserva militare contribu\u00ec a preservarne l'ambiente naturale, impedendo lo sviluppo urbano. Nel 1886 il consiglio della citt\u00e0 di Vancouver firm\u00f2 una petizione al governo canadese per richiedere che l'area fosse adibita a parco. Quando la petizione fu accolta, l'amministrazione del parco fu assegnata prima a un comitato designato dal consiglio comunale e in seguito al Vancouver Park Board, che ha tuttora in gestione Stanley Park e altri 191 parchi canadesi pi\u00f9 piccoli.\nIl parco fu inaugurato il 27 settembre del 1888 e battezzato \"Stanley Park\" in onore di Frederick Stanley, XVI conte di Derby, all'epoca governatore generale del Canada. Stanley visit\u00f2 per la prima volta la Columbia Britannica e il parco l'anno successivo. Un testimone dell'evento scrisse:\nQuesto momento \u00e8 oggi raffigurato in un monumento a Stanley presente nel parco. In quell'epoca, nel territorio del parco sorgevano ancora numerosi villaggi indigeni, che continuarono a vivere per diversi anni nella zona. Gi\u00e0 nel 1899, comunque, i documenti ufficiali riportavano che la maggior parte degli insediamenti squamish nello Stanley Park erano stati abbandonati. Le ultime famiglie squamish vendettero i propri terreni negli anni venti. Nel frattempo, il governo canadese affid\u00f2 la gestione del parco alla citt\u00e0 di Vancouver per novantanove anni.\nLa Deadman's Island continu\u00f2 a essere usata come luogo di sepoltura squamish fino al 1887, quando venne inaugurato il cimitero cittadino di Mountain View. Ciononostante, l'isola torn\u00f2 a essere usata come cimitero per un breve periodo pochi anni dopo, durante una violenta epidemia di vaiolo.\nNel 1988 il parco \u00e8 stato designato Sito storico nazionale del Canada dal governo federale.\nLuoghi di interesse.\nIl territorio dello Stanley Park comprende numerose attrazioni turistiche e luoghi di interesse, sia di ordine naturalistico che storico e artistico.\nLa foresta.\nIl principale tratto distintivo del parco, che lo distingue dalla maggior parte degli altri parchi cittadini, \u00e8 la presenza di vaste aree di foresta primeva dove sono stati preservati alberi antichi e di enormi dimensioni. Fra le specie di alberi rappresentate nel parco si possono citare in particolare la duglasia, il cedro rosso occidentale, la tsuga e il peccio di Sitka. La foresta \u00e8 sopravvissuta a numerosi eventi traumatici, tra cui una violenta tempesta nel 1934, seguita da una tempesta di neve lo stesso anno, il tifone Freda del 1962 e un'altra tempesta di neve nel 2006. Le opere di restauro del parco successive alla tempesta del 2006 costarono alle autorit\u00e0 canadesi circa 9 milioni di dollari.\nUno degli alberi pi\u00f9 celebri della foresta di Stanley Park era lo Hollow Tree (\"albero cavo\"), vecchio di otto secoli e con un tronco di oltre 18 m di circonferenza. L'albero, fotografato innumerevoli volte fin dall'inizio del XX secolo, oggi non \u00e8 pi\u00f9 vivo, ma il suo tronco \u00e8 stato comunque conservato dalle autorit\u00e0 del parco a scopo commemorativo, e ha subito dopo la tempesta del 2006 interventi di restauro finanziati con donazioni private.\nUn altro albero divenuto celebre \u00e8 il \"National Geographic Tree\" (\"albero del National Geographic\"), battezzato cos\u00ec perch\u00e9 fu ritratto nel numero dell'ottobre 1978 della rivista. Con una circonferenza di 13,5 m, era uno dei pi\u00f9 imponent cedri del parco. Danneggiato pi\u00f9 volte (dalle tempeste e da un fulmine), fu definitivamente sradicato nell'ottobre del 2007.\nUn gruppo di alti alberi noti come \"The Seven Sisters\" (\"le sette sorelle\"), che costituiva un tempo un'altra attrazione del parco, \u00e8 andato distrutto, ed \u00e8 ora ricordato da una targa commemorativa ed \u00e8 stato sostituito da un gruppo di nuovi alberi. Lo stesso \u00e8 avvenuto per l'abete che sorgeva presso la Siwash Rock; andato perduto nel 1965, \u00e8 stato sostituito nel 1968 da una nuova pianta.\nFiumi e laghi.\nOltre a essere quasi completamente circondato dall'Oceano Pacifico, il parco include numerosi fiumi e laghi. Il piccolo Beaver Lake (\"lago dei castori\"), quasi completamente coperto da ninfee, ospita numerose specie di pesci e uccelli. La sua superficie ammontava a 3,95 ettari nel 1997, ma si sta lentamente riducendo col passare del tempo. Il Beaver Creek (\"torrente dei castori\") unisce il Beaver Lake all'Oceano Pacifico, ed \u00e8 noto per essere uno dei due corsi d'acqua dell'area di Vancouver che vengono annualmente risaliti dai salmoni.\nLa Lost Lagoon (\"laguna perduta\") \u00e8 un bacino di 16,6 ettari di superficie situata nei pressi dell'ingresso del parco da Georgia Street. Attorno al bacino nidificano diverse specie di uccelli, inclusi cigni, paperi e aironi.\nStrutture ricreative.\nLa pi\u00f9 nota struttura artificiale all'interno del parco \u00e8 il Seawall, un camminamento rialzato di 8,8\u00a0km che si sviluppa attorno al parco, e che viene utilizzato per jogging, pattinaggio, ciclismo e altre attivit\u00e0 sportive. Il percorso del Seawall fa parte di un lungomare di 22\u00a0km (il pi\u00f9 lungo del mondo) che parte dal centro di Vancouver, e precisamente dal Canada Place, passa intorno al parco, prosegue lungo la spiaggia della baia degli Inglesi e il False Creek fino a terminare nella spiaggia di Kitsilano Beach. Dopo Kitsilano, un sentiero di 600 m conduce a un altro lungomare di 12\u00a0km, che termina presso il fiume Fraser.\nLa costruzione del Seawall inizi\u00f2 nel 1917; i lavori furono dichiarati conclusi nel 1971, ma di fatto proseguirono per un altro decennio, e solo nel 1980 la struttura giunse a circondare l'intero parco.\nNel parco sono state realizzate numerose altre strutture sportive, inclusi campi da tennis, un campo da golf a 18 buche, una piscina vista mare (presso Second Beach), e il palazzetto dello sport di Brockton Oval. Altre strutture ricreative dello Stanley Park includono un trenino panoramico (allestito in modo particolarmente pittoresco in occasione di Halloween e delle festivit\u00e0 natalizie), il Vancouver Aquarium (il pi\u00f9 grande acquario del Canada) e il Theatre Under the Stars (un teatro all'aperto).\nZoo e acquario.\nFino alla met\u00e0 degli anni novanta all'interno del parco c'era un celebre zoo, chiamato Stanley Park Zoo, con oltre 50 animali fra cui serpenti, lupi, em\u00f9, bisonti, canguri, scimmie e pinguini di Humboldt. Un referendum del 1994 decise per la chiusura dello zoo, che divenne effettiva nel 1997 dopo la morte dell'ultimo animale, l'orso polare Tuk. Un piccolo zoo di animali da fattoria, il Children's Farmyard, \u00e8 ancora attivo.\nIl Vancouver Aquarium, fondato nel 1956, \u00e8 il pi\u00f9 grande acquario del Canada, e ospita diverse specie di mammiferi (fra cui delfini, beluga, leoni marini di Steller, foche e otarie) oltre 300 specie di pesci, 30.000 invertebrati, 56 specie di anfibi e rettili e numerose specie di uccelli.\nMonumenti.\nFra i monumenti pi\u00f9 noti del parco ci sono i totem dei nativi americani presso Brockton Point, che costituiscono l'attrazione turistica pi\u00f9 visitata della Columbia Britannica. I totem oggi esposti nel parco sono repliche realizzate negli anni '80 e '90 degli originali, che sono stati trasferiti in diversi musei del Canada per essere preservati.\nNegli anni, il parco \u00e8 stato via via arricchito di altri monumenti di vario genere, come statue, targhe commemorative e altri memoriali. Presso la baia degli Inglesi c'\u00e8 un busto di David Oppenheimer (sindaco di Vancouver dal 1888 al 1891) realizzato nel 1911. La scultura \"Girl in a Wetsuit\" (\"ragazza con la muta\"), realizzata da Elek Imredy e inaugurata il 9 giugno 1972, \u00e8 una scultura ispirata alla statua della Sirenetta di Copenaghen; rappresenta una ragazza con maschera, muta e pinne. All'ingresso del parco si trovano le statue di Lord Stanley e del poeta Robert Burns. Fra il Pavilion e il Malkin Bowl c'\u00e8 la statua del presidente USA Warren Gamaliel Harding, eretta per commemorare la sua visita a Vancouver. Un'altra statua commemora Harry Jerome, atleta olimpico originario di Vancouver. La \"Two Spirits Sculpture\" (\"scultura dei due spiriti\") \u00e8 una statua in legno situata a Second Beach, che raffigura la testa di un nativo americano.\nFra le targhe commemorative e i memoriali, molte riguardano la storia nautica di Vancouver. Si possono citare per esempio i memoriali dedicati alla nave a vapore Beaver (naufragata presso Prospect Point nel 1888), alla Chehalis (affondata al largo del parco dopo una collisione con la motonave Princess Victoria), alla HMS Egeria (una nave da ricognizione della Royal Navy), alla RMS Empress of Japan (un tempo la pi\u00f9 veloce nave operante nel Pacifico) e al porto di Vancouver (il memoriale include diverse installazioni in cui si racconta la storia del porto). Il memoriale Edward Stamp, situato vicino al Seawall nei pressi del faro di Brockton Point, ricorda il sito dove furono eseguite le prime operazioni di produzione di legname. Il Garden of Remembrance (\"giardino delle rimembranze\") \u00e8 dedicato alla commemorazione della Canadian Air Force. L'Hallelujah Point Monument segna un luogo utilizzato in passato dall'Esercito della Salvezza. Il Japanese Canadian War Memorial, presso l'acquario, ricorda i canadesi di origine giapponese che prestarono servizio nella Prima guerra mondiale. La Jubilee Fountain (\"fontana del giubileo\"), proveniente da Chicago, fu posizionata nel parco nel 1936 per commemorare il cinquantesimo anniversario della fondazione di Vancouver; si trova all'estremit\u00e0 orientale della Lost Lagoon. Altri memoriali dedicati a persone sono quello in onore di James Cunningham (capomastro dei lavori del Seawall; presso la Siwash Rock), quello in onore di Paulin Johnson (poetessa; situato presso Third Beach), la fontana dedicata alla Regina Vittoria (nei pressi del club di canottaggio), e il giardino dedicato a William Shakespeare, in cui si trovano esemplari di piante menzionate nell'opera del poeta inglese. Lo Stanley Park Centennial \u00e8 una targa commemorativa piazzata nel 1988 per commemorare l'apertura ufficiale del parco; si trova presso il Seawall, fra il sentiero del Beaver Lake e il Lions Gate Bridge.\nIl Lumberman's Arch (\"arco del boscaiolo\") \u00e8 un arco di legno eretto nel 1952 per sostituire un precedente monumento analogo (\"Bowie Arch\"), che venne costruito dai boscaioli nel 1912 in occasione della visita del duca di Connaught."}
{"id": "2823246", "revid": "1566286", "url": "https://it.wikipedia.org/wiki?curid=2823246", "title": "Micheline Presle", "text": "Biografia.\nDopo gli studi in collegio, prende lezioni di danza e recitazione e debutta nel cinema all'et\u00e0 di 15 anni nel film \"La fess\u00e9e\" (1937), con il nome di Micheline Michel. L'anno successivo, grazie al ruolo di protagonista nel film \"Ragazze in pericolo\" (1939) di Georg Wilhelm Pabst, vince il \"Prix Suzanne Bianchetti\" quale giovane attrice pi\u00f9 promettente del cinema francese (1939).\nDurante gli anni quaranta lavora regolarmente sul grande schermo in diverse commedie e pellicole romantiche, offrendo un'indimenticabile interpretazione ne \"Il diavolo in corpo\" (1947) di Claude Autant-Lara. Il film, tratto dal celebre romanzo di Raymond Radiguet, ottiene grande successo grazie anche all'affiatamento tra la Presle (nel ruolo della crocerossina Marthe) e il giovane partner G\u00e9rard Philipe, interpreti di una tormentata e struggente storia d'amore sullo sfondo della prima guerra mondiale.\nNel 1950 la Presle si trasferisce a Hollywood, dove interpreta tre film in cui viene accreditata con il nome di \"Micheline Prelle\": \"La sua donna\" (1950) di Jean Negulesco, accanto a John Garfield, \"I guerriglieri delle Filippine\" (1950) di Fritz Lang, con Tyrone Power, e \"L'avventuriero di New Orleans\" (1951) di William Marshall, con Errol Flynn.\n\u00c8 una parentesi breve, che riporta la Presle in Francia e la restituisce a eleganti ruoli in film in costume, quali \"Versailles\" (1954), in cui impersona la fiera Madame de Pompadour, e \"Napoleone Bonaparte\" (1955), nel ruolo di Ortensia di Beauharnais, entrambi sotto la direzione di Sacha Guitry, nonch\u00e9 \"Venere imperiale\" (1962) di Jean Delannoy, in cui interpreta Giuseppina di Beauharnais.\nTuttavia l'attrice ha pi\u00f9 di un'occasione per sfruttare le proprie classe e finezza in ruoli di maggior impegno, e non solo in Francia. Nel 1959 gira in Inghilterra il film \"L'inchiesta dell'ispettore Morgan\", per la regia di Joseph Losey, mentre nel 1961 interpreta in Italia il ruolo di Adalgisa De Matteis, accanto a Marcello Mastroianni, in \"L'assassino\", diretto da Elio Petri. Torna nuovamente a lavorare a Hollywood in \"Una sposa per due\" (1962) di Henry Levin, ove impersona la comprensiva madre di Sandra Dee, e \"Intrigo a Stoccolma\" (1963) di Mark Robson, commedia giallo-rosa di ispirazione \"hitchcockiana\" con Paul Newman, Edward G. Robinson ed Elke Sommer, in cui interpreta l'elegante e ironica scienziata francese Denise Marceau, in crisi con il marito e collega G\u00e9rard Oury.\nDagli anni sessanta la Presle continua la carriera cinematografica, avvicinandosi inoltre alla televisione con il ruolo di Eve Lagarde in \"Les Saintes ch\u00e8ries\", una serie di grande successo popolare, andata in onda dal 1965 al 1970, in cui affianca Daniel G\u00e9lin. In quegli anni recita in molte pellicole di vario genere, tra cui \"Caccia al maschio\" (1964) di \u00c9douard Molinaro, \"Tutti pazzi meno io\" (1966) di Philippe de Broca, \"Le pistolere\" (1971) di Christian-Jaque e \"Niente di grave, suo marito \u00e8 incinto\" (1973) di Jacques Demy.\nTra le sue ultime interpretazioni, sono da ricordare i film \"Il sangue degli altri\" (1984) di Claude Chabrol, \"Mignon \u00e8 partita\" (1988) di Francesca Archibugi e \"Voglio tornare a casa!\" (1989) di Alain Resnais, per cui ottiene una candidatura al Premio C\u00e9sar nel 1989. La sua ultima apparizione sul grande schermo risale a \"Adorabili amiche\" (2010) di Beno\u00eet P\u00e9tr\u00e9.\nVita privata.\nDopo un primo matrimonio (1945-1948) con Michel Lefort, Micheline Presle \u00e8 stata sposata dal 1950 al 1954 con l'attore e regista statunitense William Marshall, ex marito di Mich\u00e8le Morgan, da cui nel 1951 ha avuto la figlia Tonie Marshall, divenuta anch'essa attrice, regista e sceneggiatrice di successo. Dal 1959 \u00e8 stata compagna dello scultore Fran\u00e7ois Arnal.\nDoppiatrici italiane.\nNelle versioni in italiano dei suoi film, Micheline Presle \u00e8 stata doppiata da: "}
{"id": "2823248", "revid": "124371396", "url": "https://it.wikipedia.org/wiki?curid=2823248", "title": "Superboy-Prime", "text": "Superman one-milion, \u00e8 un personaggio immaginario dei fumetti pubblicati negli Stati Uniti d'America dalla DC Comics e creato da Elliot S. Maggin e Curt Swan. Inizialmente era un supereroe ma poi divenne un supercriminale e uno dei numerosi Superman alternativi. Il personaggio esord\u00ec nella serie \"DC Comics Presents\" n. 87 (novembre 1985).\nIl personaggio proviene da un universo alternativo che contiene Terra Prime, in cui Superman e gli altri eroi esistono solo come personaggi immaginari. Questo universo fu cancellato durante la Crisi sulle Terre infinite, e il personaggio fin\u00ec in una dimensione dove si trov\u00f2 incapace di dimenticare la sua vita precedente come \"il pi\u00f9 grande eroe della Terra\". Col tempo si autoconvinse che la sua Terra fosse l'unica vera e che lui fosse l'unico degno di questo nome, credendo fermamente che diventare Superman fosse il suo destino nonostante fosse diventato in realt\u00e0 un criminale psicotico e assassino, fra gli avversari pi\u00f9 pericolosi dell'universo DC.\nIl nome \"Superman-Prime\" fu utilizzato la prima volta da Grant Morrison in \"DC One Million\" (1998) per il Superman della linea temporale dell'853\u00ba secolo. Il Superboy di Terra Prime si rifer\u00ec a s\u00e9 stesso come \"Superboy-Prime\" per la prima volta in \"Crisi infinita\" n. 2 (gennaio 2006).\nBiografia del personaggio.\nCrisi sulle Terre infinite.\nSuperboy-Prime proviene dal mondo parallelo conosciuto come Terra Prime, una copia del mondo vero in cui gli eroi DC sono eroi dei fumetti. Fu adottato da Jerry e Naomi Kent. Naomi volle chiamare il proprio figlio neonato Clark, come il suo cognome da nubile, ma Jerry, sapendo che sarebbe stato presto soprannominato Superman, come il personaggio immaginario dei fumetti, inizialmente rifiut\u00f2, per poi accettare. Ci\u00f2 che i Kent non sapevano era che il bambino, trovato abbandonato in una foresta, era in verit\u00e0 il giovane Kal-El, teletrasportato sulla Terra attimi prima che il pianeta Krypton venisse assorbito dal suo sole, trasformatosi in una supernova. Superboy \u00e8 il secondo extraterrestre della Terra Prime dopo il debutto di Ultraa molti anni prima.\nIl giovane Clark visse la maggior parte della sua vita come quella di un normale ragazzo. Tuttavia, una notte in piena adolescenza, si present\u00f2 ad un ballo vestito come Superboy, e il passaggio della Cometa di Halley attiv\u00f2 oltremodo i suoi poteri kryptoniani. Allo stesso tempo, Kal-El, il Superman di Terra-1, trov\u00f2 il modo di raggiungere la Terra Prime, e i due si incontrarono.\nSuperboy-Prime fu inserito in \"Crisi sulle Terre infinite\" dopo che il suo universo fu distrutto. Sebbene la perdita di tutto ci\u00f2 che conosceva lo riemp\u00ec di angoscia, trov\u00f2 un po' di pace nel sapere che avrebbe combattuto per il bene al fianco degli altri eroi. Durante la battaglia finale contro l'Anti-Monitor, Kal-L, il Superman di Terra-2, gli ordin\u00f2 di scappare insieme ad Alexander Luthor Jr. e gli altri eroi. Temendo che Kal-L sarebbe morto in battaglia e sapendo che la nuova Terra non era la sua vera casa, Superboy-Prime si un\u00ec a Kal-L per sconfiggere l'Anti-Monitor.\nDopo la distruzione dell'Anti-Monitor, Superboy-Prime si un\u00ec ad Alexander Luthor Jr. di Terra-3, Kal-L, e sua moglie Lois Lane in una \"dimensione paradiso\".\nDimensione Paradiso.\nNella \"Dimensione Paradiso\", Superboy-Prime si isol\u00f2 dagli altri, utilizzando i cristalli per rivivere gli eventi della sua vita su Terra Prime. Il suo ricordo preferito \u00e8 la festa per il suo nono compleanno, che vide ripetutamente. Con il tempo, divenne sempre pi\u00f9 frustrato ed arrabbiato, e tent\u00f2 di cercare Kal-L, la cui attenzione era concentrata sulla salute cagionevole di Lois. Alexander arriv\u00f2 a credere che la causa della salute in condizioni gravi di Lois fosse la \"dimensione paradiso\" stessa, e riusc\u00ec a convincere Superboy-Prime ad aiutarlo a tornare alla realt\u00e0. Alexander mostr\u00f2 a Superboy-Prime anche gli aspetti negativi della Terra post-\"Crisi\". Superboy-Prime si esili\u00f2 finch\u00e9 Kal-L non disse: \"Voglio che questo mondo lo aiuti a crescere. Qui non sar\u00e0 \"mai\" Superman\". Infine, Alexander gli mostr\u00f2 la morte dei suoi genitori e della sua ragazza in un incidente automobilistico sulla Terra post-\"Crisi\".\nAlterando la realt\u00e0.\nFurioso, Superboy-Prime assal\u00ec la barriera della realt\u00e0. Questo assalto caus\u00f2 l'increspatura della realt\u00e0 alternativa, che fu utilizzata come spiegazione per i cambiamenti nei personaggi e le rettifiche retroattive alla \"continuity\" della DC.\nQuesti cambiamenti inclusero:\nCome risultato di queste azioni, \"prendere a pugni il tempo\" (in originale: \u00ab\"punching time\"\u00bb) e \"pugno della retcon\" (in originale: \"\u00abretcon punch\u00bb\") divennero espressioni di uso comune nel gergo dei fan dei fumetti (particolarmente su internet) per indicare rettifiche retroattive della \"continuity\" e modifiche del canone privi di senso.\nCountdown a Crisi infinita.\nSuperboy-Prime divenne frustrato; dato che la \"dimensione paradiso\" non aveva un sole giallo, non era abbastanza potente. Infine, Alexander gli rivel\u00f2 che i suoi poteri stavano tornando, e combinando le proprie forze attraversarono il muro della barriera. Insieme, diedero inizio agli eventi che culminarono in \"Crisi infinita\":\nCrisi infinita.\nIl Superman di Terra-2 apr\u00ec un portale verso l'Universo DC, e i quattro residenti della \"dimensione paradiso\" ritornarono, facendosi conoscere a Power Girl e Batman. Quando arriv\u00f2 da Power Girl si present\u00f2 come \u00abSuperboy-Prime\u00bb per la prima volta. Kal-L disse a Power Girl: \"Quando l'universo rinacque, la Terra-1 divenne la terra principale. I frammenti dei mondi rimanenti vi furono fusi all'interno. Ma finalmente capii - abbiamo salvato la Terra sbagliata.\" Superboy-Prime era geloso di Conner Kent, il moderno Superboy, credendo che vivesse la vita che spettava a lui. Credeva anche che gli eroi della Terra agivano pi\u00f9 da criminali. Come parte del piano di Luthor, Superboy-Prime rap\u00ec figure originariamente dai mondi che si fusero per formare la Terra post-\"Crisi\", inclusi Martian Manhunter, Power Girl, Black Adam, Raggio, Lady Quark, e Breach per potenziare il dispositivo Diapason costruito da Alexander. Superboy-Prime si scontr\u00f2 con Superboy, dicendogli che lui \u00e8 il solo Superboy di cui la Terra ha bisogno. Superboy-Prime attacc\u00f2 Conner brutalmente, ma non prima che questi potesse azionare il suo segnale dei Titan. I Teen Titans, la Doom Patrol, e la Justice Society of America arrivarono per aiutare Conner. Dopo aver accidentalmente ucciso Pantha, Superboy-Prime rimase scioccato ed inorridito. Gli eroi tentarono di trattenerlo, ma Superboy-Prime riusc\u00ec a ferire molti di loro.\nSpeedy intrappol\u00f2 Superboy-Prime nella Zona Fantasma, utilizzando una \"freccia d'emergenza Zona Fantasma\". Superboy-Prime riusc\u00ec a liberarsi, esclamando che la Zona Fantasma era \"per i cattivi\". Rimanendo senza scelta, Jay Garrick, Wally West, e Bart Allen spinsero Superboy-Prime nella Forza della velocit\u00e0, e lo bandirono in un mondo illuminato da un sole rosso, dove rimase per quattro anni.\nOre dopo, un Bart Allen pi\u00f9 adulto, con addosso il costume di suo nonno (il grande Barry Allen), emerse dalla Forza della velocit\u00e0 e disse all'eroina Dottor Light di avvertire gli altri eroi della fuga di Superboy-Prime. Superboy-Prime ricomparve durante una battaglia tra Alexander Luthor e gli eroi fuggiti dalla sua torre. Con il suo ritorno, indoss\u00f2 un'armatura basata sul costume dell'Anti-Monitor, che gli fornisce costantemente l'energia del sole giallo, cosa che aumenta il suo potere. Durante la battaglia, Black Adam scopr\u00ec che la magia aveva poco effetto su Superboy-Prime. Superboy-Prime scagli\u00f2 Black Adam via dalla torre, e il suo avversario fu trasportato sulla Terra-S (Terra in cui vivevano i personaggi del mondo di Capitan Marvel e della Famiglia Marvel). Superboy-Prime insistette perch\u00e9 Luthor ricostituisse la Terra Prime come la sola Terra esistente. Dopo che Superboy-Prime tent\u00f2 di uccidere Wonder Girl, un Conner Kent furioso lo attacc\u00f2. Lui e Superboy-Prime si batterono finch\u00e9 il polso di Conner non si spezz\u00f2 e finch\u00e9 l'eroe non si gett\u00f2 contro Prime, inviando entrambi nella torre diapason vibrante di Luthor. La macchina esplose, e le Terre alternative si fusero in una sola. Superboy mor\u00ec a causa delle gravi ferite riportate durante l'esplosione, mentre Superboy-Prime sopravvisse.\nAlexander e Superboy-Prime presero parte alla Battaglia di Metropolis e litigarono a proposito del piano di contingenza. Dato che la loro torre fu distrutta, Alexander si prepar\u00f2 ad un insediamento fatto apposta per impadronirsi della Nuova Terra invece di crearne una perfetta. Avendo udito del nuovo piano, Superboy-Prime si rifiut\u00f2 di aiutare Alexander, in quanto credeva che la Nuova Terra fosse grandemente inferiore.\nQuando Batman, Wonder Woman, Kal-El, e Kal-L arrivarono per salvare Metropolis, Kal-L si confront\u00f2 con Superboy-Prime a proposito del suo ruolo nella distruzione. Nel frattempo, Superboy-Prime fu attaccato da Bart Allen, che era furioso per la morte di Conner Kent. Superboy-Prime riusc\u00ec a liberarsi dalla furia di Bart e si diresse verso Oa per distruggerla e ricreare il Big Bang che avrebbe rigenerato l'universo con s\u00e9 stesso come unico eroe. Sebbene la maggior parte degli eroi della Terra era al suo inseguimento, Superboy-Prime riusc\u00ec ad evitare la cattura. Dovette per\u00f2 confrontarsi contro il Corpo delle Lanterne Verdi nello spazio profondo.\nSuperboy-Prime si fece strada attraverso 300-miglia di resistenti muri di pura volont\u00e0 generati dai membri del Corpo. Arrivato dall'altra parte, sconfisse e uccise trentadue Lanterne Verdi. La battaglia forn\u00ec ai due Supermen abbastanza tempo per pensare ad un piano finale. Afferrarono Superboy-Prime e lo portarono dentro Rao, il sole rosso di Krypton. Il calore del sole sciolse l'armatura di Superboy-Prime, e indebol\u00ec seriamente i tre kryptoniani, che quindi atterrarono su Mogo. Sebbene i tre fossero circondati dalla kryptonite, Superboy-Prime riusc\u00ec a sconfiggere Kal-L, che era vicino alla morte quando Superman intervenne.\nSuperboy-Prime afferm\u00f2 che lui era migliore di Kal-El, e che il suo Krypton era superiore a quello di Superman. Kal-El rispose: \"Non si tratta di dove sei nato. O di quali poteri tu abbia. O di cosa indossi sul petto. Si tratta di ci\u00f2 che fai... si tratta delle azioni\". Sebbene quasi senza poteri, Kal-El riusc\u00ec a colpire Superboy-Prime prima di cadere a terra lui stesso, ma i membri del Corpo delle Lanterne Verdi riuscirono a salvarlo.\nSuperboy-Prime fu preso in custodia dai Guardiani dell'Universo, che lo misero in un campo di contenimento, circondato da un Mangiatore di Soli rosso e guardato a vista da cinquanta Lanterne Verdi.\nSinestro Corps.\nUn anno pi\u00f9 tardi, Superboy-Prime sedeva nella sua cella ed era sorvegliato da una sezione speciale delle Lanterne Verdi, inclusi Guy Gardner, quando i Guardiani dell'Universo discutevano se dovessero o meno sottoporlo ad colloquio interrogativo.\nQuando i Sinestro Corps attaccarono Oa, Superboy-Prime fu scarcerato dalla sua prigionia e si un\u00ec a loro. Divenne uno degli araldi dell'Anti-Monitor, e indoss\u00f2 l'uniforme dei Sinestro Corps insieme ad una variante del costume potenziato che indoss\u00f2 durante la \"Crisi Infinita\". Chiamando se stesso Super\"man\"-Prime (in parte dovuto alle dispute legali su Superboy), arriv\u00f2 sulla Terra e si batt\u00e9 contro un gruppo enorme di eroi mentre nel frattempo riviveva flashback della sua vita, vissuta finora. Rivel\u00f2 di non aver creduto a Sinestro quando disse che il Multiverso era stato ricostituito, e che fece parte dei piani dell'Anti-Monitor cos\u00ec che avrebbe potuto vendicarsi di lui per la distruzione di Terra Prime. Superman, Power Girl, e Supergirl giunsero per fermarlo, solo per farlo fuggire mentre il sole nasceva, ridonandogli i suoi poteri. Dopo di ci\u00f2, Superman-Prime sconfisse Ion. Superman-Prime e la potente Lanterna Verde Daxamita ebbero una battaglia furiosa che ebbe luogo per l'intero Stato di New York. Prime era forte quanto Ion, ma quando Prime lo espose al piombo, Superman-Prime riusc\u00ec a primeggiare, sconfiggendolo. Quando l'Anti-Monitor fu sconfitto dai Guardiani e dalla distruzione del Pianeta della Guerra, Superman-Prime vol\u00f2 impazientemente attraverso il suo petto nello spazio, e quindi si batt\u00e9 sia contro il Sinestro Corps che contro il Corpo delle Lanterne Verdi, finch\u00e9 un Guardiano si sacrific\u00f2 per ucciderlo. Tuttavia, invece di morire, Superman-Prime fu gettato in un altro universo.\nCountdown a Crisi finale.\nIn \"Countdown to Final Crisis\", dopo la conclusione della Guerra contro i Sinestro Corps, Superman-Prime ora indossava una costume simile a quello di Superman poco dopo la sua resurrezione e scopr\u00ec l'esistenza di un nuovo Multiverso, che lo riemp\u00ec della speranza di trovare la Terra-Prime. Arriv\u00f2 su Terra-15 e attacc\u00f2 il Lex Luthor di quel mondo, incolpando Alexander Luthor di aver fallito nel tentativo di creazione di un universo \"perfetto\". Uccise subito tutti gli eroi di quel mondo e distrusse il pianeta.\nVol\u00f2 quindi verso la sua nuova base verso il Muro della Fonte dove tortur\u00f2 Mr. Mxyzptlk perch\u00e9 lo aiutasse a ricostruire Terra Prime. Si scopr\u00ec che Superman-Prime aveva 19 anni e secondo Mxyzptlk, la sua crescita era temporanea e risultato della sua cellula assorbi-energia dal suo ultimo \"incontro\". Mxyzptlk fugg\u00ec con l'aiuto di un altro prigioniero, Annataz Arataz, una versione alternativa di Zatanna di Terra-3. Annataz fu uccisa quando Superman-Prime si arrabbi\u00f2 e non volle utilizzare la magia per riuscire nei suoi piani.\nComparve nel quartier generale su un satellite di Anti-Monitor e minacci\u00f2 Solomon perch\u00e9 lo aiutasse a trovare Terra Prime. Solomon gli disse che se avesse liberato Forerunner, gli avrebbe mostrato ci\u00f2 che voleva, e cos\u00ec fece. Quindi, Solomon disse a Prime che la Terra-51 \u00e8 la sua Terra perfetta, ma che era in rovina a causa della guerra tra le forze del Monarca, gli eroi di Terra-51, e gli Sfidanti. Prime se ne and\u00f2 dal satellite con l'intenzione di sfidare il Monarca. Superman-Prime si confront\u00f2 con il Monarca, scoprendo che questi era un avversario al suo livello nonostante i suoi poteri incrementati dai Guardiani. Questi due uomini incredibilmente potenti si scontrarono per parecchio tempo, finch\u00e9 il Monarca non schern\u00ec Prime e gli disse lo scopo dei suoi poteri. I due sembrarono essere ad un punto di stallo finch\u00e9 il Monarca non fer\u00ec Prime aprendo una parte della sua armatura e facendo fuoriuscire parte del suo potere. In un impeto di rabbia, Superman-Prime raddoppi\u00f2 il suo attacco sul Monarca e mentre il potere temporaneo incrementato dai Guardiani cominci\u00f2 a svanire, apr\u00ec uno squarcio nella tuta di contenimento del Monarca, facendo esplodere una grande quantit\u00e0 d'energia che sembr\u00f2 distruggere l'intero universo di Terra-51.\nCrisi finale: la Legione dei 3 mondi.\nPoco dopo gli eventi della storia \"Superman e la Legione dei Supereroi\" di Geoff Johns, Time Trapper trov\u00f2 Superman-Prime sperduto nel tempo. Decise di utilizzarlo per distruggere la Legione dei Supereroi e lo invi\u00f2 nel XXXI secolo, dove si schiant\u00f2 in una fattoria fuori Smallville.\nSembr\u00f2 molto pi\u00f9 giovane di quando comparve per l'ultima volta in \"Countdown to Final Crisis\", e sembr\u00f2 che indossasse i brandelli della sua vecchia uniforme nera. Incontr\u00f2 la coppia di anziani proprietari della fattoria, ed essi si riferirono a lui come \"Superboy\", cosa che lo fece infuriare. Nonostante il ritorno a un aspetto pi\u00f9 giovanile dopo gli eventi di \"Countdown\", pensava a s\u00e9 stesso ancora come un uomo piuttosto che come un ragazzo. Dopo che gli spararono, uccise la coppia, facendosi strada tra le vie di Smallville e visitando il Museo di Superman, dove si infuri\u00f2 del fatto che Superman fosse tenuto in cos\u00ec alta considerazione. La sua rabbia aument\u00f2 ancora di pi\u00f9 quando visit\u00f2 la sala dei criminali, e trov\u00f2 la statua che lo rappresentava chiusa in un ripostiglio. Apparentemente, era considerato solo come una nota nella storia di Superman, una seccatura che fu sconfitta da Conner Kent, Bart Allen, e Sodam Yat, e che infine non ebbe alcun impatto sulla storia alla radice. Questo lo fece innervosire a tal punto che distrusse il museo, gli agenti della sicurezza e gli agenti di polizia arrivati per fermarlo. Nel mezzo dello scontro, la guida del museo (una ricreazione olografica di Jimmy Olsen) disse a Prime della Legione dei Supercriminali.\nImpar\u00f2 che la Legione seguiva un codice del male, ispirato da un essere oscuro \"il cui nome non fu mai pronunciato\". Prime, deciso ad essere un cattivo con un impatto maggiore di ogni altro nemico di Superman, si diresse verso il pianeta prigione di Takron-Galtos, e liber\u00f2 Lightning Lord, Saturn Queen e Cosmic King. A differenza di molti cittadini del 31\u00ba secolo, tutti riconobbero Prime e ci\u00f2 sembr\u00f2 rallegrarlo. Il dialogo sembr\u00f2 implicare che Prime fosse l'essere oscuro che ispirava i criminali del futuro.\nDopo aver liberato i prigionieri, Prime bruci\u00f2 un enorme emblema a forma di \"S\" nella prigione del pianeta, determinato a tramutare quel simbolo di pace e di sicurezza in un simbolo di terrore. Saputo della fuga dalla prigione, la Legione dei Supereroi dovette chiamare Superman dal XXI secolo. Superman e i documenti storici fecero presumere che nessuno della Nuova Terra era a conoscenza di ci\u00f2 che accadde a Prime dopo la Guerra contro i Sinestro Corps.\nSuperman e Brainiac 5 decisero di portare altre due versioni della Legione per combattere la nuova Legione dei Supercriminali, guidati da Prime, dove Superman dedusse che l'unico modo di sconfiggere il kryptoniano ribelle era di redimerlo.\nSuperman-Prime guid\u00f2 la sua Legione dei Supercriminali nel Mondo dello Stregone, dove reclut\u00f2 Mordru e uccise Rond Vidar (l'ultima Lanterna Verde) prima di dirigersi verso la Terra.\nDurante la guerra tra le due Legioni, Prime si batt\u00e9 contro diversi avversari con cui condivideva la storia. Primo, l'immortale Sodam Yat (ultimo Guardiano dell'Universo) fu persuaso ad uscire dal suo esilio auto-imposto su Oa per combattere Superman-Prime. Quindi, Bart Allen ritorn\u00f2 dalla Forza della velocit\u00e0, indossando l'uniforme di Kid Flash che non indoss\u00f2 fin dal primo combattimento contro Prime in \"Crisi Infinita\". Poco dopo, Conner Kent (Superboy) partecip\u00f2 alla battaglia: il suo cadavere, disseppellito da Starman nel presente, fu messo in una camera di ricostituzione kryptoniana per i passati 1000 anni. La resurrezione di Kid Flash e Superboy furono parte di un piano di contingenza maestrale idealizzato molto prima da Brainiac 5, che fu avvertito della situazione da una profezia di Dream Girl.\nDurante la battaglia, Prime uccise due Legionari le cui abilit\u00e0 minacciavano di ucciderlo: Sun Boy di Terra Prime, che utilizzava poteri solari; ed Element Lad di Terra Prime, che riusc\u00ec a trasformare il terreno sotto Superman-Prime in kryptonite verde dell'universo di Terra Prime.\nNel mezzo della battaglia, Superman, Lightning Lad, Cosmic Boy e Saturn Girl furono portati alla fine del tempo da Time Trapper, che quindi li attacc\u00f2. Durante il combattimento, il cappuccio di Trapper fu tirato indietro dalla sua testa, rivelando un Superboy-Prime pi\u00f9 maturo. Il Superboy-Prime pi\u00f9 grande afferm\u00f2 che egli era un'anomalia che non poteva essere uccisa dopo essere stata deviata nel Multiverso dai Guardiani dell'Universo e divenne l'unico sopravvissuto di tutta la creazione.\nTornato sulla Terra, Conner riusc\u00ec ad avere la meglio su Prime. Utilizzando la sua visione calorifica, Conner riusc\u00ec ad infliggergli una ferita profonda attraverso la \"S\" che Prime intaglio sul proprio petto, sfigurandone le forme. Nel frattempo, alla fine del tempo, lo stesso simbolo comparve da qualche parte sul petto di Time Trapper. Capendo che il passato di Time Trapper era direttamente collegato al suo futuro, Saturn Girl utilizz\u00f2 il portale temporale di Trapper per reclutare ogni Legione presente nel Multiverso, che combatt\u00e9 e alla fine lo sconfisse. Superman e i fondatori della Terza Legione lo trasportarono nel 31\u00ba secolo, dove Time Trapper affront\u00f2 il suo s\u00e9 pi\u00f9 giovane. Superboy-Prime e Trapper ebbero un battibecco che culmin\u00f2 con la distruzione di entrambi dopo che Prime attacc\u00f2 Trapper, creando un paradosso.\nIl paradosso creato da Prime lo attacc\u00f2 facendolo ritornare a casa sulla resuscitata Terra Prime. Per il suo sbigottimento, la sua ragazza e la sua famiglia, essendo nel mondo reale, lessero i fumetti di \"Crisi Infinita\", \"Sinestro Corps War\", \"Countdown to Final Crisis\", e \"Legion of Three Worlds\". Da l\u00ec seppero tutto ci\u00f2 che fece, e adesso erano terrorizzati dalla sua presenza. Prime visse nel seminterrato dei suoi genitori, cosa che lo avrebbe aiutato ad evitare di fare loro del male. Pass\u00f2 i suoi giorni a collezionare fumetti e trainando il mondo reale della DC Comics, ricordandogli che l'Universo DC non si sarebbe mai scordato di lui e che sarebbe \"sempre sopravvissuto\". Nonostante l'esaurimento fisico dei suoi poteri, afferm\u00f2 di possedere un nuovo potere, infatti i suoi occhi cominciarono a diventare rossi di nuovo.\nLa notte pi\u00f9 profonda.\nSuperboy-Prime continu\u00f2 a vivere la sua vita da recluso, monitorato costantemente, a sua insaputa, da Brainiac 5-Prime, e continuava a leggere compulsivamente ogni fumetto e post su internet riguardanti il Multiverso DC. Il periodo prolungato di esilio che fu costretto a passare, lasci\u00f2 a Clark dei rimpianti, conoscendo la sua reputazione di personaggio da scherzi per la gente di Terra Prime. Subito dopo aver letto \"Adventure Comics\" n. 4, e le pubblicit\u00e0 per la storia divisa in due parti riguardanti probabilmente la sua morte, si imbarc\u00f2 con i suoi genitori spaventati in una folle ricerca del numero 5, sperando di trovare una fumetteria che potesse venderglielo. Tuttavia, dato che il n. 5 non era ancora uscito, gli eventi rivelarono esattamente che Clark li aveva gi\u00e0 letti, e che Alexander Luthor, adesso una Lanterna Nera capace di saltare da un multiverso all'altro, gli ridiede i poteri di Superman-Prime al fine di portarlo ad un alto livello emozionale. Dopo aver chiamato in aiuto le vittime di Prime, gli rivel\u00f2 scherzosamente la sua morte come descritta tra le pagine di \"Adventure Comics\" n. 5. Incapace di danneggiare la Lanterna Nera, Superman-Prime vol\u00f2 verso il palazzo della DC Comics a New York e tent\u00f2 di vendicarsi degli scrittori che lui credeva lo avessero reso cos\u00ec. Prima che potesse farlo, Alexander lo trasport\u00f2 nel suo seminterrato, e cominci\u00f2 a distruggere la sua collezione di fumetti.\nSuperman-Prime accett\u00f2 quindi la disperazione della sua situazione e, volendo mettersi al dito un anello nero del potere, decise di morire. Tuttavia, l'anello, reagendo alle sue molte emozioni, in qualche modo cominci\u00f2 a passare da potere a potere dello Spettro emozionale, che risult\u00f2 in un'esplosione di colori misti che ricoprirono la Lanterna Nera e il suo anello. Giacendo sul pavimento, sopraffatto dalle emozioni portategli dall'anello e devastato dal fatto che \"loro\" lo trasformarono in un mostro e che fecero s\u00ec che non potesse avere una fine lieta, Laurie entr\u00f2 nel seminterrato, mostrando un braccio rotto. Confort\u00f2 Superman-Prime dicendogli che lo avevano sentito, e che la inviarono per dirgli che erano dispiaciuti per ci\u00f2 che gli avevano fatto, e che lo avrebbero lasciato da solo. Appena si abbracciarono, un anello da Lanterna Nera si vide sulla mano di Laurie che mostrava la luce della \"speranza\".\nPoteri e abilit\u00e0.\nPoteri kryptoniani.\nSuperboy-Prime possiede tutte le abilit\u00e0 di base di un kryptoniano esposto al sole giallo: super forza, super velocit\u00e0, super respiro e super udito; il potere di volare, visione a raggi-x, microscopica, telescopica e calorifica; invulnerabilit\u00e0. Il suo potere \u00e8 molto simile a quello del Superman della Silver Age di Terra-1 quindi di illimitata potenza, che fece di lui uno degli eroi pi\u00f9 potenti dell'Universo DC. Dato che il suo Krypton non esplose mai, non esistette nessuna kryptonite che avrebbe potuto affliggerlo, e la sua sola debolezza era la sempre pi\u00f9 crescente necessit\u00e0 di un sole giallo per il mantenimento dei suoi poteri. Il suo combattimento contro I Guardiani mostr\u00f2 che la fisiologia kryptoniana-Prime \u00e8 capace di assorbire ed elaborare enormi quantit\u00e0 di energia Oana e di energia quantica in aggiunta a quella solare. Non \u00e8 chiaro quali altre energie possono essere elaborate dal suo organismo.\nArmatura.\nMentre era imprigionato su una Terra alternativa, dove fu portato dai tre Flash, Superboy-Prime si costru\u00ec un'armatura basata su quella dell'Anti-Monitor. L'armatura raccoglieva e gli forniva l'energia del sole giallo per mantenere alti i livelli del suo potere, anche quando si fosse trovato in presenza di un sole rosso; nella sua prima comparsa, lo si vide scrollarsi di dosso gli effetti delle radiazioni di un sole rosso artificiale, ma non fu mai esposto ad un vero sole rosso. Sebbene affermasse di averla confezionata da solo, Bart Allen gli ricord\u00f2 di averla rubata dopo la sua fuga. La sua armatura fin\u00ec distrutta quando i due Supermen lo trasportarono sul sole rosso di Krypton. Dopo la sua fuga da Oa, a Superboy-Prime fu dato un nuovo costume costruito dai Sinestro Corps e si scopr\u00ec che fu confezionato dopo aver visto come l'armatura originale di Anti-Monitor agiva da enorme immagazzinatore di energia. In \"Legion of Three Worlds\", Superboy-Prime indoss\u00f2 il suo costume originale ancora una volta, prendendolo da una statua nel Museo di Superman. Durante \"La notte pi\u00f9 profonda\", la Lanterna Nera Alexander Luthor forn\u00ec a Superboy-Prime una copia della sua armatura originale.\nPotere del tempo.\nDato che il Time Trapper Superboy-Prime aveva completo controllo su s\u00e9 stesso, poteva congelare il tempo, alterarlo, e anche dividerlo, ed era quindi in grado di creare un proprio universo in miniatura. Non poteva, per\u00f2, alterare gli eventi del presente.\nResistenza all'anello nero.\nGrazie alla sua psiche altamente volatile e al suo stato emozionale in pezzi, Superboy-Prime \u00e8 altamente resistente agli anelli neri del potere: piuttosto che venire ucciso e \"rinascere\" come un cadavere senza anima guidato dallo stesso anello, quando questo fu esposto a Superboy-Prime espulse un'enorme scarica dolorosa di sette energie diverse dello Spettro emozionale, con effetti devastanti su ogni anello nero del potere nelle vicinanze. Non \u00e8 chiaro, per\u00f2, se \u00e8 un potere di Superboy-Prime, un bioprodotto del suo ego frammentato o semplicemente una mossa calcolata o dall'intelligenza dietro gli anelli neri o da Alexander, ma in entrambi i modi, \u00e8 un potere che anche eroi come Superman e Wonder Woman non possiedono, dato che in circostanze simili avrebbero ceduto al controllo degli anelli neri.\nCome confusione aggiuntiva, si afferm\u00f2 che gli anelli neri del potere si sarebbero legati solo a \"morti resuscitati\", mentre Superboy-Prime non mor\u00ec mai prima, tecnicamente. In pi\u00f9, altre Lanterne Nere viventi come Wonder Woman, esibirono il potere di liberarsi da soli dal possedimento aggrappandosi alle emozioni umane, sebbene non con l'intensit\u00e0 e la furia mostrata da Superboy-Prime.\nPersonalit\u00e0.\nSecondo lo scrittore di \"Crisi Infinita\" Geoff Johns, \"\"Superboy-Prime \u00e8 davvero frustrato per il fatto che la sua vita fu trasformata in ci\u00f2 che \u00e8 e, sfortunatamente, la frustrazione sta per essere portata fuori nel mondo\". Menzion\u00f2 anche che \"Vorrebbe dimostrare al mondo ci\u00f2 che sa fare, perch\u00e9 a stento ha avuto la possibilit\u00e0 di essere Superboy. Ha avuto la possibilit\u00e0 di essere Superboy per un breve periodo prima di Crisi sulle Terre Infinite e poi, BOOM!, il suo mondo fu spazzato via\".\nQuando gli fu chiesto perch\u00e9 la battaglia contro i Teen Titans contro Superboy-Prime and\u00f2 fuori controllo cos\u00ec velocemente, l'editore Dan DiDio rispose \"Superboy \u00e8 un adolescente cresciuto in isolamento, con ormoni in tempesta, un brufolo enorme sulla spalla, e il potere di un dio. Non impar\u00f2 mai come tenere tale potere e le sue emozioni sotto controllo, cos\u00ec, quando viene sfidato, la situazione peggiora e non ha idea di come fermarla. Pensa di questa situazione come se tu, come teenager, perdi il tuo temperamento. Ora immagina di avere il potere di distruggere un pianeta. Pensi che la situazione sarebbe andata diversamente? Questo \u00e8 il momento in cui Superboy-Prime supera il limite di non-ritorno e diventa la pi\u00f9 grande minaccia mai conosciuta dall'universo\"\"."}
{"id": "2823250", "revid": "1305772", "url": "https://it.wikipedia.org/wiki?curid=2823250", "title": "Ernst Schwarz", "text": "Biografia.\nHa studiato alla facolt\u00e0 di Biologia, specializzandosi in zoologia a Monaco di Baviera e poi ha lavorato presso il Museo di Storia Naturale di Francoforte e il Museo Zoologico di Berlino.\nNel 1929 divenne professore di zoologia di Greifswald. Emigr\u00f2 a Londra nel 1933 dove ha lavorato presso il Museo di Storia Naturale 1933-1937. Poi ha lasciato per andare negli Stati Uniti.\nHa descritto numerose specie e sottospecie di scimmie antropomorfe, ma la maggior parte dei nomi che ha a loro dato non vengono pi\u00f9 utilizzati. Ha classificato in particolare il Bonobo \"(Pan paniscus)\" come una sottospecie di scimpanz\u00e9. Successivamente la scimmia venne classificata come una specie separata da Harold Jefferson Coolidge nel 1933.\nHa inoltre osservato e studiato la tassonomia delle tigri, dando la Nomenclatura trinomiale \"(nome scientifico)\", all'ormai estinta tigre di Bali."}
{"id": "2823252", "revid": "2044019", "url": "https://it.wikipedia.org/wiki?curid=2823252", "title": "My Zinc Bed - Ossessione d'amore", "text": "My Zinc Bed - Ossessione d'amore \u00e8 un film per la televisione del 2008, con protagonista Uma Thurman. \nTrama.\nPaul \u00e8 un ex alcolista che scrive per una rivista. All'inizio dell'estate del 2008 gli viene chiesto di intervistare un importante imprenditore: Victor Quinn. L'incontro tra i due risulter\u00e0 essere, per Paul, una fonte di riflessione sulla possibilit\u00e0 di essere veramente guarito dall'alcolismo, Victor, infatti, sostiene che nessuno \u00e8 veramente guarito se non si libera del desiderio. Paul viene assunto da Victor, e, durante un giorno di lavoro l'uomo conosce Elsa, la moglie, anch'essa ex alcolista, di Victor. L'attrazione, tra i due, \u00e8 fin dall'inizio molto forte.\nLocation.\nIl film \u00e8 interamente girato a Londra."}
{"id": "2823257", "revid": "941725", "url": "https://it.wikipedia.org/wiki?curid=2823257", "title": "Carlo Riccardi", "text": "Biografia.\nNato a Olevano Romano il 3 ottobre 1926, arrivato a Roma comincia a lavorare giovanissimo come ritoccatore in uno studio di fotopittura. Nel '44 segue le truppe americane a Napoli nel \u201945 torna a Roma e lavora presso il Rest Center del Foro italico dove fotografava e colorava le stampe per venderle ai militari che le spediscono in Usa, li incontra il giovane Federico Fellini che all\u2019epoca disegnava le caricature per venderle ai militari. I due diventano prima concorrenti poi amici. \nE\u2019 il fotografo che ha accompagnato divi, politici, papi, ma anche gente comune attraverso oltre settant\u2019anni di Storia d\u2019Italia, \u00e8 stato il primo a immortalare Greta Garbo in Italia. Suoi scatti sono stati esposti in moltissime mostre dedicate a vari aspetti della vita italiana, dal 1945 in poi documentando la vita sociale e religiosa. l'economia, il sindacato, la vita dei campi e la \"dolce vita\". \nMolte le mostre fotografiche in tutto il mondo, fra le quali ricordiamo quelle permanenti sulla \u201cDolce Vita\u201d a Parigi e Pechino; tra le esposizioni dedicate ai personaggi italiani: Aldo Moro - Memoria politica e Democrazia, Vittorio de Sica, Pier Paolo Pasolini, Sophia Loren, Tot\u00f2, Claudia Cardinale, Nino Manfredi. Mostre storiche e sociali: 1965: The Beatles in Rome,On/Off stage '50-'60 quando Roma era un set.\u201d I Trattati di Roma la nascita dell\u2019 Europa, , Il Popolo della Repubblica, ,1965, I sindaci di \u00a0Roma, Italia al Voto, Donne&amp;Lavoro , I Papi Santi \nAlcune sue foto di Gary Cooper e Jayne Mansfield sono conservate nella Biblioteca Nazionale Centrale di Firenze.\nLe sue foto sono state in mostra alla festa del Cinema di Roma per diverse edizione nello spazio BNL Paribas e hanno partecipato varie volte alla manifestazione \"L'Isola del Cinema\". La sua foto di Tot\u00f2 \u00e8 stata esposta al MIA Photo Fair nello spazio BNL. \nCon il figlio Maurizio ha deciso di rendere pubblico, tramite l'agenzia giornalistica AGR da lui fondata il suo immenso patrimonio fotografico, raccogliendo il tutto in un grande archivio (circa tre milioni di negativi originali di foto fatte dal 1945/46 in poi), certificato dalla Sovrintendenza Archivistica del Lazio. \nFranco Marini, Presidente del Senato e Segr.Generale della Cisl, ha scritto su di lui il libro \"Carletto Riccardi. Una vita significativa, nella Roma del Secondo 900\". Alcune citazioni: \"\nUna curiosit\u00e0 inesauribile e fantasiosa ed un interesse sociale a 360 gradi: dalla Dolce vita alla grande politica italiana, coi suoi fasti e coi suoi drammi\". \"Un rapporto speciale e costante col movimento dei lavoratori e le sue lotte rivendicative: in specie con la Cisl, fin dalla sua fondazione, con Giulio Pastore all'Adriano\". \nFerdinando Imposimato (magistrato, politico e avvocato italiano, presidente onorario aggiunto della Corte suprema di cassazione): \"Carissimo Carlo Riccardi, sono fiero di essere italiano perch\u00e9 ci sono artisti grandi e generosi come lei\".\nNegli anni sessanta crea la rivista \"Vip Very Important Person\" e ne prende la direzione editoriale. Negli anni '80 fonda l'Accademia del Risorgimento e l'Accademia Nuova Aurora.\nCarlo Riccardi pittore.\nCarlo Riccardi comincia a curiosare nel mondo dell\u2019arte osservando i pittori tedeschi ed inglesi ospitati da suo padre Mario nella casa di campagna ad Olevano Romano, meta privilegiata di artisti stranieri. Ancora oggi Olevano Romano ospita \u201cCasa Baldi\u201d, la residenza dei borsisti nominati dai Ministeri della Pubblica Istruzione dei L\u00e4nder, gestita dall'Accademia Tedesca. Al suo arrivo a Roma, Saro Mirabella, maestro di Renato Guttuso, gli insegna a dipingere ed a ritoccare le fotografie. Fotografando le opere, fa amicizia con pittori che, di l\u00ec a breve, si sarebbero affermati sempre pi\u00f9. Ricordiamo Corrado Cagli, Giorgio De Chirico, Pericle Fazzini, R. Guttuso medesimo, Sante Monachesi, e Luigi Montanarini, i quali lo spingono a continuare a sperimentare la sua arte. \nIn quegli anni fonda la galleria Le Scalette Rosse diventato luogo di ritrovo di artisti, oggi Spazio5 - via Crescenzio 99/d, a pochi metri da piazza del Risorgimento - a Roma. Dipinge, scrive poesie, e, insieme ad altri intellettuali, fonda il movimento artistico \u201cQuinta Dimensione\u201d, l\u2019ultimo manifesto pittorico del Novecento, firmato da oltre cinquanta artisti contemporanei.Negli anni Settanta, fondamentale sar\u00e0 l\u2019incontro con Karol Wojtila (1920-2005), all\u2019epoca Arcivescovo di Cracovia, il quale lo ispirer\u00e0 per un ambizioso progetto: dipingere venticinque quadri aventi come soggetto paesaggi e citt\u00e0 polacche, in particolare Wadowice, citt\u00e0 natale di Wojtila medesimo, futuro Papa Giovanni Paolo II dal 1978 al 2005. Tali quadri verranno esposti nel \u201978 nella mostra \"Cattedrali a Cracovia, omaggio al Papa\", allestita nella chiesa romana di San Pio V e inaugurata dal Pontefice \u00abvenuto da lontano\u00bb.\nNegli stessi anni, ricopre anche la carica di Segretario Generale del Sindacato Artisti della Cisl.\nA met\u00e0 degli anni settanta ha inizio la sua avventura come compositore di maxi-tele: espone le sue opere (lunghe cento, duecento, a volte trecento metri, e raffiguranti scorci di paesi e monumenti italiani) nelle maggiori citt\u00e0 storiche, con l\u2019obiettivo di sensibilizzare l\u2019opinione pubblica alla salvaguardia e conservazione del patrimonio artistico del nostro Paese.\nNel 1979 Carlo Riccardi realizz\u00f2 un murales presso il Presepe dei Netturbini, che rappresenta il miracolo della moltiplicazione dei pani e dei pesci; il murales al fianco del presepe negli anni \u00e8 stato visitato da oltre 2 milioni di persone e da\u00a0 molte personalit\u00e0 \u00a0tra le quali: Papa Giovanni Paolo II, Il Presidente Giorgio Napolitano e Presidenti esteri in visita al Presepe dei netturbini romani\nIl 15 agosto 1986 avvolge l\u2019obelisco di piazza del Popolo con la sua opera pittorica: una tela lunga cento metri raffigurante la citt\u00e0 di Roma e le numerose scene di lavoro che all\u2019epoca era facile incontrare per le sue vie. Il 16 agosto 2016, in occasione del trentesimo anniversario di quell\u2019opera, quella stessa piazza \u00e8 stata avvolta da un\u2019altra Maxitela dipinta da un intramontabile Carlo Riccardi, dal titolo \"Diamoci una mano\" e dedicata alla cultura come mezzo di unione fra i popoli. Nei circa centotrenta metri di pittura \u00e8 proprio la mano - riprodotta in mille colori e in numerose situazioni, ma sempre aperta, proprio a sottolineare il bisogno collettivo di incontro \u2013\nCarlo Riccardi dipinge su qualunque superficie e le sue opere, in un certo qual modo, portano l\u2019osservatore in una sorta di nuova dimensione (la sua gi\u00e0 citata \u201cQuinta Dimensione\u201d). Il francese Pierre Carnac, biografo del grande Salvador Dal\u00ec, scrisse: \u00abNel 4000 un solo quadro ricorder\u00e0 il nostro tempo. Il cerchio luminoso di Carlo Riccardi\u00bb. Fra le sue Maxitele a metraggio ricordiamo quelle esposte nella Romerplatz Rathaus di Francoforte, quella in piazza della Signoria a Firenze, nel Chiostro di San Domenico a Siena, al Lido di Ostia (RM), nel bosco della Serpentara a Olevano Romano. Notissima \u00e8 la maxitela di ottocento metri dedicata alla Polonia, esposta nella Sala Nervi in Vaticano e inaugurata da Giovanni Paolo II.\nNel 2015 ha donato a Papa Francesco una sua opera per la Pace.\nAncora oggi le sue tele continuano a fare il giro del mondo. Un uomo e un artista che, con la sua vita e la sua opera, ha dato un contributo fondamentale alla conservazione e valorizzazione della memoria della Storia d\u2019Italia degli ultimi sette decenni."}
{"id": "2823264", "revid": "373458", "url": "https://it.wikipedia.org/wiki?curid=2823264", "title": "Giovanni Bottaioli", "text": "Biografia.\nGiovanni Bottaioli (Butta), nato in una famiglia di braccianti, lavor\u00f2 alla cascina Cittadella di Stagno Lombardo, con Pieve d'Olmi una delle roccaforti rosse della Bassa padana. Iscritto al Partito Socialista Italiano (PSI) dal 1919, ader\u00ec poi al Partito Comunista d'Italia (PCd'I). Contrario al patto di pacificazione, sottoscritto tra socialisti e fascisti nell'agosto del 1921, dichiar\u00f2 al padre, consigliere comunale socialista e dirigente della locale cooperativa: \u00abSe la cooperativa l'avete costruita per farci il patto con i fascisti, saremo noi a bruciarvela\u00bb. Con il fratello Benedetto, organizz\u00f2 la lotta contro lo squadrismo fascista, assestandogli duri colpi, come l'occupazione della sede del fascio di Stagno Lombardo del 14 settembre 1921. Dovette desistere solo quando Roberto Farinacci, occupato solidamente il potere nel 1923, lo costrinse a emigrare a Marsiglia, dove giunse dopo un tortuoso itinerario, che tocc\u00f2 la Sardegna e la Calabria.\nIn Francia, si guadagn\u00f2 da vivere come muratore piastrellista. Sostenne le posizioni della Sinistra, partecipando attivamente ai dibattiti che, in quel periodo, dilaniavano il Partito, sotto le incalzanti pressioni del nuovo gruppo dirigente di Antonio Gramsci e Palmiro Togliatti, allineato con le direttive di Mosca. Nel 1926, in una riunione di cellula, si scontr\u00f2 con Maurice Thorez, il futuro segretario generale del Partito Comunista Francese (PCF), che lo apostrof\u00f2 dicendogli: \u00ab\"Rappelle-toi, Jean, que je suis mineur!\"\u00bb. Al che Bottaioli ribatt\u00e9: \u00ab\"Rappelle-toi, Maurice, que je suis ma\u00e7on\"\u00bb.\nNel 1928, ader\u00ec alla Frazione di sinistra del PCd'I e fu quindi espulso dal Partito. Di fronte alla guerra, con Aldo Lecci e altri compagni si oppose all'indirizzo di Ottorino Perrone, che port\u00f2 alla dissoluzione della Frazione. Nel 1943, a Marsiglia, con Lecci, Marc Chirik, Suzanne Voute e altri ricostitu\u00ec la Frazione e fece parte della sua Commissione esecutiva.\nNel 1945, rientrato in Italia, ader\u00ec al Partito Comunista Internazionalista (PCInt.), assumendo ruoli dirigenti, che lo videro intervenire in tutte le localit\u00e0 in cui nascevano gruppi di proletari rivoluzionari, dalle fabbriche del Nord alle campagne della Calabria. A Cremona, con Rosolino Ferragni, anim\u00f2 la Federazione, che raggiunse una significativa presenza nel territorio, soprattutto in importanti centri agricoli, come Viadana. Per suo impulso, nel 1946, la Federazione inizi\u00f2 le pubblicazioni del quindicinale \u00abL'Eco dei Comunisti\u00bb, che riprendeva la vecchia testata, diretta nei primi anni Venti da Tarquinio Pozzoli.\nIn occasione della scissione del 1952, fu uno dei pi\u00f9 fermi sostenitori della linea rappresentata da Onorato Damen, in contrasto con l'orientamento \u00abattendista\u00bb, rappresentato da Amadeo Bordiga. Nel partito, fortemente ridimensionato, fu membro del Comitato Esecutivo e direttore di \u00abBattaglia Comunista\u00bb, ma soprattutto fu un punto di riferimento per molti giovani, tra cui Danilo Montaldi, con il quale ebbe uno stretto rapporto di amicizia, collaborando inoltre al Gruppo di Unit\u00e0 Proletaria (GUP), che Montaldi, con Gianfranco Fiameni e altri, avevano costituito a Cremona nel 1957. Bottaioli mor\u00ec improvvisamente nel 1959, mentre con un militante del GUP, Romano Alquati, trasportava una levigatrice sulle scale di casa."}
{"id": "2823269", "revid": "30302377", "url": "https://it.wikipedia.org/wiki?curid=2823269", "title": "Ndalu de Almeida", "text": ""}
{"id": "2823275", "revid": "250936", "url": "https://it.wikipedia.org/wiki?curid=2823275", "title": "Tronchi fossili di Zuri - Sodd\u00ec", "text": ""}
{"id": "2823286", "revid": "6923", "url": "https://it.wikipedia.org/wiki?curid=2823286", "title": "Bilbolbul Festival internazionale di fumetto", "text": "Bilbolbul Festival internazionale di fumetto \u00e8 un festival dedicato al fumetto che si svolge annualmente a Bologna dal 2007, organizzato da Hamelin Associazione Culturale. Il nome deriva dall'omonimo personaggio dei fumetti ideato da Attilio Mussino e pubblicato sul \"Corriere dei Piccoli\".\nStoria.\nSi svolge ogni annualmente a Bologna, con mostre e incontri con i vari autori che vengono effettuati in diversi luoghi della citt\u00e0 come musei, gallerie, biblioteche, librerie; si interessa sia alla produzione italiana che straniera e alla commistione con altri linguaggi visivi. Nell'edizione del 2012 BilBOlbul ha proposto oltre 50 appuntamenti tra incontri, proiezioni, performance, workshop e laboratori per bambini, accogliendo un pubblico di circa 30.000 spettatori ed oltre 100 autori nei quattro giorni della manifestazione. Nell'edizione 2013, tenutasi dal 21 al 24 febbraio, sono stati invitati vari autori come Vittorio Giardino, Jason, Enning Wagenbreth, Aisha Franz, il collettivo Tonto Comics e Lorenzo Mattotti.\nOrganizzazione.\nSi suddivide in due sezioni distinte:"}
{"id": "2823287", "revid": "124123", "url": "https://it.wikipedia.org/wiki?curid=2823287", "title": "James Speed", "text": "Biografia.\nFu il 28\u00ba procuratore generale degli Stati Uniti durante la presidenza di Abraham Lincoln (16\u00ba presidente) e la presidenza di Andrew Johnson (17\u00ba presidente).\nNato nella contea di Jefferson, figlio del giudice John Speed e della sua seconda moglie Lucy Gilmer Fry, studi\u00f2 alla Saint Joseph College a Bardstown nello Stato del Kentucky, per poi specializzarsi alla Transylvania University.\nImparentato con Joshua Fry Speed e James Breckenridge Speed, spos\u00f2 Jane Cochran Speed. Alla sua morte il corpo venne seppellito nel Cave Hill Cemetery."}
{"id": "2823290", "revid": "30302898", "url": "https://it.wikipedia.org/wiki?curid=2823290", "title": "Curva di Fuller", "text": ""}
{"id": "2823292", "revid": "29268", "url": "https://it.wikipedia.org/wiki?curid=2823292", "title": "CPAP", "text": ""}
{"id": "2823294", "revid": "287204", "url": "https://it.wikipedia.org/wiki?curid=2823294", "title": "Curva di Bolomey", "text": ""}
{"id": "2823296", "revid": "6923", "url": "https://it.wikipedia.org/wiki?curid=2823296", "title": "Rostvertol-Avia", "text": "La compagnia aerea russa Rostvertol-Avia (in russo: \u0420\u043e\u0441\u0442\u0432\u0435\u0440\u0442\u043e\u043b-\u0410\u0432\u0438\u0430) \u00e8 stata creata sulla base tecnica della casa produttrice degli elicotteri russi Rostvertol di Rostov sul Don fondata nel 1993.\nStrategia.\nL'hub principale della compagnia aerea \u00e8 l'aeroporto di Rostov sul Don, l'hub secondario \u00e8 l'aeroporto di Rostov sul Don-Nord.\nGli elicotteri della compagnia aerea russa effettuano voli cargo nei paesi dell'Unione europea e dell'Asia. Inoltre, la Rostvertol-Avia effettua trasporti aereo straordinari nelle zone settentrionali della Russia europea e in Siberia."}
{"id": "2823297", "revid": "729019", "url": "https://it.wikipedia.org/wiki?curid=2823297", "title": "Strada europea E18", "text": "La E18 \u00e8 una strada europea che collega Craigavon in Irlanda del Nord a San Pietroburgo in Russia, passando per la Scozia, Norvegia, Svezia e Finlandia.\nLa sua lunghezza complessiva \u00e8 pari a 1.890 chilometri (1.174 miglia).\nRegno Unito.\nLa strada inizia in Irlanda del Nord collegando Craigavon (M1) , Belfast (M2, A8) , Larne; poi in Scozia: Stranraer, Dumfries and Galloway (A75) , Gretna; poi l'Inghilterra attraversando (M6) - Carlisle (A69) a Newcastle. Come tutte le strade europee, non \u00e8 segnalato come tale nel Regno Unito.\nNorvegia e Svezia.\nDa qui il percorso continua sul suolo norvegese toccando principalmente le cittadine di Kristiansand, Arendal, Porsgrunn, Larvik, Sandefjord, T\u00f8nsberg, Horten, Drammen, Oslo, \u00c5s e Askim, continuando in Svezia attraverso Karlstad, \u00d6rebro, V\u00e4ster\u00e5s e Stoccolma/Kapellsk\u00e4r.\nLa lunghezza \u00e8 di 415\u00a0km in Norvegia e 510\u00a0km in Svezia.\nFinlandia.\nIl collegamento sul Mar Baltico dalla Svezia alla Finlandia \u00e8 Turku / Naantali effettuato da navi gestite da Silja Line e Viking Line.\nIn teoria \u00e8 anche possibile attraversare il mare attraverso le \u00c5land e le isole \u00c5boland da un'isola all'altra su ponti, dai traghetti per cavi e traghetti lungo la Saaristomeri, ma questo percorso non \u00e8 segnalato come facenti parte della E18.\nLa strada riprende poi in Finlandia passando per Mariehamn (\u00c5land), Turku, Helsinki, Kotka.\nRussia.\nAttraversando il confine si entra in territorio russo: dopo aver superato la citt\u00e0 di Vyborg, la E18 termina il proprio corso a San Pietroburgo.\nIl percorso si snoda attraverso il nord-ovest dell'Oblast' di Leningrado e per lo pi\u00f9 attraverso zone scarsamente popolate. Dal 2003, dopo l'apertura della circonvallazione di Vyborg la E18 non attraversa il centro cittadino di Vyborg. Vicino a San Pietroburgo il percorso si snoda attraverso la periferia della citt\u00e0 baltica, Sestroretsk e Olgino. E18 termina al confine occidentale di San Pietroburgo."}
{"id": "2823304", "revid": "767487", "url": "https://it.wikipedia.org/wiki?curid=2823304", "title": "Paolo Martelli", "text": "Carriera.\nTerzino destro cresciuto nelle giovanili della Fiorentina, nella stagione di Serie A 1987-1988 viene aggregato alla prima squadra ma senza scendere in campo. Nel 1988 passa alla Sangiovannese dove rimane fino al 1994. Gioca poi due anni al prima di passare al Torino in Serie B. In seguito gioca ancora in Serie B per Fidelis Andria e .\nMuore il 12 aprile 1999 all'et\u00e0 di 28 anni in un incidente stradale.\nIl nell'aprile [[1999]] ha ritirato la maglia numero 21 che era vestita da Martelli.\nHa giocato 72 partite in [[Serie B]] con le maglie di [[Torino Football Club|Torino]], [[Associazione Sportiva Andria BAT|Fidelis Andria]] e segnando 2 gol.\nCollegamenti esterni.\n[[Categoria:Morti per incidente stradale]]\n[[Categoria:Calciatori deceduti nel periodo di attivit\u00e0]]"}
{"id": "2823308", "revid": "1534511", "url": "https://it.wikipedia.org/wiki?curid=2823308", "title": "Illuminotecnica", "text": "Lilluminotecnica \u00e8 la disciplina tecnico-scientifica che si occupa dell'illuminazione di spazi ed ambienti, sia interni che esterni, sia sfruttando la luce solare sia la luce artificiale.\nPer produrre un progetto di illuminazione artificiale la conoscenza dell'illuminotecnica \u00e8 condizione necessaria ma non sufficiente, poich\u00e9 un progetto di illuminazione si basa su conoscenze interdisciplinari, quali:\nNormativa illuminotecnica.\nIn Italia l'illuminotecnica non \u00e8 governata da alcuna legge dello Stato, cosa che avviene in altri paesi europei, come la Francia, dove bisogna presentare un calcolo illuminotecnico per vedersi approvare delle licenze edilizie. Pu\u00f2 tuttavia esistere in alcuni casi la normativa regionale sull'argomento: in Emilia-Romagna \u00e8 in vigore la Legge Regionale n.19 del 29/09/2003 e la Direttiva Regionale n.1688 del 18/11/2013.\nA partire dall'ottobre 2004 in Italia \u00e8 stata recepita la Norma Europea EN 12464 che ha introdotto interessanti novit\u00e0 per quanto riguarda l'utilizzo della luce artificiale negli ambienti interni. Si fa particolare riferimento al valore di illuminamento medio \"mantenuto\", alla limitazione dell'abbagliamento diretto generato dai corpi illuminanti ed alla resa cromatica della lampade.\nIn precedenza si prevedeva un valore medio per l'illuminazione generale di un ambiente, ora si fa distinzione fra la task-area dove avviene il compito visivo e le zone circostanti. Tramite apposite tabelle fornite dai produttori o con l'uso dei software di calcolo si deve verificare l'indice di abbagliamento diretto UGR, questo valore tiene conto dell'abbagliamento diretto prodotto dagli apparecchi all'interno del campo visivo e della luminanza dello sfondo rispetto all'osservatore. Per la prima volta vengono indicati gli indici di resa cromatica per le lampadine, questo si traduce in una scelta pi\u00f9 responsabile delle sorgenti luminose disponibili sul mercato.\nIn precedenza veniva utilizzata la normativa UNI 10380, che stabiliva alcuni parametri da rispettare per avere degli ambienti confortevoli dal punto di vista dell'illuminazione naturale e artificiale. Tale normativa era richiesta da enti privati o enti statali in sede di gare di progettazione di illuminazione, anche se, come detto, non era adottata ufficialmente dallo Stato italiano. La UNI 10380 stabiliva quale deve essere l'intervallo di lux entro cui bisogna stare per garantire un comfort visivo adeguato alla mansione o attivit\u00e0 che si svolge in un dato locale. Non solo: indicava anche quale doveva essere il limite del livello di abbagliamento massimo accettabile dagli apparecchi illuminanti e quale doveva essere la temperatura di colore delle lampade utilizzate. Per gli ambienti esterni la nuova Norma Europea CEN 13201 \u00e8 in corso di traduzione.\nIl calcolo illuminotecnico.\nEseguire calcoli illuminotecnici a mano \u00e8 di fatto improponibile: la luce che raggiunge una superficie, infatti, non dipende solamente dalla lampada che \u00e8 posta al di sopra di essa, ma \u00e8 la sommatoria di tutti i fotoni che vengono emessi da tutti i corpi illuminanti e poi riflessi da tutti i materiali che si trovano all'interno di un ambiente.\nPer calcolare correttamente il valore di illuminamento di una superficie, dunque, bisogna conoscere come \u00e8 fatto l'ambiente, di che materiale e di che colore sono fatte le pareti, i mobili, il soffitto e il pavimento. \nEsiste, infatti, la possibilit\u00e0 di illuminare un ambiente esclusivamente con luce indiretta, ovvero con luce proiettata solo sul soffitto o sulle pareti che poi, riflessa, ricade sulla nostra superficie di calcolo: questo tipo di calcolo a mano \u00e8 troppo impreciso per essere accettabile in sede di progettazione.\nEsistono dei software di calcolo che permettono di studiare il comportamento della luce simulando, nella realt\u00e0 virtuale, tutte le superfici con la loro capacit\u00e0 di riflettere la luce e, soprattutto, la caratteristica di emissione delle lampade prescelte. Esistono diversi programmi, anche distribuiti gratuitamente, che permettono di effettuare questo calcolo in modo rapido ed efficace.\nPer scambiare le informazioni sulle lampade si fa riferimento ad uno standard internazionale, supervisionato dall'IESNA (The Illuminating Engineering Society of North America), secondo cui i dati relativi alla quantit\u00e0 di luce emessa in diverse direzioni sono racchiusi in un codice alfanumerico di un file con estensione .IES, leggibile attraverso i programmi citati. Tale file, applicato ad una lampada virtuale nel software, permette di simulare l'illuminazione prodotta dall'apparecchio e valutarne obiettivamente ed efficacemente la compatibilit\u00e0 con le esigenze di progetto.\n\u00c8 inoltre molto diffuso il formato Eulumdat, ogni file .LDT racchiude la curva di distribuzione della luce e le dimensioni del solido rappresentante il corpo illuminante. Considerata la semplicit\u00e0 e la minima dimensione dei file eulumdat, all'interno dei programmi di calcolo i corpi illuminanti possono avere solo l'aspetto di un parallelepipedo o di un cilindro, comunque ai soli fini della verifica illuminotecnica un corpo semplice permette di risparmiare molto tempo."}
{"id": "2823309", "revid": "125103652", "url": "https://it.wikipedia.org/wiki?curid=2823309", "title": "David Allison", "text": "Carriera.\nUno dei fondatori del , fu il primo capitano della societ\u00e0 rossonera e componente del primo quintetto offensivo.\nNella gara dell'11 marzo 1900 contro la , segn\u00f2 il primo gol in assoluto della nuova squadra meneghina.\nFece parte dell'undici rossonero anche la stagione successiva, laureandosi campione d'Italia.\nIl 22 aprile 1900 arbitr\u00f2 la finale del campionato."}
{"id": "2823310", "revid": "116412735", "url": "https://it.wikipedia.org/wiki?curid=2823310", "title": "Sport in Texas", "text": "Nello stato statunitense del Texas sono molti gli sport praticati a livello professionistico, ad esempio molti campioni del football americano provengono da questo stato. Viene data molta importanza alle squadre universitarie, luogo da cui provengono molte stelle dello sport presente e futuro, la maggior parte delle universit\u00e0 texane hanno infatti un'importante tradizione sportiva.\nFootball americano.\nIl football americano \u00e8 lo sport pi\u00f9 popolare praticato nello Stato. Molti atleti sono originari del Texas o hanno comunque svolto parte della loro carriera professionistica in questo stato. \nDallas \u00e8 una delle poche citt\u00e0 degli Stati Uniti che hanno squadre sportive in tutti i principali campionati professionistici: NBA, NFL, MLB e NHL.\nTexas \u00e8 la sede di due squadre che partecipano alla National Football League: gli Houston Texans e i Dallas Cowboys, chiamati anche America's Team, squadra che ha vinto 5 Super Bowl (1972, 1978, 1993, 1994, 1996).\nBaseball.\nIl baseball \u00e8 uno sport molto sentito e seguito nello stato del Texas, grazie alle squadre del Texas Rangers e di Houston Astros. Fra le squadre minori, che partecipano alla Minor league baseball si ricorda la Fort Worth Cats, vincitrice di 3 campionati.\nInoltre molte squadre universitarie vantano ottimi giocatori e prestazioni, fra cui la Texas A&amp;M University la Rice University e la Baylor University.\nEquitazione.\nDal 1905 al 1915, le corse dei cavalli ebbe un notevole successo nelle citt\u00e0 di Dallas e Fort Worth, la prima fond\u00f2 un\nJockey Club la seconda il Fort Worth Driving Club, che ebbe gi\u00e0 dalla sua apertura, avvenuta nel 6 ottobre 1905 pi\u00f9 di 100 membri, attirando migliaia di visitatori.\nBasket.\nIl Texas vanta tre squadre di basket che partecipano alla NBA: Houston Rockets, i San Antonio Spurs e Dallas Mavericks. Tutte e tre hanno partecipato ad almeno una finale NBA, competizione vinta pi\u00f9 volte dai Rockets e gli Spurs, rispettivamente 2 e 5 volte ed una da Dallas . Il basket nello stato vede anche le squadre femminili svolgere un ruolo di primaria importanza: due squadre partecipano alla WNBA: la Houston Comets (ora scomparse) e la San Antonio Stars; le prime hanno vinto il primo round del campionato WNBA nel 1997 e nel 2000.\nCalcio.\nLo sport del calcio ebbe un notevole riscontro grazie alla North American Soccer League, lega professionistica che, dal 1968 al 1984, organizz\u00f2 il campionato di vertice nordamericano di calcio, che si svolgeva da aprile a settembre / ottobre, poi venne sostituita dalla Major League Soccer. Fra le squadre che si distinsero ci furono la Dallas Tornado (che milit\u00f2 dal 1968 al 1981) e la Houston Stars che partecip\u00f2 alla stagione del 1968: attualmente lo stato ha 2 franchigie che giocano nel massimo campionato americano (la Major League Soccer) e sono gli Houston Dynamo che hanno vinto 2 trofei MLS e l'FC Dallas che hanno vinto la U.S. Open Cup.\nCiclismo.\nDi questo Stato \u00e8 originario anche uno dei pi\u00f9 famosi campioni di ciclismo degli ultimi anni: Lance Armstrong, nome completo Lance Edward Armstrong, nato il 18 settembre 1971, in Plano in un sobborgo settentrionale di Dallas.) l'unico ciclista che \u00e8 riuscito nell'impresa di vincere per 7 volte consecutive il Tour de France (poi revocati per doping).\nHockey.\nL'hockey su ghiaccio presenta una squadra a Dallas-Fort Worth da quando il Minnesota North Stars divenne Dallas Stars nel 1993. La squadra vanta una Stanley Cup nel 1999, sette trofei della divisione e due Presidents' Trophy (premio che viene assegnato alla squadra che ottiene il maggior numero di punti durante la stagione regolare del campionato professionistico nordamericano).\nIn passato vi furono anche altre squadre come Houston Huskies, che nel 1948 vinsero la Louden Cup grazie all'allenatore Toe Blake, e gli Houston Aeros, che vinsero invece quattro coppe. Negli anni 2009-2010 si sono contate 17 squadre dello stato del Texas che militano nella Central Hockey League.\nI Big 12 Conference e le squadre universitarie.\nA livello universitario quattro squadre (i Baylor Bears, i Texas A&amp;M Aggies, i Texas Longhorns e i Texas Tech Red Raiders) fanno parte della Big 12 Conference, la pi\u00f9 prestigiosa associazione nel campionato di sport universitario statunitense. In particolare nel club sportivo dei Baylor Bears (della Baylor University), la squadra pi\u00f9 famosa \u00e8 quella di atletica leggera, diretta per 42 anni dall'istruttore Clyde Hart. Michael Johnson, Jeremy Wariner e Darold Williamson, vincitori della medaglia d'oro alle Olimpiadi, provengono da qui.\nIn aggiunta alle quattro squadre in Big 12 Conference, altre sei squadre hanno ottenuto importanti risultati e notevole importanza: i TCU Horned Frogs, i SMU Mustangs, gli Houston Cougars, i Rice Owls, gli UTEP Miners e il North Texas Mean Green.\nRodeo.\nDi origine ispanica, il rodeo \u00e8 divenuto lo sport ufficiale del Texas. La prima competizione mondiale di rodeo si svolse il 4 luglio 1883 nella citt\u00e0 di Pecos, presso il fiume omonimo. La principale associazione di rodeo su tori \u00e8 la Professional Bull Riders (PBR). La pi\u00f9 grande competizione di questo sport si svolge ogni anno a Houston nel complesso di Reliant Park tra la fine di febbraio e l'inizio di marzo, durante lo Houston Livestock Show and Rodeo. Anche altre citt\u00e0 organizzano simili eventi: la State Fair of Texas (Dallas), il Mesquite Championship Rodeo, il Fort Worth Livestock Show and Rodeo e il San Antonio Stock Show &amp; Rodeo.\nAutomobilismo.\nPer quanto riguarda l'automobilismo nello stato del Texas vi sono il Texas Motor Speedway di Fort Worth, un circuito utilizzato dalla NASCAR dal 1997 e dalla Indycar e il Circuito delle Americhe di Austin creato appositamente per essere utilizzato da Formula 1 e Motomondiale."}
{"id": "2823312", "revid": "1494169", "url": "https://it.wikipedia.org/wiki?curid=2823312", "title": "Sormani", "text": ""}
{"id": "2823314", "revid": "1983214", "url": "https://it.wikipedia.org/wiki?curid=2823314", "title": "Dollaro sierraleonese", "text": "Il dollaro fu una valuta emessa in Sierra Leone tra il 1791 e il 1805. Era suddiviso in 100 cent e fu emesso dalla Sierra Leone Company. Il dollaro aveva un rapporto fisso di cambio con la sterlina con un rapporto di 1 dollaro = 4 shilling e 2 penny.\nMonete.\nNel 1791 furono emesse monete nei valori di 1, 10, 20, 50 cent, 1 penny e 1 dollaro. Le monete da 1 cent e 1 penny furono coniate in bronzo, le rimanenti in argento. Tutte le monete mostravano un leone al dritto e al rovescio due mani che si stringono, una bianca e l'altra nera."}
{"id": "2823321", "revid": "15756", "url": "https://it.wikipedia.org/wiki?curid=2823321", "title": "Fabrizio Simoncioni", "text": "Biografia.\nFrequenta il Conservatorio Cherubini di Firenze, specializzandosi nella tastiera elettronica.\nNel 1982 partecipa, piazzandosi al primo posto, al concorso per nuovi talenti \"Tutto fa spettacolo\" presentato da Pippo Baudo e Marina Morgan. Viene quindi prodotto artisticamente da Enzo Ghinazzi, compone ed appare in varie sigle RAI con i brani \"Suite for Sonia\" e \"New Life\".\nSempre nel 1982 compone ed interpreta assieme a Marco Masini \"Xenon - the Adventure\" e \"Rap-o-Hush\", canzoni \"cult\" della musica dance di quegli anni. Sempre in quel periodo firma noti brani di disco dance quali \"Arizona\", \"Ole oh\", \"Piano Please\", \"Peace (inside my heart)\", \"Vogue\" e altri entrati nella storia della Italo disco anni '80.\nNel 1984 esce il suo primo discomix, \"Susy Oh!\" (\"Suzy oh\" per l'Est Europa) e partecipa al Festivalbar 1984 con Riccardo Cioni. L'anno successivo pubblica \"Hello?\". Entrambi i brani sono stati recentemente riediti in Inghilterra, Canada e paesi latinoamericani su supporto fisico e su iTunes.\nIl 21 settembre 1984, un grave incidente automobilistico lo costringe ad uno stop forzato nella carriera artistica, ma questo non gli impedisce di restare nel campo musicale in qualit\u00e0 di ingegnere del suono. \u00c8 proprio dal letto d'ospedale, durante la degenza che inizia a studiare fisica ed acustica.\nNel 1988 diventa membro dell'Audio Engineering Society di New York ed apre un proprio studio di registrazione.\nCome clienti arrivarono, tra gli altri, i Litfiba e con loro un altro aretino che Alberto Pirelli, produttore storico dei Litfiba, presenta come \"giovane promettente\", Fabrizio Barbacci. Tramite quest'ultimo conosce Cesare Petricich e Drigo Salvi (musicisti dei Negrita, che allora si chiamavano \"Inudibili\". Mancando il tastierista, nei primi 4 dischi Simoncioni partecipa oltre che come tecnico del suono, anche come musicista aggiunto.\nNel 1989 entra a far parte della band dell'inglese Rick Hutton. Con questa band \u00e8 possibile annoverare sue performance suonando e cantando \"Get Back\" dei Beatles a quattro mani con il \"quinto Beatles\" Billy Preston (Performance trasmessa in diretta da Videomusic). Nel 1990 appare, in eurovisione, su Mtv, al fianco di Donatella Rettore e Vittorio Nocenzi del Banco del Mutuo Soccorso, suonando e cantando in trio il brano \"Gianni\", dedicato dalla Rettore a Morandi.\nTra il 1990 e il 1997 suona le tastiere e canta con i Negrita (negli album \"Negrita, Paradisi x Illusi, XXX\" e \"Reset\"), Litfiba (El Diablo, Sogno Ribelle e Terremoto) e Ottavo Padiglione.\nPartecipa alla realizzazione di un software per la automatizzazione delle console audio analogiche, il sistema \"EvaMix\" e contemporaneamente brevetta un sistema per l'audio tridimensionale denominato PsychoSys3D - Lo si pu\u00f2 ascoltare, tra gli altri, nell'album \"Terremoto\" dei Litfiba e \"Tunnel supermarket\" degli Estra.\nMentre continua a lavorare alla casa discografica IRA, arriva Ligabue per un colloquio con Alberto Pirelli per una eventuale collaborazione nel futuro album di Luciano (\"Buon Compleanno Elvis\"). Il colloquio non fu fruttuoso, e Ligabue opt\u00f2 per farsi produrre da Barbacci. Poi, durante la realizzazione del disco \"Cuore\" di Gianna Nannini assieme a Fabrizio Barbacci, arriv\u00f2 la chiamata di Luciano Ligabue per confermare Fabrizio Barbacci per la produzione della colonna sonora di Radiofreccia. Barbacci propone Simoncioni come ingegnere del suono e Ligabue accetta. Ligabue gli propone poi di entrare a fare parte della Band, assieme a Mel Previte, Federico Poggipollini, Roby Pellati e Rigo Righetti. Il debutto live come tastierista/corista arriva infatti all'Arena di Verona il 10 settembre 1999, con la presentazione del tour \"MissMondo\", ed \u00e8 nello stesso tour che Simoncioni canta \"Sogni di Rock'n'Roll\" accompagnato alla chitarra dallo stesso Ligabue. Nello stesso anno, in qualit\u00e0 di sound engineer realizza con Ligabue, Jovanotti e Piero Pel\u00f9 il singolo pi\u00f9 venduto di quegli anni Il mio nome \u00e8 mai pi\u00f9 ed appare anche nel videoclip.\nCon Ligabue realizza, in studio, come tastierista, corista e ingegnere del suono tutti gli album dal 1998 al 2005 (\"Radiofreccia\", \"MissMondo\", \"Fuori Come Va?\", \"Nome e Cognome\") e partecipa a tutti i concerti dell'artista emiliano come tastierista/corista (con positivi giudizi critici), compreso il tour teatrale \"Giro d'Italia\" e il relativo triplo album, dove alla Banda si aggiungono Mauro Pagani e lo scomparso D-Rad. Ligabue ne ha apprezzato le doti sia di tastierista che di tecnico.\nNel 2005 riceve una chiamata dal Messico, con la quale un produttore italomessicano, Ettore Grenci, gli propone di lavorare in un suo progetto ad El Paso, Texas. Da allora vive tra Citt\u00e0 del Messico ed Arezzo ed entra a far parte della band internazionale degli \"El Paso\" in duetto con Jim Ward cantante chitarrista degli \"At the Drive In\" e \"Sparta\". In concomitanza con il trasferimento, ma esce dalla Banda di Ligabue.\nNel 2008 partecipa come corista in un progetto alternativo di Al Jourgensen (frontman e fondatore dei Ministry). Dal 2007 ad oggi collabora in qualit\u00e0 di ingegnere e produttore con artisti messicani di fama internazionale quali OV7, Aleks Syntek, Reik, Anah\u00ed, Strike 3 e molti altri ancora.\nIn qualit\u00e0 di \"sound engineer\" Fabrizio Simoncioni \u00e8 stato insignito, fino al 2016, con 57 dischi di platino e oltre 100 dischi d'oro \"(fonte vendite FIMI / Nielsen)\", nonch\u00e9 ricevuto 2 nomination per \"Best Record of the Year\" e 2 per \"Best Album of the Year\" dalla THE LATIN ACADEMY OF RECORDING ARTS &amp; SCIENCES, INC. per gli album \"Mi Otro Yo\" di Kalimba e \"Aqu\u00ed Estoy\" di Carlos Pe\u00f1a ai 10th Latin Grammy Awards.\nNel 2012 riceve la nomination per \"Best Album of the Year\" ai XIII Latin Grammy\u00ae per registrazioni e mixaggi del disco \"Peligro\" di Reik.\n\u00c8 inoltre autore, assieme ad Angelo Valsiglio (primo produttore artistico di Laura Pausini) di una delle sigle del programma Rai Discoring.\nEsperto di MIDI (e primo musicista italiano ad utilizzare dal vivo il sistema di controllo digitale degli strumenti musicali) Simoncioni ha pubblicato nel 2005 degli articoli didattici pubblicati Giorgi Editore.\nNel 2016 registra e mixa il nuovo album dei Litfiba \"Eut\u00f2pia\", al quale collabora anche in qualit\u00e0 di tastierista. Collaborazione che lo porta ad entrare nella band come tastierista/corista per il successivo \"Eutopia Tour\" del 2017.\nDiscografia.\n\"Tra le sue principali realizzazioni, in veste di sound engineer e/o produttore, in ordine cronologico:\"\n\"Tra le sue principali collaborazioni, in qualit\u00e0 di musicista e/o corista, in ordine cronologico:\"\n\"Partecipazioni come musicista in tour:\""}
{"id": "2823330", "revid": "84184", "url": "https://it.wikipedia.org/wiki?curid=2823330", "title": "Andreani", "text": ""}
{"id": "2823333", "revid": "287204", "url": "https://it.wikipedia.org/wiki?curid=2823333", "title": "Jonas Valanciunas", "text": ""}
{"id": "2823334", "revid": "339392", "url": "https://it.wikipedia.org/wiki?curid=2823334", "title": "Giappichelli", "text": ""}
{"id": "2823337", "revid": "536103", "url": "https://it.wikipedia.org/wiki?curid=2823337", "title": "Giuffr\u00e8 editore", "text": ""}
{"id": "2823339", "revid": "1793900", "url": "https://it.wikipedia.org/wiki?curid=2823339", "title": "Stretto di Georgia", "text": "Lo stretto di Georgia (in inglese: \"Strait of Georgia\", e tra il 1800 e il 1865: \"Golfo della Georgia\") \u00e8 uno stretto dell'Oceano Pacifico lungo 240 chilometri, posto tra l'isola di Vancouver e la costa della Columbia Britannica in Canada. A sud, lo stretto termina all'incrocio con il \"Puget Sound\" (Stati Uniti) e lo Stretto di Juan de Fuca. Al nord termina con il Johnstone Strait all'imbocco tra il \"Bute Inlet\" e il \"Desolation Sound\"."}
{"id": "2823342", "revid": "124512614", "url": "https://it.wikipedia.org/wiki?curid=2823342", "title": "Roberto Bozzetti", "text": "Biografia.\nImportante figura della controcultura bolognese e italiana, si avvicina, nei primi anni settanta, alla cultura hippy e dei nativi americani, mutuando l'idea della fabbricazione di indumenti in cuoio nel laboratorio alternativo \"la Corte dei Miracoli\" di via dell'Inferno a Bologna.\nNegli anni Settanta \u00e8 poi uno dei personaggi di spicco di Radio Alice, dove compare nel primo manifesto di presentazione della radio, fino a diventare negli anni ottanta uno dei primi DJ a portare l'hip hop in Italia, prima al Riverside poi all\u2019Isola nel Kantiere.\nPoi, come musicista, pubblica tre album per l'etichetta Irma Records, collaborando anche con artisti quali Ohm Guru, Montefiori Cocktail e molti altri.\nNel 1992 partecipa con i suoi scratch al primo demo dei Massimo Volume.\nSempre nel 1992 entra a far parte della band bolognese Magilla, con la quale incider\u00e0 nel 1994 l'album Contronatura per l'etichetta Black Out/PolyGram. Uscir\u00e0 dal gruppo l'anno dopo.\nNel 2003 interpreta se stesso nel film culto \"Paris, Dabar\" girato nei locali di via del Pratello a Bologna.\nBozzetti \u00e8 morto il 3 luglio 2006 all'et\u00e0 di 52 anni, in seguito ad un incidente in scooter che aveva avuto l'anno precedente, da cui, nonostante il lungo ricovero presso la Casa dei Risvegli \"Luca De Nigris\", non si era mai completamente ripreso."}
{"id": "2823346", "revid": "767487", "url": "https://it.wikipedia.org/wiki?curid=2823346", "title": "Begle\u017e", "text": "Begle\u017e () \u00e8 un villaggio della Bulgaria, situato nel comune di Pleven, all'estremo sud-ovest della regione di Pleven; dista circa 140 chilometri dalla capitale Sofia.\nLa popolazione \u00e8 di circa 6.000 abitanti."}
{"id": "2823347", "revid": "124123", "url": "https://it.wikipedia.org/wiki?curid=2823347", "title": "Max Hilzheimer", "text": "Nel 1926 ha fondato insieme a Hermann Pohle (1892-1982) e Kurt Ohnesorge (1878-1961), la Societ\u00e0 tedesca di Mammologia (DGS), di cui divenne un membro onorario. Le autorit\u00e0 di Berlino, il 23 marzo 1927 dichiararono la societ\u00e0 un'agenzia ufficiale della citt\u00e0 di Berlino per la conservazione della natura. L'anno successivo si cre\u00f2 la \"Commissione di Berlino per la conservazione della natura\", il cui primo direttore fu Hilzheimer. Allo stesso tempo \u00e8 stato anche direttore del Dipartimento di Scienze del Museo M\u00e4rkischen.\nHa inoltre osservato e studiato la tassonomia delle tigri, dando la Nomenclatura trinomiale \"(nome scientifico)\", all tigre della Cina meridionale \"(Panthera tigris amoyensis)\""}
{"id": "2823350", "revid": "174925", "url": "https://it.wikipedia.org/wiki?curid=2823350", "title": "Alexandre Leopold de Prouville", "text": ""}
{"id": "2823356", "revid": "30304141", "url": "https://it.wikipedia.org/wiki?curid=2823356", "title": "Ferdinando I di Borbone delle Due Sicilie", "text": ""}
{"id": "2823357", "revid": "287204", "url": "https://it.wikipedia.org/wiki?curid=2823357", "title": "Saltini", "text": ""}
{"id": "2823359", "revid": "1543377", "url": "https://it.wikipedia.org/wiki?curid=2823359", "title": "Hollywood Brats (album)", "text": "Hollywood Brats (diffuso anche sotto il titolo di Grown Up Wrong) \u00e8 il primo e unico album degli Hollywood Brats, pubblicato nel 1980 per l'etichetta discografica Cherry Red Records.\nL'album era stato registrato tra il 1973 e 74, a seguito di un contratto con la NEMS Records, procurato grazie al mentore Keith Moon, batterista dei the Who. Tuttavia l'etichetta si tir\u00f2 indietro rifiutando di pubblicare il materiale a causa dello scarso interesse mediatico. L'album venne originariamente pubblicato nel 1975, un anno dopo lo scioglimento della band, dalla Mercury, sotto il titolo di \"Grown up Wrong\" accreditando la band come \"Andrew Matheson &amp; The Brats\" per evitare i problemi contrattuali con la NEMS. Comunque questa versione venne diffusa solo in Scandinavia."}
{"id": "2823362", "revid": "59975", "url": "https://it.wikipedia.org/wiki?curid=2823362", "title": "Grown Up Wrong", "text": ""}
{"id": "2823363", "revid": "181699", "url": "https://it.wikipedia.org/wiki?curid=2823363", "title": "Corrado Fumagalli", "text": ""}
{"id": "2823365", "revid": "1982", "url": "https://it.wikipedia.org/wiki?curid=2823365", "title": "Wei\u00dfenburg i.Bay.", "text": ""}
{"id": "2823366", "revid": "599013", "url": "https://it.wikipedia.org/wiki?curid=2823366", "title": "Agostino Recalcati", "text": "Era soprannominato \"Topolino\" o \"Triangul\u00ecn\" per la sua bassa statura.\nCarriera.\nGiovane ginnasta della , pass\u00f2 poi al dove vinse, coprendo il ruolo di ala destra, il campionato. Gli sono state attribuite due presenze in campionato ma l'incontro eliminatorio con la non si \u00e8 in realt\u00e0 mai disputato, mentre nella finale secondo l'articolo di resoconto pubblicato dalla Gazzetta dello Sport invece di Recalcati sarebbe stato schierato Edward Dobbie.\nTorn\u00f2 quindi alla Mediolanum come calciatore e in seguito, dopo la dismissione dell'attivit\u00e0 calcistica da parte di quest'ultima, alla neonata , con la quale risult\u00f2 il capocannoniere del 1905.\nRitiratosi nell'autunno del 1909, collabor\u00f2 con la FIGC all'organizzazione della prima Nazionale italiana di calcio.\nNel frattempo divenne il responsabile della Sezione Calcio della , carica che ricopr\u00ec fino all'inizio della Prima guerra mondiale.\nMor\u00ec a Milano il 1\u00ba maggio 1935 e venne inumato nel cimitero di Rho."}
{"id": "2823381", "revid": "767487", "url": "https://it.wikipedia.org/wiki?curid=2823381", "title": "Dactylorhiza elata sesquipedalis", "text": "Dactylorhiza elata\" subsp. \"sesquipedalis \u00e8 una pianta appartenente alla famiglia delle Orchidacee.\nEtimologia.\nIl nome generico (\"dactylorhiza\") \u00e8 formato da due parole greche: \u201cdito\u201d e \u201cradice\u201d e si riferisce ai suoi tuberi suddivisi in diversi tubercoli (tuberi a forma digito-palmata). La prima parte del nome specifico (\"elata\") deriva dal latino (\u201celatus\u201d) e indica una pianta alta. Mentre il secondo nome specifico (\"sesquipedalis\") precisa l'altezza: un piede e mezzo (circa 50\u00a0cm).\nIl binomio scientifico di questa pianta inizialmente era \"Orchis sesquipedalis\", proposto dal botanico, farmacista e micologo tedesco Carl Ludwig Willdenow (1765-1812) in una pubblicazione del 1805, perfezionato successivamente in quello attualmente accettato (\"Dactylorhiza elata\" subsp. \"sesquipedalis\"), proposto dal botanico ungherese So\u00f3 (1903-1980) nel 1962.\nDescrizione.\n\u00c8 una pianta erbacea alta 50 \u2013 80\u00a0cm (massimo110 cm). La forma biologica \u00e8 geofita bulbosa (G bulb), ossia sono piante perenni che portano le gemme in posizione sotterranea. Durante la stagione avversa non presentano organi aerei e le gemme si trovano in organi sotterranei chiamati bulbi o tuberi, organi di riserva che annualmente producono nuovi fusti, foglie e fiori. \u00c8 un'orchidea terrestre in quanto contrariamente ad altre specie, non \u00e8 \u201cepifita\u201d, ossia non vive a spese di altri vegetali di maggiori proporzioni.\nRadici.\nLe radici sono fascicolate e secondarie da bulbo, e si trovano nella parte superiore dei bulbi.\nFoglie.\nLe foglie (meno di una decina) sono conduplicate a disposizione eretta e a forma lanceolata-lineare con apice a forma di cappuccio. Sulla superficie sono presenti inoltre delle nervature parallele disposte longitudinalmente (foglie di tipo parallelinervie). Le foglie possono essere sia radicali (o basali) che caulinari; entrambe sono amplessicauli e abbraccianti (guainanti) il fusto. La superficie non \u00e8 macchiata come in altre specie simili. Quelle pi\u00f9 grandi possono superare la base dell'infiorescenza.\nInfiorescenza.\nL'infiorescenza \u00e8 densa (fino a 100 fiori), allungata e cilindrica. I fiori sono posti alle ascelle di brattee a forma lanceolata e sono acute nella parte terminale, in genere pi\u00f9 lunghe dei fiori stessi; sono colorate di verde. I fiori inoltre sono resupinati, ruotati sottosopra tramite torsione dell'ovario; in questo caso il labello \u00e8 volto in basso. Dimensione dell'infiorescenza: 20 \u2013 30\u00a0cm.\nFiore.\nI fiori sono ermafroditi ed irregolarmente zigomorfi, pentaciclici (perigonio a 2 verticilli di tepali, 2 verticilli di stami (di cui uno solo fertile \u2013 essendo l'altro atrofizzato), 1 verticillo dello stilo). Il colore dei fiori e rosa-violetto con zone sfumate di bianco.\nFrutti.\nIl frutto \u00e8 una capsula. Al suo interno sono contenuti numerosi minutissimi semi piatti. Questi semi sono privi di endosperma e gli embrioni contenuti in essi sono poco differenziati in quanto formati da poche cellule. Queste piante vivono in stretta simbiosi con micorrize endotrofiche, questo significa che i semi possono svilupparsi solamente dopo essere infettati dalle spore di funghi micorrizici (infestazione di ife fungine). Questo meccanismo \u00e8 necessario in quanto i semi da soli hanno poche sostanze di riserva per una germinazione in proprio.\nBiologia.\nLa riproduzione di questa pianta pu\u00f2 avvenire in due modi: \nDistribuzione e habitat.\nQuesta orchidea ha un areale mediterraneo-atlantico: \u00e8 segnalata in Corsica e in Sardegna (forse anche in Sicilia, ma \u00e8 da verificare). Fuori dall'Italia \u00e8 presente in Francia e nella Penisola Iberica.\nL'habitat tipico sono le torbiere, le zone umide (vicino a corsi d'acqua) su substrato calcareo. Sui rilievi queste piante si possono trovare fino a 800-1000 (in riferimento all'entit\u00e0 presenti sul territorio italiano); frequentano quindi i seguenti piani vegetazionali: collinare e in parte montano.\nTassonomia.\nAll'interno del genere \"Dactylorhiza\" l'orchidea di questa voce fa parte della sezione \"Maculatae\" caratterizzata dall'avere dei tuberi profondamente divisi in diversi tubercoli e lo sperone del labello pi\u00f9 breve dell'ovario (nell'altra sezione \"Sambucinae\" i tuberi sono divisi solamente all'apice e lo sperone \u00e8 pi\u00f9 lungo dell'ovario). In base alle ultime ricerche sulle orchidee, l'\u201dOrchidea sesquipedale\u201d \u00e8 inserita nel gruppo di \"Dactylorhiza praetermissa\" , un gruppo di recente formazione ibridogena centrato nell'areale Euromediterraneo-Pontico.\nIl numero cromosomico di \"D. elata\" subsp. \"sesquipedalis\" \u00e8: 2n = 80.\nIbridi.\nNell'elenco che segue sono indicati alcuni ibridi interspecifici:\nSono stati trovati anche degli ibridi intergenerici:\nSinonimi.\nQuesta entit\u00e0 ha avuto nel tempo diverse nomenclature. L'elenco che segue indica alcuni tra i sinonimi pi\u00f9 frequenti:\nSpecie simili.\nAll'interno della sezione \"Maculatae\" le varie specie di orchidee sono tutte molto simili; specialmente le due indicate qui sotto possono facilmente essere confuse con l'orchidea di questa voce, che comunque si differenziano in quanto hanno le foglie vistosamente maculate (per i vari confronti sia morfologici che anatomici vedere le relative voci di questa enciclopedia):\nL'orchidea di questa voce \u00e8 pi\u00f9 simile all'orchidea \"Dactylorhiza incarnata\" ; quest'ultima comunque si distingue per le dimensioni minori (l'altezza minima \u00e8 di 20\u00a0cm); l'infiorescenza pi\u00f9 corta: 10 \u2013 12\u00a0cm; il labello pi\u00f9 piccolo: larghezza 6\u00a0\u2013 7\u00a0mm; lunghezza 6\u00a0mm. Anche l'areale \u00e8 diverso: Italia del nord e centro.\nConservazione.\nCome tutte le orchidee \u00e8 una specie protetta e quindi ne \u00e8 vietata la raccolta e il commercio ai sensi della Convenzione sul commercio internazionale delle specie minacciate di estinzione (CITES)."}
{"id": "2823384", "revid": "174925", "url": "https://it.wikipedia.org/wiki?curid=2823384", "title": "Alexandre de Prouville de Tracy", "text": ""}
{"id": "2823385", "revid": "199745", "url": "https://it.wikipedia.org/wiki?curid=2823385", "title": "Orchidea sesquipedale", "text": ""}
{"id": "2823391", "revid": "262457", "url": "https://it.wikipedia.org/wiki?curid=2823391", "title": "\u015aar\u012br\u0101\u1e25", "text": ""}
{"id": "2823396", "revid": "1982", "url": "https://it.wikipedia.org/wiki?curid=2823396", "title": "Irredentismo maltese", "text": ""}
{"id": "2823399", "revid": "628767", "url": "https://it.wikipedia.org/wiki?curid=2823399", "title": "Elena Cantacuzena", "text": " Fu Basilissa dei Romei in quanto moglie dell'imperatore bizantino Giovanni V Paleologo.\nBiografia.\nElena Cantacuzena era figlia dell'imperatore Giovanni VI Cantacuzeno e di Irene Asanina, era sorella di Matteo Cantacuzeno e Manuele Cantacuzeno, aveva come sorelle Maria (moglie di Niceforo II Orsini) e Teodora (moglie di Orhan I).\nGiovanni V e Giovanni VI furono imperatori rivali, durante la guerra civile che distrusse l'impero bizantino, che scoppi\u00f2 nel 1341. Nel 1347 si raggiunse ad un accordo, Giovanni V sarebbe stato sotto la reggenza di Giovanni VI (in quanto era minorenne) e avrebbe sposato la figlia del Catacuzeno, Elena. Il matrimonio fu celebrato tra il 28 maggio e il 29 maggio, la sposa aveva tredici anni, mentre allo sposo mancava un mese per compiere quindici anni. Nel 1352 Giovanni V sentendosi pronto per governare da solo, in quanto ventenne, riapr\u00ec le ostilit\u00e0 verso Giovanni VI, che il 4 dicembre 1354 abdic\u00f2.\nIl 12 agosto 1376 il figlio Andronico IV Paleologo rovesci\u00f2 dal trono il padre e lo imprigion\u00f2 con la madre e la maggior parte della famiglia imperiale. Il 1\u00ba luglio 1379 Guiovanni riusc\u00ec a riprendersi il trono, Andronico s\u00ec ritir\u00f2 a Galata con Elena, in quanto rimase sua prigioniera fino al 1381. Nel 1390 il nipote Giovanni VII Paleologo tent\u00f2 di usurpare il trono, il ruolo di Elena dev'essere stato poco importante, in quanto le fonti non ne parlano pi\u00f9 molto. Il 16 febbraio 1391 Elena rimase vedova, in quanto Giovanni V mor\u00ec, essa s\u00ec ritir\u00f2 a vita privata nel monastero di Santa Marta, prendendo la veste monacale e mutando il nome in Pazienza, qui mor\u00ec il 10 dicembre 1396.\nFamiglia.\nDal matrimonio di Elena e Giovanni nacquero almeno nove figli, di cui quattro maschi e cinque femmine:"}
{"id": "2823404", "revid": "204012", "url": "https://it.wikipedia.org/wiki?curid=2823404", "title": "Texas A &amp; M University", "text": ""}
{"id": "2823406", "revid": "204012", "url": "https://it.wikipedia.org/wiki?curid=2823406", "title": "Houston Livestock show and Rodeo", "text": ""}
{"id": "2823407", "revid": "599013", "url": "https://it.wikipedia.org/wiki?curid=2823407", "title": "Ettore Negretti", "text": "Carriera.\nSvizzero, inizi\u00f2 la carriera agonistica nel di Ginevra prima di trasferirsi in Italia per giocare nel .\nEra il pi\u00f9 giovane componente della squadra del Milan campione d'Italia nel 1901, e si dimostr\u00f2 prolifico cannoniere, segnando una doppietta nella semifinale che elimin\u00f2 la : furono le primissime marcature della storia del club rossonero."}
{"id": "2823409", "revid": "709565", "url": "https://it.wikipedia.org/wiki?curid=2823409", "title": "Petrolato", "text": "Il petrolato, o vaselina o gel di petrolio, \u00e8 una gelatina ottenuta dal petrolio per raffinazione. Essendo il componente a pi\u00f9 alta temperatura di ebollizione, durante la distillazione del petrolio rimane dopo la totale evaporazione dell'olio. \nFu prodotto per la prima volta dalla Chesebrough Manufacturing e il suo nome commerciale, vaselina, \u00e8 ormai entrato nell'uso quotidiano e spesso indica, seppur impropriamente, il petrolato in generale. La vaselina pura non contiene tracce di petrolio.\nStoria.\nIl composto fu individuato nel 1859 a Brooklyn, New York, da Robert Chesebrough che si occupava d'impianti di sostanze paraffiniche negli impianti di perforazione. La studi\u00f2 nel suo laboratorio e in pochi mesi ne produsse dapprima alcuni campioni poi grossi quantitativi. Diede alla sostanza il nome di vaselina, composto dalla parola tedesca \"wasser\" (acqua) e dalla greca \"elaion\" (olio). \nNel 1872 brevett\u00f2 (U.S. patent 127.568) il processo industriale per ottenerla; questo brevetto afferma che la distillazione a caldo sotto vuoto richiede meno calore rispetto a quella a pressione ambiente e fornisce una gelatina di miglior qualit\u00e0.\nComposizione.\n\u00c8 costituito da idrocarburi saturi composti di solito da almeno 25 atomi di carbonio. La sua formula dettagliata varia a seconda della qualit\u00e0 del petrolio usato e del metodo di raffinamento adottato. Le qualit\u00e0 migliori sono chiamate \"petrolato bianco\" e trovano impiego nella farmaceutica e nella cosmetica; le meno pregiate sono chiamate \"petrolato ambrato\", \"petrolato giallo\", \"petrolato marrone\", sono contaminate da composti di raffinazione quali idrocarburi policiclici aromatici (IPA) a pi\u00f9 basso peso molecolare a volte cancerogeni e trovano impiego nei settori dell'industria e dei lubrificanti, in particolare per la produzione dell'olio di vaselina e del grasso di vaselina.\nAspetto.\nIl petrolato \u00e8 una pasta cerosa semitrasparente di colore neutro o bianco neve per le miscele pi\u00f9 pure e di ottima qualit\u00e0, giallo ambrato per le meno pregiate.\nLa vaselina \u00e8 una miscela pastosa inodore semisolida di idrocarburi; il punto di fusione si colloca appena sotto i 37 \u00b0C, l'aspetto \u00e8 incolore oppure giallo opalescente. Non si ossida se esposta all'aria e non reagisce prontamente a contatto con gli agenti chimici. \u00c8 solubile nel cloroformio, nel benzene, nel disolfuro di carbonio e nell'olio di trementina. Si scioglie nell'etere tiepido e nell'alcool caldo e quando raffredda si separa in fiocchi.\nProcesso produttivo.\nIl processo originale inventato da Robert Chesebrough per la vaselina consiste nell'accurata distillazione di petrolio grezzo operata sottovuoto per minimizzare gli effetti della pirolisi e nel successivo filtraggio con filtri a grani di carbone fossile riscaldati a pi\u00f9 di 50 \u00b0C con getti di vapore. Il prodotto in uscita dal filtro \u00e8 inizialmente incolore e di ottima qualit\u00e0; a mano a mano che le caratteristiche del filtro e del distillato iniziano a degradare il prodotto ottenuto assume colore giallastro e la sua qualit\u00e0 peggiora. Per la filtrazione si usa anche il carbone animale.\nImpieghi.\nNel brevetto originale di Robert Chesebrough sono indicati numerosi impieghi soprattutto nel settore dei lubrificanti. Oggi la vaselina di miglior qualit\u00e0 \u00e8 usata in campo farmaceutico per la produzione di pomate, gel per le labbra, antimicotici; in campo cosmetico per i balsami per capelli e i lucidalabbra. Non \u00e8 invece adatta come lubrificante speciale per i preservativi, sebbene talvolta sia stata usata per questo scopo, poich\u00e9 ne deteriora il lattice. Viene usata in aeronautica per rilasciare fumo dagli aerei acrobatici. Si usa nelle creme per radersi dedicate alla rasatura con i rasoi a mano, mai con quelli elettrici. Pu\u00f2 lubrificare le valvole in ottone e spalmata sui denti pu\u00f2 renderli pi\u00f9 lucidi.\nEssendo un derivato del petrolio, una normativa europea del 2004 ha considerato il petrolato (o paraffina o olio di vaselina) una sostanza potenzialmente cancerogena per la potenziale presenza di impurit\u00e0 cancerogene. Per la sua funzione lubrificante pu\u00f2 essere utilizzato in prodotti da applicare sulle parti intime.\nRischi ambientali.\nDiversamente dalle frazioni pi\u00f9 raffinate (petrolato bianco) impiegate nei preparati cosmetici e farmaceutici, le frazioni meno raffinate (petrolato giallo, ambrato, marrone) destinate a impieghi industriali (lubrificanti, ecc.) possono contenere composti cancerogeni come gli idrocarburi policiclici aromatici, e pertanto solo a queste frazioni industriali l'Unione europea ha applicato la frase di rischio R45 con la nota N specifica delle sostanze che possono provocare il cancro."}
{"id": "2823410", "revid": "830939", "url": "https://it.wikipedia.org/wiki?curid=2823410", "title": "Tommaso da Cori", "text": "Biografia.\nNato a Cori, piccolo centro del Lazio (oggi in Provincia di Latina), Francesco Antonio rest\u00f2 orfano di entrambi i genitori a soli 14 anni. A 22 anni (7 febbraio 1677 entr\u00f2 nell'Ordine dei frati minori presso la chiesa della SS.ma Trinit\u00e0 di Orvieto, assumendo il nome di fra' Tommaso.\nNel 1683 ricevette in Velletri la consacrazione a sacerdote e fu trasferito nella diocesi di Subiaco esercitando un'intensa attivit\u00e0 di predicatore al punto da meritarsi l'appellativo di \"apostolo del Subiacense\".\nFu molto attivo anche nella promozione dell'opera dei \"Ritiri\" dell'Ordine francescano; fu lui infatti a fondare i ritiri di S. Francesco in Civitella (oggi Bellegra) e di San Francesco in Palombara Sabina. Per il ritiro di Bellegra scrisse egli stesso le regole di meditazione e vita monastica (\"Costituzioni\"), poi estese dal Capitolo Generale di Murcia nel 1756 a tutti i ritiri dell'Ordine Francescano.\nTra i suoi allievi spirituali va ricordato san Teofilo da Corte che fu ospite proprio del ritiro di Bellegra.\nFra' Tommaso mor\u00ec all'et\u00e0 di 74 anni, l'11 gennaio 1729 nel ritiro di Bellegra che oggi conserva le sue reliquie.\nCulto.\nIl processo di beatificazione fu promosso dalle le diocesi di Subiaco, Velletri e Sabina e si concluse il 3 settembre 1786 con la proclamazione di fra' Tommaso a Beato, da parte di papa Pio VI.\nGiovanni Paolo II lo elev\u00f2 agli onori degli altari il 21 novembre 1999."}
{"id": "2823412", "revid": "164044", "url": "https://it.wikipedia.org/wiki?curid=2823412", "title": "Fotballklubben Gj\u00f8vik-Lyn", "text": "Il Fotballklubben Gj\u00f8vik-Lyn \u00e8 una societ\u00e0 calcistica norvegese con sede nella citt\u00e0 di Gj\u00f8vik. Milita nella 2. divisjon, la terza divisione del campionato norvegese. Gioca le proprie partite casalinghe al Gj\u00f8vik Stadion.\nStoria.\nLa squadra \u00e8 stata fondata nel 1902 su iniziativa di Benjamin Lingjerde, che si \u00e8 poi avvalso della collaborazione di Hans Lindgjerde, M.Mevold, Halfdan H. Klevrud, Konrad W. Nordby e Sverre Ihle. La societ\u00e0 \u00e8 stata fondata col nome Sportsklubben Thor, ma gi\u00e0 a partire dall'anno successivo \u00e8 stato adottato il nome Sportsklubben Gj\u00f8vik-Lyn. La prima competizione calcistica ufficiale \u00e8 stato il Norgesmesterskapet 1908, il cui il Gj\u00f8vik-Lyn \u00e8 stato sconfitto dal Lyn Oslo. Nello stesso anno, Frithjof Skonnord \u00e8 stato il primo calciatore del club ad essere convocato nella Nazionale norvegese.\nLa squadra \u00e8 poi arrivata fino alla finale del Norgesmesterskapet 2014, venendo sconfitta per 4-2 dal Frigg. Negli anni trenta, il Gj\u00f8vik-Lyn ha sostenuto una tourn\u00e9e in Danimarca nel corso della quale ha affrontato anche la Nazionale austriaca in un test amichevole. Nel 1949, la squadra ha cambiato il suo nome in Fotballklubben Gj\u00f8vik-Lyn su direttiva della Norges Fotballforbund, per evitare fraintendimenti con il Lyn Oslo che utilizzava un nome simile. Negli anni cinquanta, il Gj\u00f8vik-Lyn ha giocato la maggior parte delle stagioni nella Landsdelsserien, all'epoca seconda divisione del campionato locale.\nNel 1962, il Gj\u00f8vik-Lyn ha conquistato la vittoria finale nell'edizione locale del Norgesmesterskapet e contemporaneamente ha guadagnato la promozione nella massima divisione. In virt\u00f9 di questo risultato, la squadra ha partecipato alla Coppa delle Coppe 1963-1964, venendo eliminata nel doppio confronto dai ciprioti dell'APOEL Nicosia. La squadra \u00e8 poi retrocessa dalla massima divisione al termine del campionato 1963.\nSuccessivamente, il Gj\u00f8vik-Lyn si \u00e8 limitato a giocare nelle divisioni inferiori del campionato norvegese. Nel 1993, il Gj\u00f8vik-Lyn ed il Gj\u00f8vik Sportsklubb si sono accordati per una fusione e hanno adottato nuovamente il nome di Sportsklubben Gj\u00f8vik-Lyn, scegliendo come colori sociali il rosso e il nero.\nDal 2009 la prima squadra del Gj\u00f8vik-Lyn e quella del Vardal hanno effettuato una fusione andando a formare il Gj\u00f8vik Fotballforening. Il 23 settembre 2013, Gj\u00f8vik e Gj\u00f8vik-Lyn hanno scelto di cambiare denominazione e colori sociali, diventando noti a partire dal 1\u00ba gennaio 2014 come Fotballklubben Gj\u00f8vik-Lyn."}
{"id": "2823414", "revid": "164044", "url": "https://it.wikipedia.org/wiki?curid=2823414", "title": "Gj\u00f8vik-Lyn", "text": ""}
{"id": "2823416", "revid": "337866", "url": "https://it.wikipedia.org/wiki?curid=2823416", "title": "Halicz", "text": ""}
{"id": "2823421", "revid": "174925", "url": "https://it.wikipedia.org/wiki?curid=2823421", "title": "Daniel de Courcelle", "text": ""}
{"id": "2823423", "revid": "729019", "url": "https://it.wikipedia.org/wiki?curid=2823423", "title": "Ferrovia Jesenice-Trieste", "text": "La ferrovia Jesenice-Trieste (\"Wocheinerbahn\" in tedesco o \"Bohinjska Proga\" in sloveno) \u00e8 una linea ferroviaria internazionale a scartamento ordinario facente parte del complesso della ferrovia Transalpina. Partendo da Trieste, la ferrovia collega la citt\u00e0 slovena di Jesenice seguendo l'itinerario per Villa Opicina e Nova Gorica.\nLa ferrovia, costruita nel periodo in cui i territori attraversati facevano parte dell'impero austro-ungarico, dalla fine del primo conflitto mondiale risult\u00f2 ricadere parzialmente in Italia nel tratto tra Trieste Campo Marzio e Piedicolle (ora \"Podbrdo\" in Slovenia), mentre dopo il secondo conflitto rimase all'Italia solo il tronco tra Trieste Campo Marzio, Villa Opicina e il valico di Monrupino.\nAttualmente (2014) la gestione dell'infrastruttura ferroviaria \u00e8 di competenza delle Slovenske \u017eeleznice (Ferrovie slovene, \"SZ\") per quanto riguarda la sezione in territorio sloveno e di Rete Ferroviaria Italiana (RFI) per quella italiana.\nDa aprile 2014 il tratto fra la stazione di Trieste Campo Marzio e la stazione di Villa Opicina \u00e8 stato dichiarato inutilizzabile a causa di alcuni cedimenti nelle gallerie. In data 25 giugno 2014 la presidente del porto di Trieste ha inviato a RFI una lettera in cui si chiedeva il ripristino della linea che sarebbe utile in caso di emergenza e poich\u00e9 l'Italia ha firmato degli accordi che la costringono a tenere sempre uno sbocco via ferro verso l'Europa.. Dal 1\u00ba marzo 2020 dopo importanti lavori la linea \u00e8 stata riattivata.\nPercorso.\nLa linea origina dalla stazione di Trieste Campo Marzio, gi\u00e0 \"Trieste Sant'Andrea\" della linea per Erpelle e Cosina (Hrpelje-Kozina), e dopo un percorso in salita del 25 - 27 per mille raggiunge la stazione di Villa Opicina (\"Op\u010dine\", in sloveno). Dopo quest'impianto, il tracciato originario della linea sovrappassava il vecchio tracciato originario della Meridionale per poi dirigersi verso Monrupino (\"Repentabor\") e San Daniele del Carso (\"\u0160tanjel\"). Con l'unificazione del valico effettuato negli anni sessanta dalle Ferrovie dello Stato (FS), la ferrovia Meridionale utilizza la stessa stazione della Transalpina: da quel periodo la linea originaria sovrappassa il raccordo che porta all'autoporto di Fernetti. Nel 1948, le ferrovie Jugoslave hanno costruito una variante interna al proprio territorio che collega Sesana (Se\u017eana) a Duttogliano (\"Dutovlje\"), evitando la stazione di Monrupino; il tracciato originario (via Monrupino) \u00e8 rimasto attivo, ma oggi impiegato solo in rare occasioni.\nDa San Daniele del Carso, la linea ridiscende in forte discesa al 27 per mille la Valle del Vipacco (\"Vipavska dolina\"), raggiungendo la stazione di Nova Gorica. Questa fu dotata dall'origine di attrezzati impianti ferroviari come lo scalo merci e un deposito locomotive.\nDa Nova Gorica la linea risale l'Isonzo (\"So\u010da\") superandolo grazie al famoso ponte di Salcano (\"Solkanski most\"). Quindi si inerpica in lieve salita, dove si raggiunge una pendenza massima del 9 per mille, in direzione Tolmino (\"Tolmin\") e Santa Lucia d'Isonzo (\"Most na So\u010di\"). Si addentra successivamente nella valle del Baccia (\"Ba\u0161ka grapa\"), con un percorso in forte ascesa con pendenze del 25 - 26 per mille, fino a incontrare la galleria di Piedicolle (\"Podbrdo\") - che era denominata \"Wochein\", in tedesco, e \"Bohinj\", in sloveno - con la quale viene valicato lo spartiacque alpino.\nAll'uscita in direzione nord del traforo si incontra la stazione di \"Bohinjska Bistrica\" (\"Woicheiner Feistritz\" in tedesco). Da qui inizia una lieve discesa con successiva salita verso Bled (\"Veldes\" in tedesco) e il culmine di \"Dobrava\" (\"Vintgar\") dal quale inizia la discesa per giungere a Jesenice (\"Assling\").\nPresso questa citt\u00e0, la linea incrocia la ferrovia rudolfiana Tarvisio\u00a0\u2013 Lubiana, ora aperta all'esercizio solo in direzione della capitale slovena, e la linea delle Caravanche, facente parte anch'essa del complesso della ferrovia Transalpina e dal quale si diparte il traforo che valica l'omonima catena montuosa.\nTraffico.\nSono presenti regolari servizi passeggeri e merci tra Sesana, Nova Gorica e Jesenice, svolti dalle ferrovie slovene.\nStoria.\nLa linea fu realizzata nell'ambito della costruzione della ferrovia Transalpina, un complesso di ferrovie costruite dalle Ferrovie imperiali dello stato austriaco (KKStB) allo scopo di costituire un collegamento alternativo al percorso della linea Meridionale, gestita dalla societ\u00e0 privata S\u00fcdbahn.\nLa costruzione della Transalpina fu approvata per legge il 6 giugno 1901 e i lavori furono avviati nelle settimane seguenti. La linea Jesenice-Trieste fu inaugurata alla presenza dell'erede al trono austroungarico Arciduca Francesco Ferdinando il 19 luglio 1906\nDurante il primo conflitto mondiale la linea sub\u00ec gravi danni a causa della vicinanza del fronte, in particolare nella zona di Gorizia.\nCome conseguenza dei trattati di trattato di Saint Germain (1919) e di Rapallo (1920), la linea fu divisa fra l'Italia e la Jugoslavia e il confine fu stabilito presso la galleria di Piedicolle. L'evento penalizz\u00f2 la linea che in breve tempo perse importanza e vide declinare il traffico.\nDopo la seconda guerra mondiale e il Trattato di Parigi (1947) il valico di confine fu spostato presso Monrupino (in sloveno \"Repentabor\"). Fin\u00ec quindi sotto il controllo jugoslavo il tronco tra Piedicolle e la stazione di Monrupino. Per garantire a Nova Gorica un collegamento ferroviario che fosse posto all'interno del territorio nazionale, le ferrovie jugoslave costruirono nel 1948 un breve tronco fra Sesana (\"Sezana\"), sulla ferrovia Meridionale, e Crepegliano (\"Kreplje\"), dove venne attrezzato un nuovo bivio ed una fermata per i viaggiatori.\nNello stesso periodo, sul tratto italiano, tra la stazione di Trieste Campo Marzio, quella di Villa Opicina e Crepegliano, fu sospeso il servizio viaggiatori.\nIn seguito alla dichiarazione di indipendenza della Slovenia (1991), la sezione jugoslava della linea \u00e8 passata interamente al nuovo Stato.\nIl tratto da Trieste Campo Marzio e Villa Opicina \u00e8 rimasto fuori esercizio dal 2014 dopo alcuni cedimenti in galleria e se ne ipotizzava l'apertura nel giugno 2019 per la circolazione di treni storici e come abbreviazione della \"autostrada ferroviaria\", tra il Porto di Trieste e l'Interporto di Fernetti, in alternativa alla connessione che a partire dal 16 novembre 2015 opera attraverso la linea di cintura e il bivio d'Aurisina. \u00c8 stato riaperto alla circolazione treni il 1 marzo 2020.\nCaratteristiche.\nLa linea \u00e8 una ferrovia a scartamento ordinario da 1435 mm. \u00c8 lunga 144 chilometri ed \u00e8 binario semplice a trazione termica.\nLa galleria di Piedicolle, lunga 6.339\u00a0m, venne realizzata a doppio binario; danneggiata alla fine del secondo conflitto mondiale, fu ripristinata con lunghezza leggermente inferiore (6.327\u00a0m) e a semplice binario, pur mantenendo la sagoma per il doppio. Nel lato nord, lungo quella che doveva essere la sede del secondo binario, \u00e8 stato ricavato un canale per il drenaggio delle acque che allagano il tunnel in occasione del disgelo o di forti precipitazioni. L'afflusso dell'acqua pu\u00f2 essere cos\u00ec elevato da coprire completamente il binario, bloccando anche la circolazione."}
{"id": "2823426", "revid": "198277", "url": "https://it.wikipedia.org/wiki?curid=2823426", "title": "Automobiles Gonfaronnaises Sportives", "text": ""}
{"id": "2823432", "revid": "124123", "url": "https://it.wikipedia.org/wiki?curid=2823432", "title": "Henri Vidal", "text": "Biografia.\nEletto \"Apollon de l'ann\u00e9e 1939\", Henri Vidal fu scoperto da \u00c9dith Piaf e debutt\u00f2 nel cinema in \"Montmartre-sur-Seine\" (1941), in cui ebbe come partner la stessa Piaf in una delle sue rare apparizioni cinematografiche. Dopo alcuni altri ruoli minori, l'attore fu valorizzato dal regista Marc All\u00e9gret, che lo diresse ne \"I maledetti\" (1947), nel ruolo del Dottor Guilbert. L'anno successivo, Henri Vidal fu protagonista del kolossal di produzione italiana \"Fabiola\" (1948), per la regia di Alessandro Blasetti. Grazie alla virile bellezza e alla prestanza fisica, l'attore si assicur\u00f2 il ruolo del gladiatore cristiano Rhual, accanto a Mich\u00e8le Morgan, di cui si innamor\u00f2 e che spos\u00f2 nel 1950. \nDurante gli anni cinquanta, Vidal altern\u00f2 ruoli in costume a interpretazioni pi\u00f9 intense in cui ebbe l'occasione di dimostrare il suo talento di attore. Interpret\u00f2 il generale romano Flavio Ezio nel kolossal \"Attila\" (1954) accanto ad Anthony Quinn, e il maresciallo Gioacchino Murat in \"Napoleone Bonaparte\" (1955) di Sacha Guitry. Tra le sue migliori interpretazioni sono da ricordare il personaggio di Steve in \"Amanti nemici\" (1952) di Yves All\u00e9gret, il bandito Pierre Barbier nel poetico \"Quartiere dei Lill\u00e0\" (1957) di Ren\u00e9 Clair, il pilota automobilistico Pierre Chaillot nella commedia \"Angelica ragazza jet\" (1959), accanto a Romy Schneider, Jean-Paul Belmondo e Mich\u00e8le Mercier.\nAl termine delle riprese della commedia \"Sexy Girl\" (1959), in cui interpret\u00f2 il ruolo del dentista Herv\u00e9 Dandieu a fianco di Brigitte Bardot, Henri Vidal mor\u00ec improvvisamente per una crisi cardiaca, all'et\u00e0 di 40 anni. L'attore era appena stato ricoverato per un ennesimo tentativo di disintossicazione dagli stupefacenti, da cui era dipendente dall'et\u00e0 di 17 anni e che ne avevano fortemente compromesso la salute nella seconda met\u00e0 degli anni cinquanta, conducendolo a ripetuti periodi di depressione.\n\u00c8 sepolto nel cimitero di Pontgibaud, nel nat\u00eco dipartimento del Puy-de-D\u00f4me.\nDoppiatori italiani.\nNelle versioni in italiano dei suoi film, Henri Vidal \u00e8 stato doppiato da:"}
{"id": "2823438", "revid": "36426", "url": "https://it.wikipedia.org/wiki?curid=2823438", "title": "Giovanni Antonio Cybei", "text": "Gli anni della formazione.\nFiglio di Carlo Antonio (ebreo convertitosi al cristianesimo nel 1700) e Maria Maddalena Carusi, Giovanni Antonio Cybei, terzo dei cinque figli avuti dalla coppia, resta orfano di entrambi i genitori ad appena quattro anni. Accolto nella famiglia del nonno materno, lo scultore Giovanni Carusi, viene avviato da quest'ultimo all'arte dello scalpello, e presto finisce sotto l'ala protettiva del gi\u00e0 affermato artista Giovanni Baratta, cugino della madre Maria Maddalena.Grazie alle raccomandazioni del celebre parente, Giovanni Antonio arricchisce la propria formazione portandosi a Roma nella bottega di Agostino Cornacchini, proprio nel momento del suo massimo successo. Il giovane artista rimane nella citt\u00e0 pontificia dal 1722 al 1727, collaborando alla realizzazione del monumentale Carlo Magno per la basilica di San Pietro e delle altre, numerose commissioni affidate al Cornacchini in quel tempo (tra le quali il restauro del gruppo del Laocoonte). Richiamato in patria dal Baratta, Cybei si reca quindi con lui a Torino per completare, e sovrintendere all'installazione, della serie di quattro dottori della chiesa per la Cappella di Sant'Ubaldo alla Reggia di Venaria Reale. Ricevuto dallo Juvarra e ottenuta una patente di scultore reale in marmo da Vittorio Amedeo I di Savoia, Giovanni Antonio non pu\u00f2 approfittare a lungo della favorevole situazione a causa della guerra di successione sabauda, e dal 1730 risiede stabilmente a Carrara. \nDa questo momento Cybei affianca Giovanni Baratta in maniera sempre pi\u00f9 stretta, partecipando alla realizzazione delle grandi commissioni in marmo per il Palacio Nacional di Mafra (Portogallo), e La Granja de San Ildefonso per Filippo V di Spagna (altra architettura dello Juvarra). Deciso tuttavia ad abbandonare l'arte, Cybei intraprende la carriera ecclesiastica diventando prima Chierico (1738) quindi Sacerdote (1739); da allora, secondo l'uso settecentesco, sar\u00e0 nominato sempre come \u201cAbate Cybei\u201d.\nAlla guida della bottega Baratta.\nL'allontanamento dalla bottega \u00e8 del tutto effimero, ed anzi, dal 1742 \u00e8 proprio Cybei a trattare con i committenti e a firmare gli accordi al posto dell'ormai anziano maestro.\nDue grandi imprese tengono lo studio impegnato per un decennio: la realizzazione dell'intero apparato decorativo della grande cappella nel Santuario di Montenero presso Livorno, compresa la grandiosa \"Gloria della Vergine\" dell'altare maggiore (terminata solo nel 1752) e l'analoga \"Gloria dell'Assunta\" per la Cattedrale di Sarzana (1744). \nNegli stessi anni inizia ad accettare lavori in proprio, fornendo le sculture per la cappella di Sant'Agostino (o de'Fieschi) ancora nella cattedrale di Sarzana, un'allegoria della Purezza per la Chiesa di Santa Caterina a Lucca, una Immacolata Concezione per la Cappella Berettari in Carrara (oggi nella cappella ottocentesca dell'ospedale civico), la grande macchina da processione della Madonna del Rosario per il Duomo di Carrara, e una serie di lavori per la residenza dei Marchesi Remedi a Sarzana.\nIl ritorno a Roma e l'incontro con Corrado Giaquinto.\nOttenuto il titolo di Cappellano della Santissima Annunziata nel Duomo di Carrara grazie a una disposizione testamentaria del defunto Giovanni Baratta (\u20201747), con i relativi benefici ecclesiastici, Cybei si trova finalmente \"in istato di no essere pi\u00f9 obbligato ad operare per vivere comodamente\" e medita l'abbandono definitivo della scultura.\nNel 1750 si trasferisce a Roma e si dedica all'arte della pittura nello studio di Corrado Giaquinto.\nLa bottega Baratta non poteva tuttavia rimanere senza una direzione a lungo, e come ricorda il Tiraboschi\n\"..tante furono le preghiere, e le istanze, che gli vennero fatte, che finalmente s'indusse ad incaricarsi della direzione de'giovani studiosi dell'Arte, e poscia ancora a ripigliar lo scalpello\"\nIl successo presso le corti europee.\nRientrato a Carrara nel 1752 Cybei porta a termine una prima importante commissione con l'esecuzione dell'apparato scultoreo per il monumento funebre del Cardinale Giulio Alberoni, destinato alla Chiesa di San Lazzaro presso il Seminario da lui fondato nei pressi di Piacenza e negli anni seguenti si dedica alla guida dello studio Baratta realizzando un gran numero di opere a carattere decorativo in collaborazione con i principali mercanti di Carrara, ma anche con alcuni mercanti Olandesi stanziati a Livorno. \nIl periodo dei maggiori successi si apre nel 1765 con l'installazione nella Piazza del Duomo di Pisa, del gruppo monumentale della Fontana dei Putti e la prestigiosa commissione di nove statue (le quattro stagioni, i quattro elementi, e un Apollo) destinate ai giardini del Castello di Rheinsberg nel Brandeburgo, residenza del Principe Enrico di Prussia, fratello di Federico il grande. \nAl 1768 data il monumento funebre del Conte Francesco Algarotti per il Camposanto monumentale di Pisa, su modelli di Mauro Tesi e Carlo Bianconi, conosciutissima anche grazie all'incisione di Giovanni Volpato.\nNel 1769 ottiene l'incarico di primo Direttore della neonata Ducale Accademia delle Belle Arti di Carrara che manterr\u00e0 fino alla morte.\nNel 1770 conosce a Pisa l'ammiraglio Aleksej Orlov, ammiraglio della Marina Imperiale Russa di stanza a Livorno, di rientro dalla vittoria di \u00c7e\u015fme, ed esegue il suo busto ritratto, quello dell'Imperatrice Caterina II (oggi al Museo dell'Ermitage e del fratello Grigorij Grigor'evi\u010d Orlov, ed infine un monumentale gruppo con Caterina II trionfante nella guerra contro la Turchia per il tribunale distrettuale di San Pietroburgo, distrutto nei fatti rivoluzionari del 1917. \nNello stesso periodo ritrae in marmo anche il Granduca di Toscana Pietro Leopoldo di Lorena, in duplice copia, una oggi a Pisa nel Museo nazionale di palazzo Reale, l'altra a Londra, Victoria and Albert Museum, il suo ministro Pompeo Neri e il di lui padre Giovanni Bonaventura Neri Badia, questi ultimi oggi nella collezione privata di Vittorio Sgarbi. \nNel 1774 Cybei completa la sua opera pi\u00f9 conosciuta, il monumento equestre del Duca Francesco III d'Este per la piazza di Sant'Agostino a Modena; per l'occasione vengono organizzati grandi festeggiamenti e si pubblica un volume di poesie encomiastiche; Oltre alle convenute retribuzioni economiche e a una scatola d'oro omaggio della comunit\u00e0 di Modena, l'autore ottiene in questa occasione anche una patente nobiliare. L'imponente opera \u00e8 stata poi atterrata nei tumulti rivoluzionari del 1797. \nL'esperienza modenese \u00e8 anche l'occasione per l'incontro dell'artista con Girolamo Tiraboschi, suo primo biografo, e porta alla realizzazione di altri tre busti-ritratto, quello di Carlo Sigonio e di Ludovico Antonio Muratori per la Biblioteca Estense e quello della Duchessa Maria Teresa in terracotta, oggi nell'Accademia di Belle Arti di Carrara, la cui versione in marmo si trova sul Monumento funebre della stessa, realizzato nel 1820 da Giuseppe Pisani nel Tempio della Beata Vergine della Ghiara di Reggio Emilia.\nIn questi anni non mancano anche commissioni di opere a carattere religioso, quali l'altare dei Santi Fondatori e le statue a tutto tondo di San Luigi di Francia e di Sant\u2019Enrico Imperatore per San Ferdinando a Livorno (1768), l'altare \u201cdel Riscatto\u201d per il Duomo di Carrara, il San Giovanni Battista per il Battistero di Volterra e le statue di San Silvestro e San Domenico per la facciata della Chiesa di San Silvestro a Pisa\nGli ultimi anni.\nL'ultima importante commissione \u00e8 quella per il gruppo dell'Assunta (1774-1778), destinato a sovrastare il portale maggiore della Cattedrale di Savona, oggi inglobato nella facciata ottocentesca di Guglielmo Calderini. \nUn'ultima prova nel campo della ritrattistica nella Chiesa di San Martino a Pisa, con il monumento funebre del Marchese Francesco Del Testa, 1780\nDivenuto Canonico Primicerio (grazie ad un canonicato dedicato a San Raffaello creato dallo stesso artista nel 1774), Giovanni Antonio Cybei muore a nella sua abitazione (nell'attuale Via Finelli), il 7 settembre 1784, ed \u00e8 sepolto nell'oratorio attiguo al Duomo di Carrara, ai piedi dell'altare maggiore, dove \u00e8 ancora visibile la sua lastra tombale: \nSuo erede universale \u00e8 il nipote Tommaso Carusi, che da allora adotta il doppio cognome di Carusi Cybei."}
{"id": "2823445", "revid": "45927", "url": "https://it.wikipedia.org/wiki?curid=2823445", "title": "Michail Aleksandrovic Sciolochov", "text": ""}
{"id": "2823446", "revid": "365417", "url": "https://it.wikipedia.org/wiki?curid=2823446", "title": "Capocannonieri della Ligue 1", "text": "In questa pagina viene riportata, in ordine cronologico, la sequenza dei calciatori che hanno vinto la classifica dei marcatori nel massimo campionato di calcio professionistico in Francia, ovvero la Ligue 1 (fino al 2002 denominata \"Premi\u00e8re Division\" o \"Division 1\")."}
{"id": "2823448", "revid": "45927", "url": "https://it.wikipedia.org/wiki?curid=2823448", "title": "Michele Sciolochov", "text": ""}
{"id": "2823454", "revid": "125610275", "url": "https://it.wikipedia.org/wiki?curid=2823454", "title": "Basiliche in Italia", "text": "Elenco delle basiliche presenti in Italia, suddivise per comune in ordine alfabetico:\nA.\nLe notizie di questo paragrafo, se non diversamente indicato, sono attinte dalla pagina \"Basilicas Italy, Vatican City State, San Marino\"\nB.\nLe notizie di questo paragrafo, se non diversamente indicato, sono attinte dalla pagina \"Basilicas Italy, Vatican City State, San Marino\"\nC.\nLe notizie di questo paragrafo, se non diversamente indicato, sono attinte dalla pagina \"Basilicas Italy, Vatican City State, San Marino\"\nD.\nLe notizie di questo paragrafo, se non diversamente indicato, sono attinte dalla pagina \"Basilicas Italy, Vatican City State, San Marino\"\nE.\nLe notizie di questo paragrafo, se non diversamente indicato, sono attinte dalla pagina \"Basilicas Italy, Vatican City State, San Marino\"\nF.\nLe notizie di questo paragrafo, se non diversamente indicato, sono attinte dalla pagina \"Basilicas Italy, Vatican City State, San Marino\"\nG.\nLe notizie di questo paragrafo, se non diversamente indicato, sono attinte dalla pagina \"Basilicas Italy, Vatican City State, San Marino\"\nI.\nLe notizie di questo paragrafo, se non diversamente indicato, sono attinte dalla pagina \"Basilicas Italy, Vatican City State, San Marino\" \nJ.\nLe notizie di questo paragrafo, se non diversamente indicato, sono attinte dalla pagina \"Basilicas Italy, Vatican City State, San Marino\"\nL.\nLe notizie di questo paragrafo, se non diversamente indicato, sono attinte dalla pagina \"Basilicas Italy, Vatican City State, San Marino\"\nM.\nLe notizie di questo paragrafo, se non diversamente indicato, sono attinte dalla pagina \"Basilicas Italy, Vatican City State, San Marino\"\nN.\nLe notizie di questo paragrafo, se non diversamente indicato, sono attinte dalla pagina \"Basilicas Italy, Vatican City State, San Marino\"\nO.\nLe notizie di questo paragrafo, se non diversamente indicato, sono attinte dalla pagina \"Basilicas Italy, Vatican City State, San Marino\"\nP.\nLe notizie di questo paragrafo, se non diversamente indicato, sono attinte dalla pagina \"Basilicas Italy, Vatican City State, San Marino\"\nbasilica abbaziale di San Martino delle Scale (decreto del 14.11.1966).\nQ.\nLe notizie di questo paragrafo, se non diversamente indicato, sono attinte dalla pagina \"Basilicas Italy, Vatican City State, San Marino\"\nR.\nLe notizie di questo paragrafo, se non diversamente indicato, sono attinte dalla pagina \"Basilicas Italy, Vatican City State, San Marino\"\nS.\nLe notizie di questo paragrafo, se non diversamente indicato, sono attinte dalla pagina \"Basilicas Italy, Vatican City State, San Marino\"\nT.\nLe notizie di questo paragrafo, se non diversamente indicato, sono attinte dalla pagina \"Basilicas Italy, Vatican City State, San Marino\"\nU.\nLe notizie di questo paragrafo, se non diversamente indicato, sono attinte dalla pagina \"Basilicas Italy, Vatican City State, San Marino\"\nV.\nLe notizie di questo paragrafo, se non diversamente indicato, sono attinte dalla pagina \"Basilicas Italy, Vatican City State, San Marino\""}
{"id": "2823465", "revid": "2144568", "url": "https://it.wikipedia.org/wiki?curid=2823465", "title": "Maurizio Ferro", "text": "Carriera.\nCresce nel vivaio della Fortitudo Bologna, squadra in cui fa il proprio debutto in Serie A1. Con i biancoblu colleziona 128 presenze complessive fino all'estate del 1981, quando passa sull'altra sponda del Reno ed approda alla Virtus.\nDopo l'anno con le \"Vu nere\" Ferro giunge alla Sebastiani Rieti ma la squadra (indebolita rispetto all'anno precedente dalle partenze di Brunamonti e Sojourner) a fine stagione retrocede in A2, categoria in cui i reatini si salvarono l'anno seguente con lo stesso giocatore presente in organico.\nNel 1984 torna nella massima serie firmando per il Basket Rimini, dove rimase per due stagioni prima di passare alla Libertas Forl\u00ec. Nel 1987-88 torna a Rimini, ma il club biancorosso arriva a giocarsi la salvezza all'ultima giornata contro una diretta concorrente, ovvero Rieti: l'incontro viene deciso sulla sirena proprio da un canestro di Ferro, che fissa il punteggio sul 84-83 per i romagnoli condannando di fatto la sua ex squadra alla retrocessione. Poi il trasferimento a Pesaro, un ritorno a Rimini e il passaggio in Serie B1 con le maglie di Campobasso e Avellino. Dopo queste esperienze chiuse l'attivit\u00e0 agonistica nelle serie minori emiliano-romagnole.\nIn campo europeo, nella sua carriera Ferro \u00e8 andato a referto nella finale di Coppa Kora\u0107. Ha inoltre disputato la Coppa delle Coppe con la Virtus nell'edizione 1981-82, la Coppa Kora\u0107 con Rieti nell'edizione 1982-83 e la Coppa dei Campioni con la Scavolini Pesaro nell'edizione 1988-89.\nLa carriera da allenatore.\nDopo il ritiro da giocatore professionista, Ferro \u00e8 rimasto nel mondo della pallacanestro come allenatore del settore giovanile, cominciando in una piccola polisportiva di Rimini (Stella Rimini) dove lanci\u00f2 alcuni giocatori come Mauro Morri e Marco Scorrano. Successivamente pass\u00f2 alla Fortitudo Bologna, dapprima come consigliere dell'amico Giorgio Seragnoli e successivamente come allenatore e responsabile del settore giovanile. Alla finali nazionali di Martina Franca, nel 2006, guid\u00f2 la Fortitudo Under 16 alla conquista del titolo nazionale.\nNella stagione 2008-09 svolse la mansione di team manager per il Basket Rimini Crabs."}
{"id": "2823468", "revid": "287204", "url": "https://it.wikipedia.org/wiki?curid=2823468", "title": "Estahban", "text": "Estahb\u0101n (farsi \u0627\u0633\u062a\u0647\u0628\u0627\u0646), che fino al 1970 si chiamava Estahbanat (\u0627\u0635\u0637\u0647\u0628\u0627\u0646\u0627\u062a), \u00e8 il capoluogo dello shahrest\u0101n di Estahban, circoscrizione Centrale, nella provincia di Fars. Aveva, nel 2006, una popolazione di 33.101 abitanti. Negli ultimi due secoli \u00e8 stata un centro di studi religiosi sciiti e viene anche chiamata dagli anziani \"piccola Najaf\" (\u0646\u062c\u0641 \u0627\u0635\u063a\u0631).\nLa zona, molto fertile, \u00e8 produttrice di cereali, cotone, noci, mandorle e uva oltre ad essere grande esportatrice di fichi secchi e zafferano.\nNotabili di Estahban.\nJamshid Amouzegar\nNezameddin Faghih\nMohammad Bagher Shahid Rabeaa"}
{"id": "2823469", "revid": "599013", "url": "https://it.wikipedia.org/wiki?curid=2823469", "title": "Open di Francia 1991 - Singolare femminile", "text": "Monica Seles ha battuto in finale Arantxa S\u00e1nchez Vicario 6-3 6-4."}
{"id": "2823479", "revid": "1795", "url": "https://it.wikipedia.org/wiki?curid=2823479", "title": "Aman (personaggio biblico)", "text": "Aman \u00e8 un personaggio citato nel Libro di Ester della Bibbia e in molti testi successivi, fra cui la Divina Commedia di Dante Alighieri. \nSecondo la storia biblica era il favorito di Assuero e poi fu nominato \"visir\" dal re persiano; tent\u00f2 di sterminare tutto il popolo ebraico dell'impero, ma poi fu ucciso da Assuero. \nDante, mentre esce dalla terza cornice del Purgatorio, quella degli iracondi (c. XVII, 25-30), lo cita come esempio di ira punita."}
{"id": "2823482", "revid": "1501523", "url": "https://it.wikipedia.org/wiki?curid=2823482", "title": "Ermessinda Garc\u00e9s di Navarra", "text": "Biografia.\nEra figlia del re di Navarra Garc\u00eda III S\u00e1nchez di Navarra e di Stefania di Foix, figlia del conte di Foix, Couserans e di Bigorre, Bernardo Ruggero di Foix.\nNel 1076 si rese complice dell'assassinio di suo fratello maggiore, Sancho IV Garc\u00e9s di Navarra, succeduto al padre Garc\u00eda III nel 1054: il 4 giugno a Pe\u00f1al\u00e9n, mentre si recava a caccia, il re venne spinto dal fratello Raimondo gi\u00f9 da una rupe.\nIn seguito all'assassinio, Ermessinda fugg\u00ec e trov\u00f2 protezione presso la corte di Alfonso VI di Castiglia, re di Castiglia e Le\u00f3n, che approfitt\u00f2 della morte di Sancho senza eredi per invadere il regno di Navarra.\nAlfonso provvide anche a trovarle un marito: Fortunato S\u00e1nchez, signore di Yarnoz, che spos\u00f2 nel 1076."}
{"id": "2823483", "revid": "81195", "url": "https://it.wikipedia.org/wiki?curid=2823483", "title": "Energia al punto zero", "text": ""}
{"id": "2823488", "revid": "287204", "url": "https://it.wikipedia.org/wiki?curid=2823488", "title": "Effetto isotopico cinetico", "text": "L'effetto isotopico cinetico \u00e8 un effetto riscontrato in cinetica chimica, consistente nella diminuzione della velocit\u00e0 di reazione quando un atomo che instaura un particolare legame chimico viene sostituito da un suo isotopo che contrae lo stesso tipo di legame.\nL'esempio classico e pi\u00f9 eclatante \u00e8 rappresentato dall'effetto dovuto alla deuterazione del legame C-H, con il risultato che a temperatura ambiente la scissione del legame C-D risulta circa 7 volte pi\u00f9 lenta della scissione del legame C-H. \u00c8 possibile distinguere l'effetto isotopico cinetico primario dall'effetto isotopico cinetico secondario: il primo \u00e8 osservato quando lo stadio che determina la velocit\u00e0 di reazione implica la scissione del legame instaurato dall'isotopo, mentre il secondo effetto \u00e8 dovuto alla diminuzione della velocit\u00e0 di reazione anche se non viene scisso il legame in cui \u00e8 presente l'isotopo.\nL'effetto isotopico cinetico, associato a misure spettroscopiche, \u00e8 di comune utilizzo nello studio della cinetica delle reazioni, permettendo di poter evidenziare in base a riscontri sperimentali il meccanismo di reazione.\nEffetto isotopico cinetico primario.\nConsiderando la rappresentazione grafica del variare dell'energia potenziale lungo la coordinata di reazione, \u00e8 possibile osservare che tra i reagenti l'energia al punto zero del legame C-H \u00e8 collocata a valori maggiori rispetto all'energia al punto zero del legame C-D. A questo risultato si perviene trattando i legami come un oscillatore armonico. Considerando che l'energia del complesso attivato \u00e8 pressoch\u00e9 la stessa in entrambi i casi, risulta gi\u00e0 graficamente rilevabile come l'energia di attivazione del processo che implica la scissione del legame C-H sia minore rispetto a quella del processo che implica la scissione del legame C-D. In termini quantitativi si pu\u00f2 esprimere la differenza tra le due energie di attivazione come differenza tra le energie vibrazionali molari al punto zero\ndove \"NA\" \u00e8 la costante di Avogadro, \"h\" \u00e8 la costante di Planck, \"c\" la velocit\u00e0 della luce nel vuoto, formula_2 il numero d'onda della vibrazione fondamentale.\nSviluppando tale differenza ricavando formula_3 dalla relazione\ne combinando con l'equazione di Arrhenius ponendo che il fattore pre-esponenziale non vari con la deuterazione, si ottiene l'andamento del rapporto tra le due costanti di velocit\u00e0\ndove\nche risulta maggiore di zero, dato che la massa ridotta di C-D \u00e8 maggiore di quella di C-H. \"k\" \u00e8 la costante di Boltzmann e \"T\" la temperatura assoluta.\nIn alcuni casi, anche utilizzando modelli pi\u00f9 completi, il rapporto tra le due diverse costanti di velocit\u00e0 risulta minore rispetto a quello previsto; ci\u00f2 si spiega a causa dell'effetto tunnel a cui \u00e8 maggiormente soggetto l'idrogeno, avendo massa minore in confronto al deuterio.\nEffetto isotopico cinetico secondario.\nL'effetto isotopico cinetico secondario \u00e8 dovuto alla differenza di energia al punto zero tra i due diversi reagenti e i rispettivi complessi attivati, che stavolta possiedono diversa energia al punto zero. Tant'\u00e8, di fatto, che a reagire \u00e8 il legame C-H, caratterizzato dal possedere una minore energia di attivazione. L'energia di attivazione in entrambi i casi si pu\u00f2 calcolare a partire dalle energie vibrazionali, in questo modo si ottiene\nintroducendo\ne\ne combinando con l'equazione di Arrhenius si ottiene infine\ndove in questo caso\nIl simbolo formula_12 denota grandezze che si riferiscono allo stato di transizione. Assumendo che il numero d'onda vibrazionale del complesso attivato sia minore di quello del reagente, dato che il rapporto tra le masse ridotte che compare nell'ultima espressione \u00e8 minore di uno si pu\u00f2 banalmente verificare come il composto deuterato reagisca pi\u00f9 lentamente.\nEffetto isotopico cinetico inverso.\nAnche se molto meno comunemente, alcune reazioni hanno dimostrato di essere maggiormente veloci quando \u00e8 presente un analogo deuterato e a tale fenomeno si \u00e8 dato il nome di effetto isotopico cinetico inverso. Una spiegazione \u00e8 rappresentata dalla maggiore stabilizzazione del legame C-D nello stato di transizione rispetto al legame C-H."}
{"id": "2823491", "revid": "6923", "url": "https://it.wikipedia.org/wiki?curid=2823491", "title": "ATS - Auto Technisches Spezialzubeh\u00f6r", "text": ""}
{"id": "2823493", "revid": "36426", "url": "https://it.wikipedia.org/wiki?curid=2823493", "title": "Doppio ritratto dei Duchi d'Urbino", "text": ""}
{"id": "2823495", "revid": "6923", "url": "https://it.wikipedia.org/wiki?curid=2823495", "title": "ATS - Automobili Turismo e Sport", "text": ""}
{"id": "2823497", "revid": "1305772", "url": "https://it.wikipedia.org/wiki?curid=2823497", "title": "SS Transylvania", "text": ""}
{"id": "2823500", "revid": "77594", "url": "https://it.wikipedia.org/wiki?curid=2823500", "title": "Fairfield Shipbuilding &amp; Engineering Co Ltd", "text": ""}
{"id": "2823501", "revid": "44627", "url": "https://it.wikipedia.org/wiki?curid=2823501", "title": "Classe di resto", "text": ""}
{"id": "2823504", "revid": "686936", "url": "https://it.wikipedia.org/wiki?curid=2823504", "title": "National Football League 1975", "text": "La stagione NFL 1975 fu la 56\u00aa stagione sportiva della National Football League, la massima lega professionistica statunitense di football americano. La finale del campionato, il Super Bowl X, si disput\u00f2 il 18 gennaio 1976 all'Orange Bowl di Miami, in Florida e si concluse con la vittoria dei Pittsburgh Steelers sui Dallas Cowboys per 21 a 17. La stagione inizi\u00f2 il 21 settembre 1975 e si concluse con il Pro Bowl 1976 che si tenne il 26 gennaio al Louisiana Superdome di New Orleans.\nIn questa stagione per la prima volta il vantaggio del campo negli incontri di play-off venne assegnato alle squadre col miglior piazzamento nella stagione regolare per determinare il sistema di \"seeding\". In precedenza i campi venivano assegnati a rotazione tra le \"Division\". Fu introdotto inoltre per la prima volta un sistema di radiomicrofoni con cui vennero equipaggiati gli arbitri in modo da comunicare al pubblico le loro decisioni.\nStagione regolare.\nLa stagione regolare si svolse in 14 giornate, inizi\u00f2 il 21 settembre e termin\u00f2 il 21 dicembre 1975.\nPlay-off.\nI play-off iniziarono con i \"Divisional Playoff\" il 27 e 28 dicembre 1975, i \"Conference Championship Game\" si giocarono il 4 gennaio 1976. Il Super Bowl X si gioc\u00f2 il 18 gennaio all'Orange Bowl di Miami.\nIncontri.\nNota: Il regolamento impediva gli accoppiamenti nei Divisional playoff tra squadre della stessa Division"}
{"id": "2823512", "revid": "537927", "url": "https://it.wikipedia.org/wiki?curid=2823512", "title": "Effetto isotopico (superconduttore)", "text": "L'effetto isotopico \u00e8 l'osservazione di come la temperatura critica in un superconduttore dipenda dalla massa dell'isotopo nel quale si sperimenta la superconduttivit\u00e0. Pi\u00f9 precisamente dipende inversamente dalla radice quadrata della massa dell'isotopo utilizzato. La stessa dipendenza si ottiene per la frequenza vibrazionale dei fononi all'interno di un solido, osservazione che avvalora la supposizione della teoria BCS che delega un ruolo fondamentale ai fononi (cio\u00e8 il ruolo di legare tra loro i due elettroni formanti la coppia di Cooper)."}
{"id": "2823516", "revid": "1543377", "url": "https://it.wikipedia.org/wiki?curid=2823516", "title": "Dittico Bentivoglio", "text": "Il dittico Bentivoglio (\"Doppio ritratto di Giovanni II Bentivoglio e Ginevra Sforza\") \u00e8 un doppio dipinto tempera su tavola (54\u00d738\u00a0cm ciascuna tavola) di Ercole de' Roberti, databile al 1475 circa e conservato nella National Gallery of Art di Washington.\nStoria.\nIl dittico testimonia i prestigiosi incarichi che il pittore ferrarese ottenne a Bologna, dove visse dal 1470 per circa un decennio. Giovanni II Bentivoglio era maritato a Ginevra Sforza, sorella di Battista Sforza che era stata sposata con Federico da Montefeltro, e non si pu\u00f2 escludere che la commissione part\u00ec dalla volont\u00e0 di emulare il \"doppio ritratto dei Duchi d'Urbino\" (1462-1472 circa) di Piero della Francesca.\nI dipinti vennero acquistati in Italia da Louis Charles Timbal prima del 1871, per venire poi portati in Francia ed acquistati sul mercato antiquario parigino da Gustave Dreyfus. Nel 1930 vennero venduti dai suoi eredi alla Duveen Brothers Inc. e in seguito furono acquistati nel 1936 dalla Samuel H. Kress Foundation, che nel 1939 ne fece dono alla galleria.\nDescrizione e stile.\nIl pittore cre\u00f2 due profili ideali che si stagliano con forza su una tenda scura, leggermente scostata nella parte davanti ai rispettivi sguardi per mostrare un paesaggio con veduta della citt\u00e0 di Bologna che si perde in lontananza. Il ritratto di profilo domin\u00f2 nelle corti italiane per quasi tutto il XV secolo, poich\u00e9 si rifaceva all'ideale umanistico dei ritratti dei \"Vir illustris\", derivati a loro volta dalle effigi degli imperatori nella monetazione romana. Giovanni Bentivoglio \u00e8 raffigurato leggermente impettito, con un berretto rosso che esalta il viso e con un abito di broccato dorato con colletto di pelliccia che ricorda il suo altissimo status sociale.\nLa moglie, dalla pelle candida e dalla complessa acconciatura con un velo, \u00e8 di una bellezza ideale ed \u00e8 pure vestita di un abito preziosissimo, con perle e gemme incastonate sulla manica e sul petto. Il meticoloso realismo nel rendere la brillantezza dei dettagli preziosi deriva dall'arte fiamminga. Nelle linee del velo emerge un ritmo vorticoso con pieghe rigide che caratterizzano lo stile dei migliori pittori ferraresi."}
{"id": "2823520", "revid": "1442080", "url": "https://it.wikipedia.org/wiki?curid=2823520", "title": "Ritratto di Giovanni II Bentivoglio", "text": "Il Ritratto di Giovanni II Bentivoglio \u00e8 un dipinto a tempera su tavola (55x47 cm) di Lorenzo Costa il Vecchio, databile al 1490-1492 circa e conservato nella Galleria degli Uffizi a Firenze.\nStoria e descrizione.\nL'opera, che si trovava nella collezione Isolani a Bologna, pervenne alla Galleria Palatina di Palazzo Pitti nel 1827, dove lo ricordarono Baruffaldi e Lanzi. Fu in seguito destinato agli Uffizi nel 1919, come importante testimonianza del ferrarese Costa, in particolare della sua fase giovanile.\nGiovanni II Bentivoglio \u00e8 ritratto a mezzo busto, su sfondo scuro, girato di tre quarti verso sinistra, con lo sguardo rivolto allo spettatore. Indossa un vestito nero di rappresentanza, con un'ampia catena che poggia sulle spalle, e una berretta rossa che fa spiccare il volto. Il tratti fisiognomici sono delineati con precisione e incisivit\u00e0, come gli occhi infossati, il naso leggermente arrossato, il mento con i segni della ricrescita della barba. Nell'atteggiamento psicologico legato alla visione diretta dello spettatore negli occhi e nella precisa attenzione al dettaglio si coglie l'influenza di Antonello da Messina."}
{"id": "2823525", "revid": "830939", "url": "https://it.wikipedia.org/wiki?curid=2823525", "title": "Brisso", "text": ""}
{"id": "2823526", "revid": "36426", "url": "https://it.wikipedia.org/wiki?curid=2823526", "title": "Ritratto di Ginevra Sforza", "text": ""}
{"id": "2823529", "revid": "287204", "url": "https://it.wikipedia.org/wiki?curid=2823529", "title": "Vilhelmina", "text": "Vilhelmina \u00e8 una cittadina (\"t\u00e4tort\") della Svezia settentrionale, situata nella contea di V\u00e4sterbotten; \u00e8 il capoluogo amministrativo della municipalit\u00e0 omonima."}
{"id": "2823530", "revid": "248219", "url": "https://it.wikipedia.org/wiki?curid=2823530", "title": "Tigre indocinese", "text": ""}
{"id": "2823532", "revid": "181699", "url": "https://it.wikipedia.org/wiki?curid=2823532", "title": "Rutenia Nera", "text": "La Rutenia Nera (\"Ru\u015b Czarna\") era una delle suddivisioni della regione storica della Rutenia. Quest'ultimo termine fu usato a partire dal XII secolo, soprattutto da fonti latine, per indicare i territori delle odierne Ucraina, Bielorussia e parte della Polonia orientale. La Rutenia era tradizionalmente divisa in Rutenia Bianca (originariamente l'area corrispondente alla Moscovia), Rutenia Rossa (una fascia di territorio tra la citt\u00e0 di Przemy\u015bl, in Polonia, e la Galiza Orientale) e \"Rutenia Nera\". La localizzazione di questa regione \u00e8 pi\u00f9 incerta: essa corrisponderebbe sia all'area attorno alla citt\u00e0 di Leopoli, anch'essa in Galizia, sia al territorio intorno alla citt\u00e0 di Navahrudak compreso successivamente nel Voivodato di Nowogr\u00f3dek e attualmente nella Voblasc' di Hrodna, nell'attuale Bielorussia. Centri principali della regione, oltre a \"Navahrudak\" (poi \"Nowogr\u00f3dek\"), erano Grodno, Slonim, Volkovysk, Lida e Njas'vi\u017e.\nEtimologia.\nIl termine, come i corrispondenti di \"Rutenia Bianca\" e \"Rutenia Rossa\", fu usato prevalentemente da fonti latine (o polacche), dal momento che gli abitanti di questa regione si riferivano a s\u00e9 stessi come \"litvins\" (lituani). Tuttavia, il termine \"Rutenia Rossa\" (\"Ru\u015b Czerwona\") fu usato dallo Stato polacco per indicare il territorio della Volinia, e \"Rutenia Bianca\", con cui fu in seguito identificata la Bielorussia. \"Rutenia Nera\" fu invece il primo dei tre a cadere in disuso."}
{"id": "2823541", "revid": "124123", "url": "https://it.wikipedia.org/wiki?curid=2823541", "title": "Urraca di Navarra", "text": "Biografia.\nEra figlia del re di Navarra Garc\u00eda III S\u00e1nchez di Navarra e di Stefania di Foix, figlia del conte di Foix, Couserans e di Bigorre, Bernardo Ruggero di Foix.\nVenne data in sposa nel 1076, divenendone la prima moglie, al conte Garc\u00eda Ord\u00f3\u00f1ez, al servizio del re di Castiglia e Leon Alfonso VI di Castiglia.\nDiede al marito quattro figli:"}
{"id": "2823544", "revid": "1305772", "url": "https://it.wikipedia.org/wiki?curid=2823544", "title": "Noblesse oblige", "text": "La traduzione dal francese di \"noblesse oblige\" \u00e8: \"la nobilt\u00e0 comporta obblighi\".\nDefinizione sul dizionario.\nIl Dictionnaire de l'Acad\u00e9mie fran\u00e7aise lo definisce in questo modo:\nSecondo l\"'Oxford English Dictionary\" il termine \"suggerisce che un lignaggio nobile costringa ad un comportamento onorevole; un privilegio imponga responsabilit\u00e0\". Essere nobili significa avere delle responsabilit\u00e0 da osservare, da portare avanti e cos\u00ec via. Non si deve semplicemente trascorrere il proprio tempo in occupazioni oziose.\nSignificato e varianti.\n\"Noblesse oblige\" \u00e8 usato generalmente per sottintendere che con ricchezza, potere e prestigio subentrano responsabilit\u00e0. L'espressione \u00e8 talvolta usata in modo derisorio, nel senso di responsabilit\u00e0 sociale condiscendente o ipocrita. In modo particolare, nella lingua inglese americana, il termine \u00e8 stato anche applicato pi\u00f9 estesamente a chi \u00e8 capace di semplici gesti atti ad aiutare il prossimo, di solito chi \u00e8 meno fortunato.\nNella discussione etica viene talvolta usato per riassumere un'economia morale, dove il privilegio deve essere bilanciato dal dovere verso coloro che mancano di tale privilegio o che non possono adempiere a tale compito.\nInfine attualmente viene utilizzato principalmente per riferirsi alla responsabilit\u00e0 pubblica del ricco, famoso e potente, specialmente nel fornire buoni esempi di comportamento o per superare gli standard minimi di decenza.\nStoria ed esempi.\nNell'\"Iliade\", libro XII, versi 310-328, Sarpedone pronuncia un famoso discorso di \"noblesse oblige\" prima di attaccare le difese argive.\nNel Vangelo secondo Luca, Ges\u00f9 conferma il concetto, dicendo \"a chiunque fu dato molto, molto sar\u00e0 chiesto; a chi fu affidato molto, sar\u00e0 richiesto molto di pi\u00f9\". (Luca 12:48 Bibbia)\nIn \"Le Lys dans la vall\u00e9e\", scritto nel 1835 e pubblicato nel 1836, Honor\u00e9 de Balzac raccomanda al giovane certi comportamenti di base, concludendo che \"ogni cosa che ti ho appena detto pu\u00f2 essere sintetizzata in un'antica parola: \"noblesse oblige\"\".\nVenne annotato anche in una lettera del 1837 scritta da F. A. Kemble: \"per essere sicuri, se l'obbligo nobiliare (\"noblesse oblige\") fa, la regalit\u00e0 deve fare ancora di pi\u00f9\".\nWilliam Faulkner usa il termine molte volte nei suoi romanzi e racconti, incluso il famoso \"L'urlo e il furore\" (\"The Sound and the Fury\") e \"Una rosa per Emily\" (\"A Rose for Emily\").\nNel romanzo di Robert A. Heinlein, \"Oltre il tramonto\" (\"To Sail Beyond the Sunset\"), Dr. Johnson dice, \"il tuo uomo ordinario comprende la cortesia cavalleresca? Noblesse oblige? Le regole di condotta aristocratiche? La responsabilit\u00e0 personale per il bene dello stato? \u00c8 come se uno cercasse il pelo su una rana\". Egli tratt\u00f2 anche il concetto nella \"Via della Gloria\" (\"Glory Road\") dove la sua Stella del Giudizio (\"Wisdom Star\"), \"Imperatrice di Venti Universi\" fa osservare al suo campione che \"Noblesse oblige \u00e8 un'emozione percepita solo dalla vera nobilt\u00e0\".\nNel libro \"Atene sotto processo\" (\"Athens on Trial\"), Jennifer Tolbert Roberts fornisce un esempio di \"noblesse oblige\" nelle liturgie dell'antica Atene: le spese pubbliche si assegnavano a chi possedeva ricchezza, come armare navi da guerra, tenere lauti pranzi e allestire cori per le rappresentazioni teatrali. Ella annota: \"Il ricco era comprensibilmente ambivalente nell'esercitare questa sorta di 'privilegio'; la \"noblesse oblige\" potrebbe essere molto costosa\".\nUna versione moderna di ci\u00f2 pu\u00f2 essere trovata alle origini del personaggio Uomo Ragno della Marvel Comics: \"con il grande potere subentra la grande responsabilit\u00e0\" (originariamente una citazione attribuita a Winston Churchill), sebbene Stan Lee non abbia dichiarato di essere stato consapevole di una particolare teoria morale (come la \"noblesse oblige\") quando l'espressione gli venne originariamente in mente.\nLa frase viene usata come motto per la National Honor Society.\n\"Noblesse oblige\" \u00e8 il motto del Calasanctius College (Irlanda), Colvin Taluqdars' College (India), e Holy Names High School (Stati Uniti d'America).\nNei film Disney \"Mary Poppins\", Mr. Banks canta una canzone intitolata \"La vita che conduco\" (\"The Life I Lead\"), il cui testo dice: \"Son signor del maniero | il capo, il re | e coi vassalli, servi, figli, moglie | uso forza ma bont\u00e0 |noblesse oblige!\"\nNel film \"Amazing Grace\" il Duca di Clarence, successivamente Guglielmo IV del Regno Unito, usa questo termine per salutare il precursore della fine della tratta degli schiavi William Wilberforce, sebbene fosse un anacronismo.\nNell'anime giapponese Hakushaku to Yousei (Conte e fata) il protagonista Edgar annota che il suo rivale Ulisse non ha nessuna conoscenza di \"noblesse oblige\" quando sacrifica il suo proprio spirito per incomodare Edgar.\nNell'anime (Ashita no Nadja) prodotto da Izumi T\u014dd\u014d, uno dei personaggi principali Francis Harcourt compie atti altruistici verso i poveri e pi\u00f9 bisognosi elogiando talvolta il motto Noblesse oblige, trasmessogli dalla madre negli anni precedenti alla morte.\nNell'anime del 2009, Higashi no Eden (Eden d'Oriente), \"noblesse oblige\" sembra essere, sia il motto della \"Sele\u00e7\u00e3o\" (Scelta), che un segno ricorrente di cose a venire. Ad ognuno dei dodici Sele\u00e7ao vengono dati dieci miliardi di yen da spendere \"per il bene della nazione\". Il loro motto gli ricorda di spendere in modo saggio il loro denaro.\nNella serie televisiva del 2006, Kamen Rider Kabuto, Tsurugi Kamishiro impara la noblesse oblige dal suo maggiordomo, Jiiya. (\"una nobile azione deve essere nobilmente resa\"). Dopo aver lavorato insieme a Arata Kagami, Tsurugi dice, \"la tua Noblesse Oblige... il tuo nobile gesto mi ha toccato. Mi lasci chiamare il tuo amico?\" Cos\u00ec risponde in questo episodio quando Tsurugi desidera ripagare Arata per la sua \"nobile amicizia\".\nNella canzone \"What Do the Simple Folk Do\" (Cosa fa la gente semplice) dal musical \"Camelot\", in riferimento a Guinevere viene detto che la \"gente non \u00e8 obbligata nobilmente\".\nInoltre l'ultimo album del gruppo Punkreas si intitola proprio \"Noblesse Oblige\", con un chiaro riferimento alla responsabilit\u00e0 che i potenti italiani e mondiali \"dovrebbero\" dimostrare (purtroppo senza risultati concreti nella realt\u00e0) nei confronti dei popoli sottoposti al peso dell'attuale crisi economico-sociale."}
{"id": "2823551", "revid": "767487", "url": "https://it.wikipedia.org/wiki?curid=2823551", "title": "Ordine del duca Trpimir", "text": "L'Ordine del duca Trpimir \u00e8 un'onorificenza statale della Repubblica di Croazia, che occupa il quinto posto nell'ordine di precedenza delle varie onorificenze. Esso viene concesso ai croati ed agli stranieri a livello ministeriale che abbiano saputo contribuire alla realizzazione ed al mantenimento dell'unit\u00e0 nazionale croata, nonch\u00e9 alla sua reputazione nel mondo ed alla crescita nello sviluppo delle relazioni internazionali tra Croazia ed altri stati.\nStoria.\nL'Ordine \u00e8 stato fondato il 1\u00ba aprile 1995 ed \u00e8 dedicato a Trpimir I di Croazia.\nClassi.\nL'Ordine dispone dell'unica classe di Cavaliere/Dama di Gran Croce.\nAssegnazione.\nL'Ordine \u00e8 conferito a funzionari di livello ministeriale croati e stranieri e altre persone di pari grado per premiare:"}
{"id": "2823555", "revid": "1728", "url": "https://it.wikipedia.org/wiki?curid=2823555", "title": "Massa di Lunigiana", "text": ""}
{"id": "2823564", "revid": "1921867", "url": "https://it.wikipedia.org/wiki?curid=2823564", "title": "Rocket Skates", "text": "Rocket Skates \u00e8 un singolo del gruppo musicale statunitense Deftones, pubblicato il 23 febbraio 2010 come primo estratto dal sesto album in studio \"Diamond Eyes\".\nDescrizione.\n\"Rocket Skates\" riprende lo stile di alcuni brani composti in passato dal gruppo, con strofe melodiche e ritornelli urlati. Il frontman Chino Moreno ha paragonato \"Rocket Skates\" al brano \"Knife Prty\", presente nel terzo album \"White Pony\": \nPubblicazione.\nPrima della sua pubblicazione, \"Rocket Skates\" era gi\u00e0 stata eseguita in concerto dal gruppo nel corso del 2009 e il video dell'esibizione iniziava gi\u00e0 a circolare sul web.\nIl 23 febbraio 2010 i Deftones hanno reso disponibile il brano per il download gratuito per un periodo limitato e successivamente il brano \u00e8 stato pubblicato in formato digitale sull'iTunes Store il 9 marzo. Il 17 aprile, in occasione del Record Store Day, il singolo \u00e8 stato pubblicato anche nel formato 7\", contenente nel lato B una versione remixata dagli M83.\nVideo musicale.\nIl video, diretto da 13thWitness, \u00e8 stato reso disponibile l'8 marzo 2010 e mostra scene del gruppo eseguire il brano con altre in cui viene mostrata una donna prepararsi per uscire insieme a Moreno."}
{"id": "2823565", "revid": "1305772", "url": "https://it.wikipedia.org/wiki?curid=2823565", "title": "I Do Not Want What I Haven't Got", "text": "I Do Not Want What I Haven't Got \u00e8 il secondo album della cantante irlandese Sin\u00e9ad O'Connor, pubblicato il 20 marzo 1990.\nL'album \u00e8 stato inserito nella classifica di \"Rolling Stone\" dei 500 migliori album di tutti i tempi, alla posizione numero 406.\nIl disco.\nL'album \u00e8 diventato famoso grazie principalmente a \"Nothing Compares 2 U\", rivelatosi uno dei singoli pi\u00f9 venduti in assoluto durante il 1990. Il brano era un riadattamento di un pezzo scritto da Prince qualche anno prima. Sin\u00e9ad O'Connor interpret\u00f2 le parole del testo riflettendo sulla morte prematura della madre avvenuta in un incidente automobilistico nel 1985.\nIl brano \"I Am Stretched on Your Grave\" \u00e8 la versione musicata di una poesia di anonimo irlandese del diciassettesimo secolo, originariamente scritta in gaelico e composta in musica da Philip King nel 1979. La prima traccia dell'album, \"Feels So Different\", si apre con la preghiera della serenit\u00e0 di Reinhold Niebuhr.\nIl disco venne premiato con il primo Grammy Award al miglior album di musica alternativa nel 1991, tuttavia la cantante si rifiut\u00f2 di ritirare il premio."}
{"id": "2823567", "revid": "1573940", "url": "https://it.wikipedia.org/wiki?curid=2823567", "title": "Camillidae", "text": "Camillidae \u00e8 una piccola famiglia di insetti dell'ordine dei Ditteri (Brachycera: Cyclorrhapha: Acalyptratae). Simili ai pi\u00f9 ben noti Drosophilidae, i Camillidae sono fondamentalmente insetti poco conosciuti e probabilmente saprofagi e, quindi, di scarso interesse sotto l'aspetto pratico delle relazioni con l'uomo.\nDescrizione.\nGli adulti hanno corpo di piccole dimensioni, lungo 2-4 mm e generalmente di forma esile.\nIl capo porta un ampio triangolo ocellare e gene strette, con occhi grandi e di forma ovale. Le setole fronto-orbitali sono rappresentate da tre paia di setole orbitali, le prime lunghe e proclinate, le ultime lunghe e reclinate, le intermedie brevi e reclinate, oltre ad una serie di setole interfrontali di microtrichi sparsi. La chetotassi della regione postfrontale comprende setole ocellari e verticali lunghe robuste e un paio di setole postocellari incrociate. Setole pi\u00f9 brevi sono allineate dietro gli occhi (setole postoculari) e lungo il margine peristomale (setole sottovibrissali e genuali). Presenti le vibrisse. Le antenne sono di tipo aristato e sono rivolte verso il basso. Il pedicello \u00e8 provvisto di pi\u00f9 setole dorsali. Il primo flagellomero \u00e8 ovale e poco pi\u00f9 grande del pedicello ed \u00e8 caratterizzato dalla presenza di un lungo processo basale che si incunea profondamente nel pedicello. L'arista \u00e8 bipettinata, provvista di rade setole ventrali brevi e setole dorsali pi\u00f9 lunghe.\nIl torace \u00e8 dorsalmente convesso. La chetotassi dorsale comprende due paia di setole dorsocentrali e due paia di setole scutellari; assenti le setole acrosticali. Lungo il margine dorsale sono presenti una setola omerale, due notopleurali, due sopralari (di cui una presuturale e l'altra postsuturale), una o due postalari e due scutellari. Sulle pleure sono presenti una setola sul proepisterno, una o pi\u00f9 setole sul mesoepisterno dorsale e due sul mesoepisterno ventrale. Le zampe sono provviste di setole preapicali dorsali sulle mesotibie.\nLe ali sono relativamente lunghe, ialine in \"Camilla\", colorate alla base da una banda trasversale scura in \"Afrocamilla\" e \"Teratocamilla\". Hanno il lobo anale ampio ma poco pronunciato e l'alula poco sviluppata. La costa si estende fino alla terminazione della media e presenta due fratture (omerale e subcostale). La subcosta \u00e8 incompleta e quasi evanescente nel tratto distale. La cubito presenta il solo ramo CuA1 e la vena anale \u00e8 ridotta. La radio-mediale \u00e8 posizionata entro il quarto prossimale dell'ala. Presente la medio-cubitale discale e assente la medio-cubitale basale. Per effetto di questa conformazione le cellule posteriori non sono ben delineate: la cellula discale \u00e8 fusa con la seconda basale e la cellula cup \u00e8 aperta.\nL'addome del maschio \u00e8 composto da quattro uriti apparenti, con sviluppo marcato del quarto tergite e quinto e sesto tergite molto ridotti o rudimentali. Gli uriti terminali sono simmetrici. L'addome della femmina \u00e8 composto da cinque uriti apparenti; i successivi sono sottili, membranosi o poco sclerificati e formano un ovopositore di sostituzione.\nGli stadi giovanili, in questa famiglia, sono del tutto sconosciuti, ad eccezione di \"Katacamilla cavernicola\", la cui morfologia rispecchia quella degli Ephydroidea in generale.\nBiologia.\nLa biologia dei Camillidae \u00e8 poco conosciuta. Si presume che le larve siano saprofaghe. Questa ipotesi \u00e8 avvalorata dal recente ritrovamento di larve e pupe negli escrementi di animali africani.\nDegli adulti si hanno poche informazioni, a parte il loro ritrovamento in contesti pi\u00f9 o meno generici: esemplari di Camillidae sono stati trovati sui fiori, sulle finestre, nei prati di luoghi ombrosi, sul suolo. In diversi casi sono state osservate associazioni con mammiferi terricoli, come i roditori e i lagomorfi: adulti di \"Camilla\" sp. sono stati trovati all'ingresso di tane di conigli e adulti di specie africane (\"Camilla manningi\", \"Afrocamilla stuckenbergi\") sono stati ritrovati sugli escrementi dell'iracoideo \"Procavia capensis\".\nSistematica e filogenesi.\nFino alla seconda met\u00e0 del XX secolo, \"Camilla\" era l'unico genere conosciuto di questa famiglia. In passato il genere era classificato nell'ambito dei Drosophilidae, finch\u00e9 Frey (1921) ne ha proposto la separazione in una famiglia distinta.\nDal punto di vista filogenetico, in letteratura c'\u00e8 un generale consenso nell'inquadrare i Camillidae nel clade degli Ephydroidea (=Drosophiloidea \"sensu\" Hennig), nell'accezione stretta, ovvero il gruppo ristretto alle famiglie Drosophilidae ed Ephydridae e ad alcune piccole famiglie. Vi sono invece differenze di vedute in merito alle relazioni nell'ambito di questo gruppo. Hennig (1971, 1973), Griffiths (1972), McAlpine (1989) sostenevano una stretta relazione fra Camillidae e Drosophilidae. Pi\u00f9 recentemente, Grimaldi (1990) ha invece sostenuto una pi\u00f9 stretta relazione dei Camillidae con gli Ephydridae. Le due tesi, quella di McAlpine e quella di Grimaldi, sono riassunte nei seguenti cladogrammi:\nFino agli anni novanta il numero di Camillidae conosciuti era di poco pi\u00f9 che una decina e in gran parte ritrovati nel Paleartico. Al genere \"Camilla\" si erano aggiunti \"Katamilla\", con una specie ritrovata in Namibia, e \"Protocamilla\", con un fossile del Cenozoico. Negli anni novanta, grazie al sudafricano Barraclough, la famiglia si \u00e8 arricchita con la descrizione di numerose nuove specie e con l'aggiunta di due nuovi generi, \"Afrocamilla\" e \"Teratocamilla\", e il baricentro dell'areale dei Camillidae si \u00e8 spostato dal Paleartico alla regione afrotropicale.\nAttualmente si conoscono 40 specie viventi ripartite fra quattro generi\nIl genere estinto \"Protocamilla\" , comprende la sola specie fossile \"Protocamilla succini\" , rinvenuta nell'ambra baltica, la cui et\u00e0 risale si colloca fra l'Eocene e l'Oligocene.\nDistribuzione.\nL'areale dei Camillidae si estende su tutto il vecchio continente e il Nordamerica, ma la maggiore concentrazione di specie si ha nel Paleartico occidentale e nell'ecozona afrotropicale. \"Afrocamilla\" e \"Katacamilla\" sono prevalentemente afrotropicali, \"Camilla\" prevalentemente paleartica, \"Teratocamilla\" esclusivamente afrotropicale. Il quadro complessivo \u00e8 riassunto nella seguente tabella:\nIn Europa si conoscono solo otto specie, tutte appartenenti al genere \"Camilla\". Due di queste sono segnalate anche in Italia: \"Camilla acutipennis\", presente al nord e nella penisola, e \"Camilla nigrifrons\", segnalata al nord."}
{"id": "2823570", "revid": "963244", "url": "https://it.wikipedia.org/wiki?curid=2823570", "title": "Bruto e Porzia", "text": "Bruto e Porzia \u00e8 un dipinto tempera su tavola (48,7x34,3\u00a0cm) di Ercole de' Roberti, databile al 1486-1490 circa e conservato nel Kimbell Art Museum di Fort Worth, Texas.\nStoria.\nIl dipinto fa parte con la \"Moglie di Asdrubale coi figli\" e \"Lucrezia\" di una serie di donne famose dell'antichit\u00e0 commissionate probabilmente da Eleonora d'Aragona, moglie di Ercole I d'Este. Gli ideali di queste eroine infatti ben si addicevano al motto del padre di Eleonora, il potente re Ferrante di Napoli: \"Preferisco la morte al disonore\".\nIl dipinto arriv\u00f2 nel museo di Fort Worth nel 1986.\nDescrizione e stile.\nIl soggetto del dipinto \u00e8 piuttosto raro e deriverebbe dagli \"Atti e detti memorabili degli antichi romani\" di Valerio Massimo. Porzia era la moglie di Marco Giunio Bruto, il cospiratore contro Giulio Cesare. Venuta a conoscenza della trama segreta del marito, essa lo minacci\u00f2 di togliersi la vita se il piano fosse fallito. Per dimostrare la sua determinatezza si fer\u00ec il piede destro, sul quale il pittore raffigur\u00f2 un taglietto sanguinante. Con l'uccisione del marito a Filippi, Porzia comp\u00ec poi il suo voto e si uccise inghiottendo carboni ardenti.\nIl tema \u00e8 quello della resistenza alla tirannia o alla sottomissione anche perdendo la propria vita ma mantenendo il proprio onore.\nLa scena \u00e8 ambientata davanti a un telo verde appeso a una pertica, che imita le opere di Giovanni Bellini, con un uso elegantissimo del colore brillante, che arriva ad effetti di virtuosismo nella veste cangiante di Porzia. Tipici dello stile dell'artista sono la forte caratterizzazione delle espressioni, soprattutto quella corrucciata di Bruto, e il panneggio dalla complessa pieghettatura, dove prevalgono linee spezzate e un'illuminazione incidente."}
{"id": "2823577", "revid": "109831552", "url": "https://it.wikipedia.org/wiki?curid=2823577", "title": "Johann Georg Jacobi", "text": "Nato a D\u00fcsseldorf in una ricca famiglia ebraica, \u00e8 il fratello maggiore del filosofo Friedrich Heinrich Jacobi, studi\u00f2 teologia a Gottinga e giurisprudenza a Helmstedt. Nel 1766 divenne professore di filosofia a Halle.\nNel 1784 divenne professore all'universit\u00e0 di Friburgo.\nPubblic\u00f2 raccolte di poesie anacreontiche (\"Saggi poetici\", 1764) e collabor\u00f2 a varie riviste, insieme a Wolfgang Goethe, Johann Gleim, Friedrich Klopstock e Johann Gottfried Herder.\nNel 1774 fond\u00f2 la rivista \"Iris\". \nMalato, si ritir\u00f2 a vita privata a Friburgo in Brisgovia, dove mor\u00ec nel 1814."}
{"id": "2823590", "revid": "174925", "url": "https://it.wikipedia.org/wiki?curid=2823590", "title": "Charles Le Moynes", "text": ""}
{"id": "2823592", "revid": "767487", "url": "https://it.wikipedia.org/wiki?curid=2823592", "title": "Moglie di Asdrubale coi figli", "text": "La Moglie di Asdrubale coi figli \u00e8 un dipinto tempera su tavola (47,3x30,6\u00a0cm) di Ercole de' Roberti, databile al 1490-1493 circa e conservato nella National Gallery of Art di Washington.\nStoria.\nIl dipinto fa parte con \"Bruto e Porzia\" e \"Lucrezia\" di una serie di donne famose dell'antichit\u00e0 commissionate probabilmente da Eleonora d'Aragona, moglie di Ercole I d'Este. Gli ideali di queste eroine infatti ben si addicevano al motto del padre di Eleonora, il potente re Ferrante di Napoli: \"Preferisco la morte al disonore\".\nIl dipinto arriv\u00f2 nel museo nel 1965.\nDescrizione e stile.\nIl soggetto del dipinto \u00e8 piuttosto raro e deriverebbe dagli \"Atti e detti memorabili degli antichi romani\" di Valerio Massimo. Durante la Battaglia di Cartagine (146 a.C.), Scipione, per risparmiare alle sue truppe la guerriglia dentro la citt\u00e0, eman\u00f2 un bando che prometteva salva la vita a chi si arrendeva e usciva disarmato dall'acropoli. Accettarono la sconfitta circa 50.000 persone fra cui il capo: Asdrubale. Dalle mura della cittadella la moglie di Asdrubale, fra sanguinose ingiurie e maledizioni al marito, grid\u00f2 una preghiera a Scipione di punire il codardo, sal\u00ec al tempio incendiato, sgozz\u00f2 i figli e, come l'antica regina Didone, si lanci\u00f2 fra le fiamme.\nIl tema \u00e8 quello della resistenza alla tirannia o alla sottomissione anche perdendo la propria vita ma mantenendo il proprio onore.\nLa scena \u00e8 ambientata davanti a un telo rosso appeso a una pertica, che imita le opere di Giovanni Bellini, con un uso elegantissimo del colore brillante. Tipici dello stile dell'artista sono la forte caratterizzazione delle espressioni e dei movimenti concitati, che compongono il gruppo della donna e dei due figli, tenuti per la mano mentre si contorcono tra le rovine della citt\u00e0."}
{"id": "2823595", "revid": "339392", "url": "https://it.wikipedia.org/wiki?curid=2823595", "title": "SS Transylvania (1925)", "text": ""}
{"id": "2823596", "revid": "119872356", "url": "https://it.wikipedia.org/wiki?curid=2823596", "title": "Mitch Hewer", "text": "Egli ha inoltre recitato in \"Britannia High\" nel ruolo del talentuoso Danny Miller.\nBiografia.\nMitch ha studiato alla SWADA (\"South West Academy of Dramatic Arts\") di Bristol, grazie alla quale \u00e8 apparso nel video musicale \"The Club\" di Lisa Morgan. Precedentemente, ha anche frequentato lo \"Hartcliffe Engineering Community College\" per quanto riguarda l'istruzione secondaria, e la \"Wansdyke Primary School\" per l'istruzione primaria. \nCarriera.\nNel 2007 fu scelto per interpretare Maxxie, personaggio del teen drama \"Skins\". Tuttavia, nel 2008, il suo personaggio fu eliminato al termine della seconda stagione insieme alla quasi totalit\u00e0 del cast principale.\nA marzo ed ottobre del 2007, Mitch \u00e8 apparso sulla copertina della rivista gay \"Attitude\", la cui cover story era intitolata \"Gays on TV\" e rappresentava anche altri personaggi di \"Skins\", \"Hollyoaks\", \"Coronation Street\" e \"Shameless\". L'anno successivo, a giugno, ha posato anche in un servizio fotografico senza veli per \"Cosmopolitan\", per donare fondi alla ricerca contro il tumore del testicolo.\nOltre ad aver preso parte a diversi servizi fotografici come modello, tra i quali uno di Kai Z Feng, egli \u00e8 apparso nella serie musicale ora cancellata \"Britannia High\", nel ruolo di Danny Miller. Nello stesso periodo, \u00e8 apparso come ospite nel programma televisivo della ITV2 Xtra Factor, condotto da Holly Willoughby. Nel programma comico a squadre della BBC \"Never Mind the Buzzcocks\", nel quale ha partecipato insieme a Davina McCall ed alla cantante Alesha Dixon, ha dichiarato di essere \"un po'\" dislessico. \u00c8 apparso, inoltre, nel programma mattutino della ITV \"This Morning\" e in \"Richard and Judy's New Position\", del canale televisivo Watch.\nPer quanto riguarda il suo ruolo in \"Britannia High\", ottenuto subito dopo la conclusione della seconda stagione di \"Skins\", esso \u00e8 stato paragonato a quello dei personaggi di \"High School Musical\" e \"Fame\" in versione britannica.\nA dicembre del 2009, Mitch \u00e8 apparso nel musical \"Never Forget\", basato sulle canzoni della boy band Take That, nel quale ha interpretato il ruolo dello spogliarellista Dirty Harry al fianco di Michelle Collins. Lo spettacolo \u00e8 stato rappresentato a Fairfield Halls, a Croydon, Londra."}
{"id": "2823598", "revid": "1543377", "url": "https://it.wikipedia.org/wiki?curid=2823598", "title": "Christoph Friedrich Nicolai", "text": "Esponente di spicco dell'Illuminismo berlinese, era amico di Lessing, Carl Friedrich Zelter e Moses Mendelssohn, oppositore di Kant e Fichte.\nVita.\nNacque a Berlino come ottavo figlio del libraio Christoph Gottlieb Nicolai (o Nickolai). Dopo il ginnasio, studi\u00f2 al Liceo latino delle Fondazioni Francke di Halle ed infine alla Heckersche Realschule di Berlino.\nIn seguito si diplom\u00f2 in un corso per librai a Francoforte sull'Oder. Dopo la morte del padre nel 1758, subentr\u00f2 nell'attivit\u00e0 paterna. Nel 1760 spos\u00f2 Elisabeth Macaria Schaarschmidt, figlia del medico personale del re professor Samuel Schaarschmidt, dalla quale ebbe otto figli che morirono tutti prima del padre.\nEvoluzione.\nNicolai acquis\u00ec una vasta cultura nell'ambito delle scienze umane e fu in corrispondenza con grandi personaggi dell'epoca. Inoltre elabor\u00f2 scritti personali e divenne un esponente importante, anche se discusso, dell'Illuminismo protestante.\nNel 1755 si fece conoscere pubblicando le \"Briefe \u00fcber den itzigen Zustand der sch\u00f6nen Wissenschaften in Deutschland\" (Lettere sulla condizione attuale delle scienze umane in Germania). Nello stesso anno uscirono anche le \"Briefe, die neueste Literatur betreffend\" (Lettere relative alla nuova letteratura), pubblicate insieme a Lessing, suo amico (in 24 parti dal 1759 al 1765).\nLa terza opera pubblicata da Nicolai, \"Allgemeine Deutsche Bibliothek\" (Biblioteca generale tedesca) (dopo il 1793 \"Neue Allgemeine deutsche Bibliothek\"), fu presto considerata l'organo pi\u00f9 importante dell'Illuminismo in lingua tedesca. Pi\u00f9 di 150 collaboratori recensirono tutte le pubblicazioni importanti del tempo: in complesso ne furono discusse pi\u00f9 di 80.000.Insieme a Moses Mendelssohn dal 1759 pubblic\u00f2 la \"Bibliothek der sch\u00f6nen Wissenschaften und freien K\u00fcnste\" (Biblioteca delle scienze umani e arti liberali) in dodici volumi. Nel 1766 ottenne la collaborazione di Johann Gottfried Herder per la \"Allgemeine deutsche Bibliothek\"; tuttavia nel 1774 i due ruppero i rapporti in seguito a dissensi insanabili.Nicolai era massone appartenente alla Gran Loggia \"Zu den drei Weltkugeln\" (\"Ai tre globi\") e fondatore della \"Berliner Mittwochsgesellschaft\" (societ\u00e0 del mercoled\u00ec berlinese). \nNel 1782 nacque una disputa letteraria con vari personaggi, fra cui Herder e Johann Georg Hamann; uno strumento molto usato fu l'ironia, con l'attribuzione a Nicolai di vari soprannomi. \"Bafometto\" fu il soprannome dato da Herder a Nicolai, il quale indicava questo presunto idolo segreto dei templari come il \"battesimo della sapienza\" gnostico. Hamann lo soprannomin\u00f2 \"Coelius\" dall'amico di Cicerone Marco Celio Rufo, oppure \"Nabal\" (cugino) o \"Nickel\" ovvero \"Nothanker\" dal romanzo di Nicolai \"Vita e pensieri del Signor Maestro Sebaldus Nothanker\".Nicolai nel 1783 divenne membro dell'Ordine degli Illuminati e prese qui il nome di \"Diocletian\" . A met\u00e0 del 1785 fu nominato \"Reggente\" e \"Prefetto\" di Berlino.\nNel 1781 divenne membro esterno dell'Accademia delle scienze di Monaco di Baviera e nel 1798 entr\u00f2 nell'Accademia delle scienze prussiana. Nel 1799 ottenne la laurea honoris causa di Dottore in filosofia.\nRelazioni.\nNel 1777 Nicolai divenne amico del bibliotecario Johann Erich Biester (1749\u20131816). Gustav Parthey, nipote di Nicolai, nei suoi \"Ricordi di giovinezza\" descrisse Biester come l'amico pi\u00f9 vero di Nicolai. Nell'Accademia Reale Prussiana delle Scienze Biester nel 1811 tenne su di lui il discorso funebre, che fu pubblicato nel 1812/13 nelle \"Abhandlungen\" (Dissertazioni) e si pu\u00f2 consultare liberamente in Internet. Nicolai ebbe rapporti amichevoli anche con Friedrich Gedike (1754\u20131803), un altro esponente di primo piano dell'Illuminismo berlinese, fondatore della \"Berlinische Monatschrift\" (Mensile berlinese), membro anch'egli della loggia massonica e della \"Societ\u00e0 del mercoled\u00ec\"; per questo si parl\u00f2 di un triumvirato Nicolai, Gedike e Biester.\nCon il pastore di Klein-Sch\u00f6nebeck, ad est di Berlino, Raymund Dapp, strinse un'amicizia che dur\u00f2 tutta la vita. Dapp lo incoraggi\u00f2 durante la stesura del libro \"Beschreibung einer Reise durch Deutschland und die Schweiz\" (Scritti di viaggio attraverso Germania e Svizzera). Il romanzo \"Leben und Meinungen Gundibert's, eines deutschen Philosophen\" (Vita e opinioni di Gundibert, filosofo tedesco) fu scritto da Nicolai durante un soggiorno presso Dapp a Klein-Sch\u00f6nebeck.\nFriedrich Vieweg (1761\u20131835) fu da giovane indotto da Nicolai ad iniziare un corso per librai e pi\u00f9 tardi fond\u00f2 una casa editrice.\nOrientamenti.\nLe pubblicazioni di Nicolai stanno tutte nel quadro dell'Illuminismo e si contrappongono ad un cristianesimo che l'Illuminismo interpretava come irrazionale. Esso era respinto tanto nelle correnti mistiche o pietistiche, quanto nelle varianti dogmatiche; cos\u00ec pure furono attaccati l'Ordine dei Gesuiti e tutti gli altri nemici reali o presunti dell'Illuminismo.In filosofia, per la sua vicinanza al pensiero di Leibniz e di Wolff, critic\u00f2 la filosofia trascendentale di Kant ed anche il primo Idealismo di Johann Gottlieb Fichte.\nIn letteratura Nicolai critic\u00f2 Herder, poi lo Sturm und Drang, gli scrittori classici e il Romanticismo agli albori. Strumento della critica di Nicolai era la polemica contro le regole, che spesso suscit\u00f2 forti reazioni negli scrittori colpiti e diede origine a dispute letterarie, di frequente aggressive da ambo le parti.\u00c8 tuttora noto il contrasto col giovane Goethe: al suo romanzo \"I dolori del giovane Werther\" Nicolai contrappose col titolo \"Gioie del giovane Werther\" (1775) una parodia pi\u00f9 leggera con lieto fine. Goethe e Herder tuttavia apprezzarono come documento dell'epoca \"Leben und Meinungen des Herrn Magisters Sebaldus Nothanker\" (una delle poche opere di invenzione di Nicolai), cosa che peraltro resta un'eccezione tra i contemporanei. Dallo Sturm und Drang ai Romantici egli fu deriso come un piatto razionalista.Nel corso degli anni, J. G. Hamann, Johann Caspar Lavater, Christoph Martin Wieland, Johann Heinrich Vo\u00df, Johann Heinrich Jung-Stilling e Ludwig Tieck ed altri divennero avversari del bellicoso Nicolai, a volte rompendo un'amicizia. Johann Georg Jacobi nel 1779 si accord\u00f2 con Johann Wilhelm Ludwig Gleim, Wieland e Goethe per un fronte di opposizione contro Nicolai; Fichte si lasci\u00f2 andare allo scritto \"Friedrich Nicolais Leben und sonderbare Meinungen. Ein Beitrag zur Literaturgeschichte des vergangenen und zur P\u00e4dagogik des ausgehenden Jahrhunderts\" (Vita e opinioni insolite di Friedrich Nicolai. Contributo alla storia della letteratura del secolo passato e alla pedagogia del secolo che sta per finire) (1801).\nAnche nei libri \"Beschreibung einer Reise durch Deutschland und die Schweiz im Jahre 1781\" (Descrizione di un viaggio in Germania e Svizzera), testo in cui \u00e8 presentato anche l'incontro dello scrittore con lo scultore Franz Xaver Messerschmidt, e \"Beschreibung der k\u00f6niglichen Residenzst\u00e4dte Berlin und Potsdam\" (Descrizione delle citt\u00e0 reali Berlino e Potsdam) non manca la polemica illuminista; ma contengono anche numerose osservazioni geografiche, economiche, politiche e culturali.\nHeinrich Heine, che lo considerava un \"cattivo scrittore\", afferm\u00f2 tuttavia pi\u00f9 tardi: \"Dobbiamo riconoscere che il vecchio Nicolai era un uomo profondamente onesto, le cui rette opinioni erano in accordo con quelle del popolo tedesco, e che per la sacra causa della verit\u00e0 non aveva paura nemmeno del peggiore martirio, l'essere messo in ridicolo\".\nOpere.\nNon risultano allo stato attuale (aprile 2010) traduzioni in lingua italiana."}
{"id": "2823603", "revid": "125667748", "url": "https://it.wikipedia.org/wiki?curid=2823603", "title": "Radio Bruno", "text": "Radio Bruno \u00e8 un'emittente radiofonica privata locale con sede a Carpi (Modena). E' considerata una \"superstation\", in quanto trasmette in pi\u00f9 regioni con nuclei di ascolto alti.\nStoria.\nFondata nel maggio del 1976, trasmette su tutto il territorio di Emilia-Romagna e Toscana e in alcune province limitrofe di altre regioni, tra cui Mantova, Verona, Pesaro e La Spezia, e in fascia pomeridiana tramite Radio Vera anche nella zona di copertura di quest'ultima (prov. di Brescia, Cremona, Lodi, Milano ecc.).\nTra i fondatori della radio ci sono l'attuale presidente dell'emittente Gianni Prandi, lo speaker Enrico Gualdi e il tecnico Erio Cipolli. Tra gli animatori della prima ora va ricordato Ruggero Po, giornalista, in seguito diventato conduttore della trasmissione \"Zapping\" di Rai Radio 1.\nNel 2004 Radio Bruno si allarga alla regione Toscana dopo l'acquisizione dell'emittente pisana Radio Quattro. Sulle frequenze di Radio Bruno Toscana dal 1\u00ba luglio 2015, la redazione sportiva con sede a Firenze trasmette il \"Pentasport\", storico programma incentrato sulla Fiorentina. Da fine settembre 2011 la succitata collaborazione con l'emittente bresciana Radio Vera nella ritrasmissione del palinsesto della fascia pomeridiana.\nSecondo i dati radiofonici della societ\u00e0 GFK Eurisko Radio Monitor, nel primo semestre del 2014 Radio Bruno \u00e8 l'emittente radiofonica pi\u00f9 ascoltata in Emilia Romagna con uno share di ascoltatori per giorno medio, davanti a Radio 105, RTL 102.5, Radio Deejay e le Radio Rai. L'emittente si riconferma la pi\u00f9 ascoltata nel suo territorio di copertura con una costante crescita. Nel 2017 Radio Bruno risulta con uno share di ascolto di ascoltatori.\n\u00c8 visibile anche in TV sul digitale terrestre al canale 256 e su App.\nNel 2022 l'emittente entra a far parte del gruppo RadioMediaset S.p.A.\nIl tour: \"Radio Bruno Estate\".\nDal 2010 durante il periodo estivo l'emittente organizza un tour chiamato \"Radio Bruno Estate\", serie di concerti che hanno luogo in diverse citt\u00e0 italiane a cui prendono parte ogni anno numerosi cantanti."}
{"id": "2823605", "revid": "123205600", "url": "https://it.wikipedia.org/wiki?curid=2823605", "title": "Energia nucleare in Iran", "text": "Nel 2011 l'energia nucleare in Iran ha generato lo 0,01% dell'energia elettrica prodotta in totale nel Paese.\nA settembre 2011, \u00e8 presente in questa nazione una sola centrale elettronucleare in funzione, che dispone di un reattore operativo.\nNon vi sono centrali elettronucleari chiuse.\nStoria.\nIl primo programma nucleare.\nIl primo programma nucleare iraniano fu avviato negli anni cinquanta dallo Sci\u00e0 Mohammad Reza Pahlavi, che firm\u00f2 diversi accordi con gli Stati Uniti d'America e con altri Stati europei, soprattutto Francia e Germania, che possedevano tecnologie nucleari. La sede scelta per la costruzione del primo impianto, affidata alle imprese tedesche Siemens e Aeg-Telefunken, fu la citt\u00e0 di Bushehr. Dopo la rivoluzione iraniana vennero interrotte le relazioni con i paesi occidentali e, di conseguenza, lo sviluppo del progetto. In aggiunta, nel corso della guerra con l'Iraq (1980-1988), l'impianto di Bushehr fu danneggiato dai bombardamenti dell'aviazione irachena.\nLa ripresa del programma nucleare nel 2002.\nLa costruzione del reattore di Bushehr non sarebbe ripresa fino al 1995, con la stipula di un accordo con la Russia che si impegnava nel terminare l'impianto e a fornire il materiale fissile per una cifra iniziale di 800 milioni di dollari. Al contempo l'Iran si \u00e8 impegnato a restituire il combustibile esausto alla Russia per fugare i dubbi sul suo utilizzo nella costruzione di armi atomiche.\nIl 14 agosto 2002 il Consiglio Nazionale della Resistenza Iraniana (guidato dal movimento dissidente iraniano armato chiamato MEK), durante una conferenza stampa a Washington D.C., annunci\u00f2 che l'Iran stava costruendo nei pressi della citt\u00e0 di Natanz (a duecento chilometri a sud di Teheran) un impianto segreto per l'arricchimento dell'uranio con il metodo della centrifugazione. In questo impianto, nel 2003, sono state messe in funzione alcune decine di \"centrifughe P1\" di origine pakistana, ufficialmente solo per la produzione di MTR, ma i difficili rapporti con gli Stati Uniti d'America hanno causato immediati sospetti nel mondo occidentale.\nL'aver tenuto segreti per molto tempo i piani riguardanti l'arricchimento dell'uranio e il non aver firmato il protocollo aggiuntivo al Trattato di non proliferazione nucleare (TNP) ha spinto ad inviare sul posto degli ispettori ma il presidente dell'Agenzia Internazionale dell'Energia Atomica (AIEA) Mohamed El Baradei ha pi\u00f9 volte dichiarato alla stampa che gli ispettori non hanno trovato alcuna presenza di tracce di esafloruro di uranio altamente arricchito nelle centrifughe di Natanz.\nLa crisi con l'Iran \u00e8 stata argomento di diverse riunioni del cosiddetto \"club dei 5 + 1\" (i cinque Paesi membri permanenti del Consiglio di sicurezza delle Nazioni Unite pi\u00f9 la Germania) che solo nel mese di febbraio del 2007 hanno portato all'approvazione di una prima bozza di sanzioni in sede ONU, emanate con la risoluzione 1747 del Consiglio di Sicurezza. Queste sanzioni sono state accompagnate da minacce \"diplomatiche\" nelle quali gli Stati Uniti d'America hanno incitato gli iraniani a cessare l'arricchimento dell'uranio per evitare \"spiacevoli conseguenze\".\nIn precedenza c'era stata una proposta statunitense di aiutare l'Iran a costruire un reattore LWR in cambio della rinuncia all'arricchimento dell'uranio e dello stop alla realizzazione di quello di Bushehr seguita da una mediazione da parte russa che proponeva a Teheran di trasferire sul proprio territorio gli impianti legati al ciclo del combustibile.\nIl governo iraniano, trovando illegittime tali sanzioni proprio in base al Trattato di non proliferazione nucleare (TNP), per tutta risposta ha affermato (per bocca del suo capo negoziatore Ali Larijani) che non avr\u00e0 altra scelta che abbandonare tale trattato se verr\u00e0 sottoposto a ulteriori pressioni sul suo programma nucleare a scopo di elettrogenerazione e propulsione. Inoltre, sempre in risposta alle decisioni dell'ONU, ha progressivamente installato circa 6.000 centrifughe in cascata a Natanz (col proposito di arrivare a 50.000 entro il 2013), ufficialmente per la produzione su scala industriale di uranio leggermente arricchito (2-4%) da usare come combustibile per alimentare le centrali previste dal programma nucleare.\nIl 9 aprile 2009 \u00e8 entrato in funzione a Isfahan anche il secondo impianto di arricchimento dell'uranio su scala industriale, dotato di circa 7\u00a0000 centrifughe, ed \u00e8 stato annunciato ufficialmente il possesso della tecnologia per la realizzazione di due nuovi tipi di centrifughe (presumibilmente di tipo P2 e Zippe) \"capaci di fornire uranio arricchito a un ritmo diverse volte superiore\" a quello finora ottenuto con le centrifughe gi\u00e0 installate a Natanz e Isfahan.\nIl reattore di Bushehr \u00e8 stato inaugurato il 21 agosto 2010 con una cerimonia ufficiale, e l'inserimento del combustibile nucleare \u00e8 cominciato il 26 ottobre. Il 27 novembre \u00e8 stata annunciata l'accensione del reattore.\nCentrali attuali.\nL'unica centrale elettronucleare iraniana si trova nei pressi di Bushehr sulla costa persica, ed \u00e8 gi\u00e0 stata avviata, in previsione di allacciarla alla rete elettrica nel gennaio 2011. La centrale dispone di un reattore ad acqua leggera pressurizzata da elettrici netti, della tipologia VVER1000. L'Atomic Energy Organization of Iran AEOI prevede anche la ripresa della costruzione dell'unit\u00e0 2 di Bushehr e nell'aprile del 2007 \u00e8 stata annunciata la gara per la costruzione di due reattori PWR di terza generazione di grande taglia sullo stesso sito.\nIpotesi di un intervento militare statunitense.\nIl 1\u00ba febbraio 2007 Zbigniew Brzezinski, consigliere per la sicurezza nazionale durante la presidenza di Carter, testimoni\u00f2 davanti alla Commissione per le Relazioni Estere del Senato statunitense dichiarando che esisteva uno \u00abscenario plausibile per uno scontro militare con l'Iran\u00bb. Come sugger\u00ec lo stesso Brzezinski esso avrebbe implicato \u00abil mancato rispetto in Iraq di alcuni standard, seguito da accuse di responsabilit\u00e0 iraniana per questo disastro e, poi, da provocazioni in Iraq o da un attacco terroristico negli Stati Uniti di cui verrebbe incolpato l'Iran, culminanti in un'azione militare statunitense \"di difesa\" contro l'Iran che far\u00e0 precipitare un'America sola in un pantano che si espander\u00e0 e aggraver\u00e0 coinvolgendo alla fine Iraq, Iran, Afghanistan e Pakistan\u00bb.\nSecondo alcune indiscrezioni giornalistiche, pareva inoltre che una cellula di studio fosse stata attivata al Pentagono al fine di riuscire a mettere in atto un intervento militare contro l'Iran a sole ventiquattro ore dalla dichiarazione di guerra anche se un eventuale \"raid\" aereo sui siti nucleari iraniani presentava, allo stato attuale delle cose, molte incognite di carattere militare, politico ed economico.\nL'avvio dei negoziati con gli Stati Uniti nel 2013.\nIl 2 febbraio 2013, intervenendo alla Conferenza di Monaco sulla sicurezza, il vicepresidente Usa, Joe Biden, ha detto che l'amministrazione del Presidente Barack Obama \"sarebbe pronta a un incontro bilaterale con la leadership iraniana. Non terremmo segreto quel che stiamo facendo e metteremmo i nostri partner a conoscenza se l'occasione si presentasse. L'offerta resta, ma (l'impegno dell'Iran) deve essere reale e concreto, e ci deve essere un'agenda su ci\u00f2 che sono pronti a discutere. Non siamo disposti a un incontro fine a se stesso\". Pochi giorni dopo il leader supremo dell'Iran, l'Ayatollah Ali Khamenei, ha respinto l'offerta, ma con una formula piuttosto ambigua: \"La politica Usa in Medio Oriente \u00e8 fallita e gli americani hanno bisogno di una vittoria. E cio\u00e8 portare l'Iran al tavolo negoziale\". Il 4 febbraio \"Agenzia Nova\", citando \"fonti a Teheran\", ha riferito che \"dall'inizio dell'anno il presidente del parlamento, Ali Larijani, si \u00e8 gi\u00e0 recato due volte segretamente negli Stati Uniti, per lanciare negoziati diretti con l'Amministrazione Obama. L'Agenzia precisava che la diplomazia Usa attendeva le elezioni presidenziali in Iran, che molto probabilmente avrebbero portato ad un'importante svolta politica a Teheran. In effetti, il 17 giugno Hassan Rohani, appena eletto Presidente dell'Iran, ha espresso la propria disponibilit\u00e0 a colloqui bilaterali con Washington.\nL'accordo sul nucleare iraniano nel 2015.\nIl 3 marzo 2015, il \"premier\" israeliano Benjamin Netanyahu, prossimo alla campagna elettorale nel proprio Paese, ha parlato davanti al Congresso degli Stati Uniti, a maggioranza repubblicana. Il premier \u00e8 stato invitato dallo \"speaker\" della Camera, senza una preventiva informazione all'Amministrazione di Obama, contrariata da questo comportamento, e accolto da ripetute \"standing ovation\" dei deputati e lunghi applausi, mentre l'amministrazione di Obama ha comunicato di non condividere l'invito e che il discorso non apporta novit\u00e0 in politica estera e nulla di concreto per la questione Iran.\nGli USA si apprestano a firmare un accordo con l'Iran che, secondo Israele, opera due gravi e pericolose concessioni: \u00abprima \u00e8 lasciare l'Iran con un vasto programma nucleare e la seconda \u00e8 sollevare le restrizioni sul programma in circa un decennio. Ecco perch\u00e9 quell'accordo \u00e8 cos\u00ec sbagliato: non ferma il cammino dell'Iran verso la bomba nucleare, ma costruisce il suo cammino verso di essa.[..] Ci \u00e8 stato detto che l'unica alternativa \u00e8 la guerra. Non sono d'accordo, l'alternativa \u00e8 un accordo migliore\u00bb. Un accordo accettabile \"non lascia l'Iran con grandi infrastrutture nucleari\", \"mantiene restrizioni sul programma nucleare sinch\u00e9 l'aggressione iraniana finir\u00e0\", \"non dar\u00e0 all'Iran una facile via verso la bomba\".\nIl 9 marzo, Obama ha dichiarato in un'intervista alla CBS che l'accordo sar\u00e0 in ogni caso sottoposto all'esame del Congresso. McConnell ricorda che il Senato \u00e8 stato storicamente sempre coinvolto in questioni di tale portata come \u00e8 previsto dalla Costituzione, e sostiene di avere i 67 voti necessari (su 100 membri del Senato) necessari sia per respingere il diritto di veto del Presidente su un eventuale accordo con l'Iran, sia per non far ratificare qualsiasi altro trattato dell'Amministrazione con Paesi esteri.\nFra il Segretario di Stato USA John Kerry e la sua controparte in Iran, proseguono a Losanna, in Svizzera, i negoziati sul programma nucleare.\nIl 15 marzo, lo \"speaker\" Mcconnell e altri 47 senatori repubblicani firmano una lettera aperta diretta ai leader dell'Iran, in cui si chiede loro di non dare retta agli accordi proposti dall'Amministrazione Obama, che \u00e8 priva del necessario consenso interno. I senatori fanno presente che il mandato di Obama scade a gennaio 2017, mentre l'incarico di molti di loro dura 6 anni (oltre al fatto di essere rieletti per decenni). I Senatori si dichiarano totalmente disinformati delle trattative condotte con l'Iran, e che in ogni caso si sarebbero opposti alla ratifica di qualsiasi accordo.\nIl 21 marzo, il Presidente Barack Obama replica con un videomessaggio diretto all'intero popolo iraniano, in cui afferma che le settimane seguenti sono decis\u00ecve per arrivare a una risoluzione pacifica del conflitto, e rappresentano un'opportunit\u00e0 storica unica per costruire migliori relazioni Iran-USA, che probabilmente non si presenter\u00e0 una seconda volta, a disc\u00e0pito dell'opposizione interna negli Stati Uniti e Israele:\n USA e alleati UE, su pressione dell'Iran, chiedono all'ONU di sospendere le sanzioni e l'embargo che hanno indebolito il Paese, e sono un ostacolo alla conclusione dei negoziati, considerato che l'Iran ha sospeso il suo programma dall'inizio dei negoziati ed \u00e8 disposto nello stesso periodo a ridurre del 20% la quantit\u00e0 di uranio arricchito in suo possesso. La bozza di accordo prevede il mantenimento in Iran di alcuni siti per l'arricchimento dell'uranio, dichiaratamente a scopi civili.\nDomenica 29 marzo -festa dello Jom Kippur- ricevendo a sorpresa Mitch McConnell e una delegazione del Congresso a Gerusalemme, mentre ancora si appronta ancora formare il nuovo Governo, il neoeletto premier israeliano Netanyahu ha dichiarato che \"Israele e Stati Uniti concordano sul fatto che l'Iran non debba avere armi nucleari, ma non sono d'accordo sul come\", e che se l'Iran combatte gruppi jihadisti islamici come l'ISIS, questo non \u00e8 un motivo sufficiente per ritenerlo un Paese amico. Posizioni ribadite il 31 marzo da Netanyahu davanti alla Cnesset.\nSecondo i Repubblicani si tratta di un errore molto pericoloso che lascia dotarsi di armi atomiche uno dei peggiori regimi esistenti nel pianeta. Per il Capo della maggioranza repubblicana al Senato, Mitch McConnell, il Congresso ha la prerogativa di votare qualsiasi decisione prender\u00e0 l'Amministrazione di Obama (accordo o non-accordo con l'Iran), e avere l'ultima parola se fermare il programma iraniano con un intervento militare.\nSecondo Obama, le stime indicano che l'Iran \u00e8 in grado in soli due-tre mesi di acquisire le materie grezze necessarie a sviluppare una bomba atomica, per cui si tratta del pi\u00f9 importante trattato firmato negli ultimi anni dagli USA per la propria sicurezza. L'alternativa all'accordo sarebbe il bombardamento dei siti e una guerra in Medio-Oriente, dato che l'inasprimento delle sanzioni si \u00e8 pi\u00f9 volte rivelato inefficace in passato.\nIl 2 aprile 2015 viene firmato a Ginevra il \"framework\" di accordo fra USA e Iran, presenti al tavolo delle trattative: USA, Russia, Cina, Regno Unito, Francia, Germania e il rappresentante dell'Unione Europea. L'accordo segue quello firmato a Ginevra il 24 novembre 2013. Il testo completo dell'accordo non \u00e8 stato reso pubblico.\nUSA e Iran hanno tre mesi di tempo per arrivare all'accordo definitivo entro la fine di giugno. Rispetto al trattato del 2013, vengono imposte all'Iran condizioni pi\u00f9 restrittive, laddove la comunit\u00e0 internazionale assumeva un impegno pi\u00f9 preciso ad attenuare le sanzioni per la cifra di 7 miliardi di dollari (\u00a34.3 billion), e a non imporne di ulteriori.\nPresentando la bozza di accordo alla stampa, Obama ha dichiarato che l'Iran per i prossimi dieci anni si impegna a dismettere il sito di Arak e inviare all'estero il combustibile, a non riprocessare le scorie degli altri reattori e a non costruire pi\u00f9 reattori ad acqua pesante.\nIn secondo luogo, l'Iran si impegna a non arricchire uranio con le sue centrifughe per i prossimi 10 anni, a dismettere il sito di Fordow, a neutralizzare la maggior parte delle scorte di uranio arricchito in suo possesso e ridurre di due/terzi il numero di centrifughe. Ulteriori (non dettagliate) restrizioni alla costruzione di nuovi siti e all'accumulo di scorte di uranio, previsti per 15 anni.\nTerzo punto: accesso degli ispettori internazionali senza restrizioni ai siti e all'intera \"Supply Chain\" del programma nucleare.\nL'accordo impegna in cambio la comunit\u00e0 internazionale a ritirare gradualmente le sanzioni imposte dal Consiglio di Sicurezza dell'ONU all'Iran, a condizione che questo inizi a dare attuazione all'accordo, ferme restando le altre sanzioni imposte dagli USA sulla base dell'accusa che l'Iran supporti il terrorismo, violi i diritti umani, e supporti un programma di missili balistici.\nOltre a Israele, sono contrari ad un accordo pacifico USA-Iran anche l'Arabia Saudita e tutti i Paesi del Golfo. Fra le contropartite, sempre sei giorni fa, Obama apre al divieto di vendere armi USA ai Paesi del GCC, che negli ultimi cinque anni hanno registrato al mondo la maggiore incidenza della spesa militare in percentuale al PIL -e la maggiore crescita rispetto al passato-, in particolare contro la minaccia militare dell'Isis. Non sono noti dati del 2014 per molti Paesi, ma l'Arabia detiene il primato di spesa in Medio-oriente.\nDi contro, Obama a favore di un intervento militare contro l'ISIS, non vede partecipare fattivamente l'Arabia Saudita e gran parte dei Paesi aderenti al Consiglio di cooperazione del Golfo. Il movimento di al-Baghdadi in passato fu finanziato da Arabia e Qatar, dottrinalmente non troppo lontano dal wahabismo ortodosso, ed \u00e8 un utile alleato nella guerra contro gli sciiti, e i loro protettori iraniani (a partire dagli Huti in Yemen, sciiti alleati dell'Iran).\nIl 3 aprile, il Consiglio di Difesa israeliano ha respinto l'accordo USA-Iran.\nIntanto, Arabia e GCC da soli, senza l'intervento USA, hanno iniziato il 4 aprile raid aerei in Yemen contro gli Huti, mentre nessun intervento arriva a favore o contro l'Isis.\nL'accordo definitivo sul nucleare iraniano, detto Accordo sul nucleare iraniano, viene infine stipulato a Ginevra il 14 luglio 2015. Luned\u00ec 20 luglio, il Consiglio di Sicurezza delle Nazioni Unite approva all'unanimit\u00e0 la Risoluzione 2231 (2015), testo di 104 pagine, in favore dell'accordo USA-Iran. La seduta n. 7488 dura dalle 9.05 alle 10.35, presieduta da Murray McCully, Ministro degli Affari Esteri della Nuova Zelanda, col voto favorevole dei 15 Paesi presenti\nL'accordo vale per dieci anni ed elimina il problema Iran dall'agenda ONU, impone all'Iran di ridurre di 2/3 il numero delle centrifughe in grado di arricchire l'uranio; di ridurre del 98% la quantit\u00e0 di uranio arricchito (produzione e scorte); dare accesso agli ispettori della AIEA. Se dal report inviato dall'AIEA al Consiglio di Sicurezza risulta \"compliant\" all'accordo, le Risoluzioni dal 2006 al 2015 con relative sanzioni terminano automaticamente; se \"non-compliant\", si ripristinano. L'accordo pone fine al divieto di esportare gas, petrolio, oro e diamanti, reimportare prodotti finiti, emettere bond ed eseguire transazioni in Riad (inclusa la quotazione del petrolio e metalli).\nL'accorda USA-Iran manca ancora del voto del Congresso statunitense. Previsto dalla Costituzione americana, questo passaggio non si rende pi\u00f9 necessario dopo il \"Bill\" votato dal Senato il 30 giugno: Obama ha proposto per s\u00e9 stesso una modifica costituzionale, che consente al Presidente di firmare trattati vincolanti per gli USA senza la preventiva ratifica del Parlamento, ora applicabile al Trans-Pacific Partnership (TPP) fra 16 Paesi, Trans-European Partnership (TPE), e per l'accordo USA-Iran.\nIl 12 agosto 2015 il Consiglio Federale Svizzero, tra i primi Paesi al mondo, ha deciso di revocare le sanzioni all'Iran che erano state sospese dal mese di gennaio 2014 e di emanare una nuova disposizione derogatoria, ed esprime il suo sostegno per l'attuazione dell'accordo sul nucleare.\nIl 16 gennaio 2016 (data di attuazione) le Nazioni Unite hanno revocato alcune delle misure restrittive relative al nucleare, stabilite dalla risoluzione 2231 (2015).\nIl Consiglio europeo ha revocato tutte le sanzioni economiche e finanziarie dell'UE relative al nucleare nei confronti dell'Iran. Tuttavia, resta il divieto di esportazione verso l'Iran di attrezzature che possono essere utilizzate per la repressione interna e di attrezzature per la sorveglianza delle telecomunicazioni.\nIl mercato dei beni e servizi \u00e8 stimato in un giro di affari potenziale di 800 miliardi di dollari, fra i quali rientra la vendita di 14 milioni di nuovi autoveicoli.\nNel 2018, nonostante l'Iran non abbia mai eseguito nessuna violazione, Donald Trump straccia l'accordo e impone pesantissime sanzioni contro l'Iran.\nControversie.\nNumerose sono le controversie inerenti al programma nucleare iraniano. Negli ultimi mesi del 2014 e i primi del 2015, ad esempio, il \"think tank\" statunitense Institute for Science and International Security, specializzato in questioni nucleari, ha evidenziato come l'Iran abbia completamente ripulito il centro di Parchin, base militare ove Teheran - secondo gli ispettori internazionali - porterebbe avanti gli studi sulle esplosioni con esplosivo ad alto potenziale e le ricerche relative al programma missilistico. Nello stesso tempo, quindi, si \u00e8 aperta la discussione in merito alla supposta \"\"fatw\u0101\" contro il nucleare\" promulgata dalla Guida Suprema Ali Khamenei. Della \"fatwa\" si ha notizia solamente dal 2005. \u00c8 stato evidenziato che, nel merito, non esiste nessuna fatwa pubblicata sul sito della Guida Suprema iraniana. Le preoccupazioni internazionali, quindi, sono cresciute con la pubblicazione in Iran di un articolo a firma di Alireza Forghani, ex Governatore della Provincia iraniana di Kish e consigliere di Ali Khamenei: l'articolo, molto significativamente, si intitolava \"il mondo islamico deve avere la bomba nucleare\" e affermava, senza mezzi termini, il diritto del mondo musulmano di produrre e possedere l'ordigno atomico al fine di \"distruggere i sogni di America e Israele\".\nProgramma nucleare futuro.\nIl programma iraniano prevede di costruire una serie di centrali che coprano un fabbisogno totale di . A Bushehr sono presenti altri tre reattori accantonati dal precedente programma, due dei quali dovrebbero essere completati nei prossimi anni.\nCiclo del combustibile.\nIsfahan ospita un impianto di conversione di ossido di uranio (il cosiddetto yellowcake) in esafluoruro di uranio (UF6), il gas di uranio impiegato per arricchire l'uranio nelle centrifughe nucleari. A Natanz sorge un impianto che ospita 6.000 centrifughe, mentre a Qom, secondo fonti di intelligence Usa, sarebbe in costruzione un impianto simile segreto in grado di contenere 3.000 centrifughe.\nReattori di ricerca.\nArak ospita un reattore sperimentale ad acqua pesante. Nonostante sia stato visitato da ispettori dell'IAEA e trovato per ora sicuro, \u00e8 oggetto delle preoccupazioni internazionali su un programma nucleare militare.\nProduzione di uranio.\nL'Iran \u00e8 un produttore di uranio, con circa 5t prodotte ogni anno; la sua produzione storica al 2006 \u00e8 di 20t. Possiede risorse uranifere, pari a 1.600t a &lt;130$/kg nel \"Red Book\" del 2007\nNel deserto dell'Iran centrale, nei pressi della citt\u00e0 di Yazd, si trova la miniera di Saghand, da dove si estrae minerale molto ricco di uranio.\nCentrali elettronucleari.\nTutti i dati della tabella sono aggiornati a gennaio 2021"}
{"id": "2823607", "revid": "767487", "url": "https://it.wikipedia.org/wiki?curid=2823607", "title": "Lucrezia, Bruto e Collatino", "text": "Lucrezia, Bruto e Collatino \u00e8 un dipinto tempera su tavola (47x30 cm) attribuito a Giovan Francesco Maineri su disegno di Ercole de\u2019 Roberti, databile al 1490-1493 circa e conservato nella Galleria Estense di Modena.\nStoria.\nIl dipinto fa parte con \"Bruto e Porzia\" (Forth Worth, Kimbell Art Museum) e la \"Moglie di Asdrubale coi figli\" (Washington, National Gallery of Art) di Ercole de' Roberti di una serie di donne famose dell'antichit\u00e0 commissionate probabilmente da Eleonora d'Aragona, moglie di Ercole I d'Este. Gli ideali di queste eroine infatti ben si addicevano al motto del padre di Eleonora, il potente re Ferrante di Napoli: \"Preferisco la morte al disonore\".\nIl dipinto \u00e8 l'unico della serie rimasto in Italia dopo la dispersione delle collezioni estensi.\nIl soggetto del dipinto deriverebbe dagli \"Atti e detti memorabili degli antichi romani\" di Valerio Massimo.il fatto inizio quando alla cena di Bruto si comincio a parlare di mogli e allora si and\u00f2 a vedere cosa facevano le donne: erano tutte radunate in un grande banchetto tranne Lucrezia che era la moglie di Lucio Tarquinio Collatino, che venne violentata da Sesto Tarquinio, figlio spregevole di Tarquinio il Superbo. Per lavare il disonore essa si uccise con un coltello davanti al marito e un testimone, e Collatino, per vendicarsi, guid\u00f2 una sommossa popolare che cacci\u00f2 via i Tarquini da Roma.\nIl tema \u00e8 quello della resistenza alla tirannia o alla sottomissione anche perdendo la propria vita ma mantenendo il proprio onore.\nLa scena \u00e8 ambientata davanti a un telo nero appeso a una pertica, che ricorda le opere coeve veneziane, in particolare di Giovanni Bellini. Se rispetto alle altre due opere della serie di Ercole de' Roberti \"Lucrezia\" \u00e8 particolarmente statica; vi si riscontra comunque un uso elegante del colore, con la predilezione per toni brillanti."}
{"id": "2823608", "revid": "339392", "url": "https://it.wikipedia.org/wiki?curid=2823608", "title": "Sahil G\u00fcvenlik Komutanl\u0131\u011f\u0131", "text": ""}
{"id": "2823628", "revid": "1305772", "url": "https://it.wikipedia.org/wiki?curid=2823628", "title": "Energia nucleare in Kazakistan", "text": "In Kazakistan vi \u00e8 una sola centrale elettronucleare (Aktau), con un reattore veloce autofertilizzante veloce da elettrici netti, chiusa dal 22 aprile 1999 per raggiunti limiti di et\u00e0. Il reattore ha funzionato per quasi 26 anni sia per la produzione di energia elettrica che per la desalinizzazione dell'acqua di mare (circa al giorno). Fino a poco tempo fa il Kazakistan, resosi nel frattempo indipendente dall'URSS, non ha mai avuto le risorse finanziarie per sostituire tale impianto ma nel 2007 ha dato parere favorevole alla proposta di realizzazione di un nuovo reattore.\nStoria.\nIl Kazakistan \u00e8 sempre stato uno stato un grande produttore di Uranio e non un consumatore di energia nucleare. L'ente che controlla tutto il mercato uranifero nazionale \u00e8 la Kazatomprom, societ\u00e0 governativa istituita nel 1997. Controlla l'esplorazione, l'estrazione e le altre attivit\u00e0 nucleari, comprese importazioni ed esportazioni di materiale nucleare; ha annunciato nel 2008 l'obiettivo di fornire il 30% dell'uranio mondiale entro il 2015 ed attraverso joint venture il 12% dei mercato di conversione, il 6% dell'arricchimento, e il 30% del mercato di produzione del combustibile.\nIl Kazakistan ha posseduto solo un reattore FBR modello BN350 veloce ad Aktau (ex Shevchenko), sulle rive del Mar Caspio, ha prodotto fino a 135 MWe di elettricit\u00e0 e 80.000 m3/giorno di acqua potabile per circa 27 anni fino a quando \u00e8 stato chiuso a met\u00e0 del 1999. Circa il 60% della sua potenza \u00e8 stato usato per il calore e la desalinizzazione. \u00c8 stato gestito dal Mangyshlak Power Generation Co. (MAEK). L'impianto, costruito sotto la supervisione della Minatom, \u00e8 stato progettato nel 1000 MWt, ma non ha mai operato a pi\u00f9 di 750 MWt ed \u00e8 stato pi\u00f9 recentemente portato a 520 MWt, ha stabilito la fattibilit\u00e0 e l'affidabilit\u00e0 di questo tipo di impianti di cogenerazione. L'impianto era costituito anche da una combinazione di caldaie a gas ed olio combustibile per una capacit\u00e0 totale di 120.000 m3/giorno.\nAccordi internazionali di cooperazione.\nLa Kazatomprom ha stretto numerosi legami strategici con Russia, Giappone e Cina, ed intende anche acquisire una quota significativa della Westinghouse. Nel luglio 2006 la Russia ed il Kazakistan (tramite la controllata Kazatomprom) hanno firmato tre accordi di joint venture al 50:50 per nuovi reattori, produzione ed arricchimento. Il primo accordo \u00e8 tramite la JV Atomniye Stantsii per lo sviluppo e la commercializzazione e la costruzione di reattori di piccola e media dimensione, il reattore scelto dovrebbe essere il VBER300 che dovrebbe costituire l'unit\u00e0 base per la produzione nazionale, con la Atomstroyexport che dovrebbe costruire il primo reattore.\nLa seconda JV con la Tenex, confermato nel 2008, \u00e8 per l'espansione del sito russo di arricchimento di uranio presso Angarsk, che \u00e8 anche il primo centro di arricchimento a livello internazionale al mondo, di cui Kazatomprom detoene circa il 10%. Questo impianto avr\u00e0 alla fine dei lavori una capacit\u00e0 di arricchimento di circa 6000t, cio\u00e8 la produzione di una JV mineraria con la Russia. Con la Tenex \u00e8 in corso la JV Akbastau di esplorazione ed estrazione mineraria nel sud del paese.\nNell'aprile del 2007 sono stati firmati una serie di accordi ad alto livello di cooperazione energetica con il Giappone, gli accordi riguardano fra l'altro la fornitura di Uranio al Giappone e l'assistenza tecnica al Kazakistan per il ciclo del combustibile e la costruzione di nuovi reattori nucleari. Un ulteriore accordo nel maggio 2008 \u00e8 stato firmato per l'ampliamento del sito di fabbricazione del combustibile situato presso Ulba. Gli accordi porteranno a partire dal 2010 alla fornitura al Giappone del 40% dell'uranio e del combustibile finito. Nell'agosto 2006 la banca banca giapponese per la cooperazione internazionale ha signato un accordo con la Kazatomprom per la ricerca mineraria kazaka e per la fornitura di energia elettrica del Giappone.\nNel dicembre 2006 la CGNPC ha firmato un accordi di cooperazione, nel maggio 2007 un accordi per la fornitura di uranio e per la fabbricazione del combustibile. Nel 2007 \u00e8 stato firmato un accordo per l'esplorazione e l'estrazione di uranio e per investimenti dalla Kazatomprom nell'industria nucleare cinese, in questo modo la Kazatomprom diventer\u00e0 il principale fornitore di uranio della CGNPC e quindi della Cina in virt\u00f9 del loro grande numero di reattori in costruzione, questo \u00e8 stato poi succeduto nell'ottobre 2008 con un secondo accordo di cooperazione. All'inizio del 2009 \u00e8 stata costituita una azienda specializzata per la costruzione di centrali nucleari in Cina, visto che l'accordo con la Atomstroyexport era stato messo nel frattempo in attesa, a met\u00e0 2009 era in corso uno studio di fattibilit\u00e0 del progetto.\nNel gennaio 2009 \u00e8 stato firmato un accordo con la NPCIL per la fornitura di 2100t di Uranio e per iniziare uno studio di fattibilit\u00e0 per la costruzione di reattori PHWR indiani in Kazakistan.\nNell'aprile 2010 \u00e8 stato firmato un accordo con la Corea del Sud, preparando la strada per l'esportazione del reattore coreano SMART100, e per un programma di esplorazione ed esportazione di Uranio.\nSono stati poi firmati accordi di cooperazione con gli Stati Uniti e l'Euratom\nProgramma nucleare futuro.\nI piani di sviluppo dell'energia nucleare in Kazakistan sono grandi reattori LWR nella parte meridionale del paese e reattori da 300\u00a0MW nella parte occidentale, mentre impianti pi\u00f9 piccoli e di cogenerazione regionali. La National Nuclear Centre (NNC) ha proposto la costruzione di 20 o pi\u00f9 piccoli reattori ciascuna di 50-100 MWe di fornire le citt\u00e0 isolate, con il primo situato presso Kurchatov. Ci sono proposte per una nuova centrale presso il Lago Balkhash, che dovrebbe costituire il sito di Almaty. Nel luglio 2006 la JV fra la Atomniye Stantsii e la Atomstroyexport prevede la commercializzazione di piccoli reattori, con il VBER300 come unit\u00e0 di base per la fornitura elettrica kazaka. I progetti sono di avere una coppia di reattori in costruzione ad Aktau dal 2011 ed in funzione da 2016; da questo primo impianto la tipologia di reattori dovrebbe essere commercializzata a livello internazionale. Il progetto \u00e8 in fase di stallo a causa di problemi finanziari e la riluttanza russa a trasferire i diritti di propriet\u00e0 intellettuale alla Kazatomprom. Il progetto \u00e8 stato poi riesumato nel 2009 con uno studio di fattibilit\u00e0 che dovrebbe essere concluso nel corso del 2010, allargandolo a possibili altri partner internazionali, ma con la Russia come principale contendente.\nNel settembre 2009 la NNC ha annunciato un accordo con la JAEA per un reattore da 600\u00a0MW, che dovrebbe essere iniziato nel corso del 2010. Il reattore dovrebbe consistere in un reattore da 700\u00a0MW depotenziato, i cui vantaggi sarebbero un alto burnup, alta efficienza termica e la capacit\u00e0 di produzione di idrogeno in quantit\u00e0 commercialmente redditizie.\nIl Ministero dell'Energia e delle Risorse Minerarie del Kazakistan e della NNC stanno prendendo in considerazione quattro potenziali siti per l'impianto di 600 MWe: sulle rive del Lago Balkhash, Aktau (ovest), Kustanai (nord) e Kurchatov (est). Nel 2010 Kazakistan orientale divenne sede probabile per un reattore BWR costruito dalla JAPC. Questo progetto \u00e8 sottoposto per approvazione al governo.\nReattori di ricerca.\nA Kur\u010datov (Kazakistan), presso l'ex sito nucleare di Semipalatinsk, sono presenti tre reattori di ricerca di propriet\u00e0 del NNC e gestiti dall'Istituto per l'Energia Atomica. Un quarto reattore \u00e8 presso Almaty. I tre pi\u00f9 grandi sono di tipo a vasca e sono da 6, 10 e 60 MWt, il pi\u00f9 recente \u00e8 un reattore a gas ad alta temperatura da 400 kWt. Tutti i reattori sono stati forniti dalla Russia ed urano combustibile ad alto arricchimento.\nGestione dei rifiuti e depositi geologici.\nIl paese ha un patrimonio importante di rifiuti radioattivi provenienti da miniere d'uranio, reattori nucleari, sperimentazione di armi nucleari, attivit\u00e0 industriali, minerarie e giacimenti di carbone. \u00c8 allo studio una legge specifica che comprenda la gestione dei rifiuti radioattivi, e un nuovo deposito di rifiuti radioattivi e del sistema di smaltimento. \u00c8 in corso lo smantellamento del reattore veloce BN350 veloce ad Aktau, con ampio sostegno internazionale. Il combustibile esaurito \u00e8 situato nell'impianto sito, assieme alle 1000 tonnellate di sodio radioattivo.\nProduzione di uranio.\nIl Kazakistan \u00e8 stato uno dei maggiori produttori di uranio al mondo, e ha le seconde riserve uranifere certe a &lt;130$/kg al 2007 con circa 817.300t di Uranio, che corrispondono a circa il 15% delle riserve mondiali certe. Dal 1992 al 2006 sono stati estratti in totale 111.755t (la produzione del periodo dell'Unione Sovietica non \u00e8 nota). Nel 2009 \u00e8 diventato il primo produttore mondiale di uranio, sorpassando dal 2007 Australia e Canada come capacit\u00e0 produttiva, con oltre 14.020 tonnellate di metallo prodotti, con l'obiettivo di arrivare a oltre 18.000 nel corso del 2010, obiettivo quasi raggiunto, con 17.803 t estratte.\nLa produzione di Uranio inizi\u00f2 nel 1948, ad oggi sono note circa 50 miniere in 6 province. I costi di produzione dell'uranio kazako sono in genere molto bassi, la distribuzione delle riserve ad oggi accertate \u00e8 quanto segue:\nAccordi internazionali di estrazione.\nNel corso del 2007 la Cameco ha firmato un accordo con Kazatomprom per studiaree la creazione di un dell'uranio impianto di conversione, utilizzando la sua tecnologia, e anche aumentando la produzione della sua miniera presso Inkai, posseduta al 60%. Nel giugno 2008 la Cameco e Kazatomprom hanno annunciato la formazione di una nuova societ\u00e0, la Conversione Ulba LLP, per costruire un impianto di conversione da 12.000t/anno presso l'impianto metallurgico di Ulba nell'Ust-Kamenogorskanio, di cui la Cameco fornir\u00e0 la tecnologia e deterr\u00e0 il 49% del progetto.\nNel giugno 2008 ha firmato un accordo strategico per espandere la esistente JV Katco per aumentare la capacit\u00e0 estrattiva da 1500t a 4000t annui (con l'AREVA incaricata dell'aspetto commerciale) e per creare una seconda JV al 49% AREVA per l'installazione di un impianto di fabbricazione del combustibile della capacit\u00e0 di 1200t presso l'impianto metallurgico di Ulba nell'Ust-Kamenogorskanio, una terza JV al 51% AREVA inerente al mercato del combustibile finito. Nell'ottobre 2009 hanno firmato un accordo per la costituzione della JV IFASTAR per la fornitura di combustibile per il mercato asiatico, questa \u00e8 al 51% capitale francese di AREVA, mentre tutti gli impianti finiti saranno di propriet\u00e0 Kazatomprom al 51%.\nCentrali elettronucleari.\nTutti i dati della tabella sono aggiornati a maggio 2010"}
{"id": "2823634", "revid": "45367", "url": "https://it.wikipedia.org/wiki?curid=2823634", "title": "Powerbook g3", "text": ""}
{"id": "2823637", "revid": "367445", "url": "https://it.wikipedia.org/wiki?curid=2823637", "title": "Johann Wilhelm Gleim", "text": ""}
{"id": "2823654", "revid": "287204", "url": "https://it.wikipedia.org/wiki?curid=2823654", "title": "Bamberg (Carolina del Sud)", "text": "Bamberg \u00e8 una citt\u00e0 degli Stati Uniti d'America, capoluogo della Contea di Bamberg, nello stato della Carolina del Sud."}
{"id": "2823656", "revid": "1632387", "url": "https://it.wikipedia.org/wiki?curid=2823656", "title": "Universal Mother", "text": "Universal Mother \u00e8 il quarto album della cantante irlandese Sin\u00e9ad O'Connor, pubblicato il 13 settembre 1994.\nIl disco presenta una cover del brano \"All Apologies\" dei Nirvana, in memoria di Kurt Cobain scomparso quello stesso anno."}
{"id": "2823659", "revid": "767487", "url": "https://it.wikipedia.org/wiki?curid=2823659", "title": "I prosseneti", "text": "I prosseneti \u00e8 un film italiano del 1976 diretto da Brunello Rondi.\nTrama.\nIl conte Davide \u00e8 un appassionato di cocktail che aspira a pubblicare un trattato sulle miscele di alcolici create; con la moglie Gilda ha adibito la villa a luogo d'appuntamento per abbienti dai vizi insoliti, cos\u00ec da risollevarsi dalle difficolt\u00e0 economiche passate. Tra gli ospiti figurano Aldobrando, ex mercenario che tormenta psicologicamente la ragazza a lui destinata, raccontandole le torture subite dalla di lei madre, Giorgio, un regista teatrale che si eccita con una messa in scena esotica, un direttore generale della televisione che stupra una ragazza arruolata nella casa contro la sua volont\u00e0 e un ambasciatore che fa l'amore davanti a un filmato dell'ex fidanzata.\nA conclusione i due danno una festa in cui compare all'improvviso Jule, una ragazza in motocicletta, che offre le sue nudit\u00e0 agli ospiti.\nDistribuzione.\nIl film venne distribuito nelle sale italiane a partire dal 28 aprile 1976."}
{"id": "2823660", "revid": "729019", "url": "https://it.wikipedia.org/wiki?curid=2823660", "title": "Arterie interlobari", "text": "Le arterie interlobari sono i rami di divisione delle arterie segmentali del rene.\nAnatomia.\nLe arterie interlobari originano dalle arterie segmentali a livelli del seno renale, penetrando nel parenchima renale a livello delle colonne del Bertin e percorrendole in senso ilo-corticale. Dopo essersi biforcate, raggiungono la base delle piramidi del Malpighi, dove, ramificandosi, danno origine alle arterie arcuate."}
{"id": "2823662", "revid": "149727", "url": "https://it.wikipedia.org/wiki?curid=2823662", "title": "Rivarolo Fuori", "text": ""}
