{"id": "2756351", "revid": "287204", "url": "https://it.wikipedia.org/wiki?curid=2756351", "title": "Serie A 1922-1923", "text": "L'edizione 1922-1923 della Serie A svizzera vide la vittoria finale del FC Bern. Il titolo fu poi revocato e non assegnato.\nClassifiche gironi.\nGirone centro.\nQuesta \u00e8 stata la classifica sul campo al termine della fase iniziale.\nPrima dell'inizio del girone finale di assegnazione del titolo, la partita FC Biel/Bienne-FC Bern, terminata sul campo 3-0 per i padroni di casa, \u00e8 stata assegnata per\n3-0 a tavolino alla squadra di Berna.\nDi conseguenza le prime due posizioni della classifica sono state modificate come segue:\nDi conseguenza, si \u00e8 resa necessaria la disputa di uno spareggio per l'assegnazione del primo posto. Lo , tuttavia, rinuncia.\nIl primo posto \u00e8 assegnato d'ufficio al FC Bern.\nGirone finale.\nAl termine della fase finale, dopo le verifiche del caso, \u00e8 stato modificato a tavolino un risultato della fase iniziale: la gara -FC Bern, finita 4-0 per gli ospiti, \u00e8 stata\nassegnata 3-0 a tavolino alla squadra di Basilea, poich\u00e9 i bernesi hanno schierato un calciatore non eleggibile. Per questo motivo, i bernesi avrebbero dovuto la fase iniziale al secondo posto,\ncon questa classifica:\nIn base a questa nuova classifica, la squadra bernese non aveva il diritto di disputare il girone finale per l'assegnazione del titolo.\nEssendo per\u00f2 giunti al mese di settembre 1923, non c'era pi\u00f9 il tempo per giocare nuovi spareggi.\nIl titolo nazionale non viene dunque assegnato."}
{"id": "2756358", "revid": "110157", "url": "https://it.wikipedia.org/wiki?curid=2756358", "title": "Cattedrale di Port-au-Prince", "text": "La cattedrale di Port-au-Prince (\"cath\u00e9drale Notre-Dame de l'Assomption de Port-au-Prince\"), costruita tra il 1884 ed il 1914 al posto di una chiesa precedente edificata alla fine del XVIII secolo, \u00e8 la cattedrale cattolica della capitale di Haiti, Port-au-Prince. Visitata da molti turisti come esempio notevole di architettura locale, \u00e8 stata semidistrutta durante il terremoto del 12 gennaio 2010."}
{"id": "2756365", "revid": "125019", "url": "https://it.wikipedia.org/wiki?curid=2756365", "title": "Igor' Glek", "text": "Ottenne un diploma in economia all'Universit\u00e0 di Mosca nel 1983. Dopo aver lavorato per qualche anno nel settore finanziario e aver prestato il servizio militare nell'Armata Rossa, si dedic\u00f2 completamente agli scacchi, ottenendo il titolo di grande maestro nel 1990.\nNel 1994 si \u00e8 trasferito in Germania, stabilendosi ad Essen.\nHa vinto molti tornei, tra cui nel 1990 il World Open di Filadelfia e l'open di Vienna, nel 1995 l'open di Biel, nel 1998 l'open di Cappelle la Grande e l'open di Utrecht nel 1999.\nGlek \u00e8 stato per molti anni redattore della rivista olandese \"New In Chess\", contribuendo molti articoli teorici specialmente sulle aperture. Insieme a Jeroen Bosch ha scritto la serie di libri \"Secrets of Opening Surprises\".\nIl suo repertorio di apertura prevede quasi sempre 1.e4 col bianco e col nero la difesa francese, la difesa est-indiana e la difesa olandese.\nNel 2004 \u00e8 stato tra i fondatori della Association of Chess Professionals (ACP). \u00c8 membro del comitato della FIDE per gli scacchi giovanili e presidente della World League of Chess Tournaments (WLCT).\nRaggiunse il massimo punteggio Elo nel luglio del 1996, con 2670 punti (12\u00ba al mondo)."}
{"id": "2756371", "revid": "838137", "url": "https://it.wikipedia.org/wiki?curid=2756371", "title": "Estoril (disambigua)", "text": ""}
{"id": "2756380", "revid": "111319", "url": "https://it.wikipedia.org/wiki?curid=2756380", "title": "Ospedale Trinit\u00e9", "text": "L'ospedale Trinit\u00e9 \u00e8 l'ospedale di Port-au-Prince, capitale di Haiti. \u00c8 gestito da Medici senza frontiere, che vi lavorano nel pronto soccorso e presso altre tre sedi dislocate nella capitale. Vi sono stati trasportati i feriti del crollo della scuola media \"La Promesse \u00c9vang\u00e9lique\" (93 morti, 150 feriti) nel 2008 e le vittime del terremoto nel 2010."}
{"id": "2756382", "revid": "84184", "url": "https://it.wikipedia.org/wiki?curid=2756382", "title": "Lidia Beccaria Rolfi", "text": "Biografia.\nNata a Mondov\u00ec (CN) l\u20198 Aprile del 1925, in una famiglia di contadini, complet\u00f2 gli studi magistrali nel 1943 e inizi\u00f2 ad insegnare in una scuola elementare a Torrette, frazione del comune di Casteldelfino in Valle Varaita.\nEntr\u00f2 presto in contatto con la locale Resistenza (XI Divisione Garibaldi, XV Brigata \"Saluzzo\") e divent\u00f2 staffetta partigiana gi\u00e0 nel dicembre del 1943 con il nome di battaglia di \"maestrina Rossana\". Il 13 aprile del 1944 fu arrestata dai fascisti della Guardia Nazionale Repubblicana a Sampeyre ed incarcerata a Cuneo. Consegnata alla Gestapo, venne trasferita prima a Saluzzo e poi alle carceri nuove di Torino. Nel carcere di Torino divise la cella anche con Anna Segre Levi, nonna del suo compagno di brigata Isacco Levi. Il 27 giugno venne deportata nel campo di concentramento nazista di Ravensbr\u00fcck assieme ad altre tredici donne. Rimase nel Lager sino al 26 aprile 1945, dapprima nel campo principale e successivamente nel sotto-campo della Siemens &amp; Halske. Ritrov\u00f2 la libert\u00e0 nel maggio 1945, durante la marcia di evacuazione organizzata dalle SS.\nRientrata in Italia nel settembre del 1945, riprese l'insegnamento, a cui affianc\u00f2 un'intensa attivit\u00e0 di testimone lavorando per l'Istituto Storico per la Resistenza di Cuneo e per l'Associazione nazionale ex deportati. Per quasi trenta anni si impegn\u00f2 per far conoscere l'esperienza concentrazionaria delle deportate donne, portando la sua testimonianza nelle scuole e in molti incontri pubblici. Nel 1978 scrisse insieme ad Anna Maria Bruzzone \"Le donne di Ravensbr\u00fcck\", prima opera in italiano sulla deportazione femminile nei campi di concentramento della Germania nazista. Nel 1996 diede alle stampe il suo secondo libro, \"L'esile filo della memoria\", racconto autobiografico del suo ritorno dopo l'esperienza del lager e del difficile reinserimento nella vita civile. Nel 1997 usc\u00ec postumo \"Il futuro spezzato\", un saggio sull'infanzia durante la dittatura nazista, cui Lidia Beccaria Rolfi lavorava da quasi venti anni e che Primo Levi aveva apprezzato tanto da scriverne l'introduzione.\nNella sua opera di testimone contro ogni negazionismo, si espresse in modo critico contro chi identificava la Resistenza italiana nella sola esperienza della lotta armata, rimarcando l'importanza dell'opposizione antinazista realizzata dai detenuti nei Lager."}
{"id": "2756383", "revid": "1494169", "url": "https://it.wikipedia.org/wiki?curid=2756383", "title": "TFK", "text": "La sigla TFK pu\u00f2 riferirsi a:"}
{"id": "2756385", "revid": "438678", "url": "https://it.wikipedia.org/wiki?curid=2756385", "title": "1000FK", "text": ""}
{"id": "2756386", "revid": "72396", "url": "https://it.wikipedia.org/wiki?curid=2756386", "title": "Alberto Luca Recchi", "text": "Biografia.\nLaureato in Giurisprudenza, ha lavorato nel mondo della finanza per poi dedicarsi prima alle esplorazioni e alle immersioni sott'acqua, poi alla fotografia. \nAttivit\u00e0 di esplorazione del mare.\nNella sua attivit\u00e0 di esploratore del mare ha partecipato a diverse spedizioni per studiare gli squali e le balene.\nNel 1996, in Australia, ha ripreso insieme a Ron e Valerie Taylor il collaudo sullo squalo bianco del POD, un allora innovativo dispositivo antisqualo. Due anni pi\u00f9 tardi ha ideato e guidato la prima spedizione al mondo per incontrare in acqua e documentare le balene del Mediterraneo. \nAttivit\u00e0 di fotografia.\nLa sua attivit\u00e0 di esploratore corre di pari passo con il suo lavoro di fotografo subacqueo. I suoi scatti sono apparsi su riviste italiane e straniere, conquistando premi e riconoscimenti, anche internazionali. Dal 1991 \u00e8 autore di un calendario (il primo del suo genere) chiamato \"A tu per tu con 12 click sott'acqua\", dal quale \u00e8 nata una collezione di poster. Per il National Geographic ha realizzato, nel 2002, un libro fotografico dal titolo \"Requins\", insieme a Piero e Alberto Angela. \n\u00c8 il direttore artistico del calendario 2021 della Guardia Costiera.\nAttivit\u00e0 di divulgazione scientifica.\nDa trent\u2019anni collabora con Piero Angela e con Alberto Angela, con i quali ha pubblicato libri editi anche negli Stati Uniti, Germania e Francia. Con Piero Angela, dal 2019, porta nei grandi teatri italiani lo spettacolo \"I segreti del mare\", storie di scienza e di avventure vissute.\nNel 2001 ha ideato e prodotto la mostra \"Squali\", che ha richiamato oltre 300.000 visitatori a Roma (Palazzo delle Esposizioni), Milano (Palazzo Reale) e Napoli (Reale Albergo dei Poveri). La mostra ospitava anche una grande vasca con tre squali toro.\nHa scritto e interpretato \u201cSquali \u2013 Una Storia Vera e Sogno\u201d, spettacolo teatrale che ha debuttato a Roma, al Teatro Sistina, nel 2005 e chiuso la tourn\u00e9e al Teatro Nuovo di Milano.\nCome giornalista, ha collaborato con riviste italiane e straniere tra le quali \"Airone\", \"l\u2019Espresso\", \"Panorama\", \"National Geographic\", \"Sette\" e \"Il Venerd\u00ec di Repubblica\". \u00c8 stato ospite nei principali telegiornali nazionali, contenitori TV quali \"Quark\" e \"Superquark\", \"Porta a Porta\", \"Ulisse - Il piacere della scoperta\", \"Passaggio a Nord Ovest\", \"L'aria che tira\" e vari contenitori radiofonici. Per alcuni anni ha curato per Panorama una rubrica sulle creature del mare dal titolo \"Blu\"."}
{"id": "2756397", "revid": "110157", "url": "https://it.wikipedia.org/wiki?curid=2756397", "title": "Antiquarium Pitinum Mergens", "text": "L'Antiquarium pitinum mergens \u00e8 un museo archeologico allestito ad Acqualagna.\nUbicazione.\nIl museo si ritrova nell'antico palazzo comunale, all'incrocio tra corso Roma e via Marconi.\nPercorso museale.\nAl suo interno sono conservati i reperti provenienti dai resti della Villa di Colombara situata nell'omonima frazione di Acqualagna tra cui ricordiamo un (probabile) impluvium della villa, resti di pavimentazione a spina di pesce, frammenti di anfore, monete di et\u00e0 imperiale e pesi di un telaio romano ora ricostruito. Al piano superiore troviamo, oltre ad altri reperti, le mostre temporanee.\nL'apertura del museo \u00e8 correlata ad eventi particolari come le sere della fiera-mercato del tartufo."}
{"id": "2756400", "revid": "729019", "url": "https://it.wikipedia.org/wiki?curid=2756400", "title": "Type 3 (mitragliatrice pesante)", "text": "La Type 3 \u00e8 stata una mitragliatrice pesante progettata e fabbricata dall'Impero giapponese come copia della mitragliatrice francese Hotchkiss Mle 1914. L'arma utilizzava la cartuccia d'ordinanza nipponica 6,5 \u00d7 50 mm Arisaka fornita in caricatori a nastro metallico da trenta colpi, era raffreddata ad aria e riusciva a sostenere una cadenza di tiro di circa 250 colpi al minuto.\nEntrata in servizio nel 1914, la Type 3 fu a lungo la principale mitragliatrice di squadra in dotazione all'esercito imperiale nipponico e divenne un'arma molto nota anche per il peculiare treppiede, che fungeva da supporto per il fuoco e anche per trasportarla nel campo di battaglia. Prodotta in diverse migliaia d'esemplari, tra la fine degli anni venti e l'inizio dei trenta cominci\u00f2 a perdere d'importanza a causa della modesta potenza della munizione camerata: essa fu dunque riprogettata per accogliere la pi\u00f9 potente 7,7 \u00d7 58 mm Type 92, dando vita alla mitragliatrice pesante Type 92.\nStoria.\nSviluppo.\nL'esercito imperiale giapponese immise in servizio la sua prima mitragliatrice nel 1897. Si trattava della Hotchkiss M1897 francese, dapprima acquistata e poi copiata su licenza come \"Ho-shiki j\u016bkikanj\u016b\" (\"mitragliatrice pesante modello Ho\"); circa un migliaio di esemplari furono prodotti e distribuiti e fu usata con un certo successo nel corso della guerra russo-giapponese. A quest'arma segu\u00ec nel 1905 l'immatricolazione della Type 38, una versione modificata della M1897 che presentava sette caratteristici anelli di raffreddamento su met\u00e0 della canna e un treppiede decisamente migliorato rispetto a quello del modello Ho: fu collaudata sul campo nel corso dell'assedio di Tsingtao, possedimento tedesco in Cina.\nNel frattempo l'esercito aveva continuato ad affinare il progetto Hotchkiss originario per trarne una mitragliatrice definitiva da assegnare ai reparti. In questo frangente si mise in luce il colonnello Kijir\u014d Nambu: egli, che aveva gi\u00e0 partecipato ai lavori sul modello Ho e sulla Type 38, esamin\u00f2 quest'ultima assieme ad esemplari di Hotchkiss francesi acquistate e introdusse notevoli cambiamenti al controllo fuoco, al tipo di funzionamento e al sistema d'alimentazione; mantenne invece la munizione gi\u00e0 in uso sulle precedenti mitragliatrici, ovvero la 6,5 \u00d7 50 mm Arisaka adoperata sul fucile d'ordinanza Type 38. Le modifiche furono accolte positivamente e la nuova arma fu accettata in servizio nel 1914 con la designazione \"San-nen-shiki kikanj\u016b\", che tradotto significa \"mitragliatrice pesante Type 3\" o pi\u00f9 precisamente \"mitragliatrice pesante tipo terzo anno\". Ci\u00f2 deriva dal fatto che all'epoca l'esercito designava gli equipaggiamenti dall'anno di regno del sovrano in carica: in questo caso, il 1914 era il terzo anno di governo dell'imperatore Taish\u014d.\nProduzione.\nLa mitragliatrice Type 3 fu prodotta principalmente dalla Tokyo Gasu Denki (\"Compagnia del gas e dell'elettricit\u00e0 di Tokyo\") e in minor misura dall'arsenale di Koishikawa, sempre nella capitale, in circa 3.000 esemplari.\nImpiego operativo.\nLa Type 3 fu distribuita tra le divisioni dell'esercito giapponese come mitragliatrice di squadra standard. Allo scopo di migliorarne la precisione, era equipaggiata con un treppiede dotato di manovellismi per modificare l'altezza da terra, l'alzo (da -15\u00b0 a +90\u00b0) e il brandeggio (33,5\u00b0 a destra e sinistra), nonch\u00e9 per trasportarla in assetto sul campo di battaglia: ci\u00f2 avveniva inserendo due pali nelle apposite sedi sulle due gambe anteriori e un elemento tubolare sagomato a \"U\" alla gamba posteriore. Il treppiede era inoltre configurabile per il tiro contraereo.\nLa Type 3 trov\u00f2 utilizzo nelle operazioni condotte dall'esercito imperiale tra il 1914 e gli anni trenta. Piccole quantit\u00e0 furono anche adoperate nel corso della seconda guerra mondiale e alcuni esemplari furono catturati dalle forze armate statunitensi sul fronte del Pacifico.\nTecnica.\nLa mitragliatrice Type 3 misurava 1200\u00a0mm in lunghezza e la canna era lunga 742\u00a0mm/737\u00a0mm; montata sul treppiede era alta 56\u00a0cm. La mitragliatrice da sola pesava 26/27,90 chili mentre il treppiede arrivava a 23 chili, per una lunghezza di 1,10 metri; quando era equipaggiato con i tre pali da trasporto il peso aumentava a 28 chili e le dimensioni a 2,26 metri. L'intero complesso pesava dunque ben 55 chili.\nLa canna presentava un'anima con rigatura tipo Metford destrorsa, a passo costante, sviluppantesi per 671\u00a0mm e con quattro solchi a giro completo ogni 200\u00a0mm. Esternamente era dotata di piccoli anelli alla volata per favorire il raffreddamento ad aria, mentre tutta la restante porzione era avvolta in una speciale incamiciatura con larghi anelli di raffreddamento, ingombrante ma efficace, solidamente vincolata al castello; in tale rivestimento era inoltre stato ricavato l'aggancio per il treppiede standard o altro affusto. La configurazione dell'incamiciatura rendeva il cambio della canna surriscaldata un'operazione non facile, soprattutto in battaglia: per operarla i serventi facevano uso di una speciale chiave. Sul lato sinistro del castello si trovava la finestra d'alimentazione, nella quale si inseriva il caricatori a nastro metallico da trenta cartucce 6,5 \u00d7 50\u00a0mm Arisaka; man mano che queste erano sparate, il nastro scorreva e usciva da una seconda finestra sul lato destro del castello. L'alimentazione non poteva avvenire in senso opposto. Il grilletto consisteva in due pulsanti interconnessi sulla faccia posteriore del castello, dove erano state incernierate due manopole fisse per manovrare l'arma. La cadenza di tiro teorica era di 450-500/445-475 colpi al minuto, ma in pratica diminuiva a 200 colpi al minuto a causa della necessit\u00e0 di cambiare i nastri; il tiro utile era di 1.370 metri e la gittata massima dei proiettili arrivava a 4.000 metri, sparati a una velocit\u00e0 iniziale di 742\u00a0m/s. La pressione rilevata nella camera di scoppio era calcolata in 58.000 psi, ovvero 4,12 kg/cm\u00b2. Il puntamento avveniva attraverso un alzo a quadrante disassato sulla destra, graduato da 300 a 2.200 metri, e di una tacca di mira a cerchio applicata quasi in cima all'incamiciatura, dove era rivettato un piccolo adattatore. Inoltre sul margine superiore del castello era fissato in permanenza un mirino ad anelli concentrici, rivolto al tiro contraereo e abbattibile quando non necessario.\nL'arma sparava secondo il principio della sottrazione di gas e il ciclo di fuoco (esclusivamente in automatico) iniziava a otturatore aperto. Sotto la canna e sempre all'interno dell'anellatura si trovava un cilindro cavo contenente un pistone a corsa lunga; questo era collegato all'otturatore mediante il porta-otturatore, solidale a entrambi e la cui parte terminale, a forma di uncino, era dotata di superfici inclinate. L'otturatore poteva muoversi solo avanti e indietro e il suo bloccaggio era possibile attraverso un elemento sagomato a cuneo, unito al retro dell'otturatore e che scorreva in alto o in basso; presentava due alette di chiusura (una su ciascun lato) che impegnavano incavi di bloccaggio appositamente fresati nelle pareti interne del castello. Nel corpo di tale cuneo era stato ricavato l'alloggio cilindrico per il percussore. Quando una cartuccia era sparata, i gas di combustione erano in parte spillati dalla canna e diretti nel cilindro; il pistone era dunque sospinto indietro e a sua volta faceva indietreggiare il porta-otturatore, le cui superfici inclinate alla sua estremit\u00e0 portavano in basso il cuneo di bloccaggio, sigillando la camera di scoppio. La decrescente pressione del gas permetteva al pistone e al porta-otturatore, ammortizzati da una molla, di ritornare avanti, movimento all'inizio del quale il cuneo veniva alzato, sbloccando in tal modo l'otturatore e armando il percussore. Il ciclo di sparo poteva reiniziare. Per calibrarne la cadenza di tiro, era stato implementato al blocco anteriore del pistone un regolatore, in modo da controllare la quantit\u00e0 di gas adoperata. Non era presente alcun tipo di sicura. Il bossolo spento era espulso verso l'alto da un eiettore copiato dalla mitragliatrice britannica Lewis.\nDa notare che la forma dell'alloggiamento del percussore gli impediva di scattare in avanti se il cuneo di bloccaggio non era abbassato e l'otturatore fermato. Peculiare nella Type 3 era il processo di alimentazione: ogni cartuccia, prima di arrivare nella camera di scoppio, passava sotto una piccola spazzola fissata alla copertura della stessa: al passaggio attivava una valvola che spruzzava una piccola quantit\u00e0 di lubrificante, distribuito dalla spazzola. Tale meccanismo serviva a compensare l'assenza di estrazione primaria del bossolo spento. Le cartucce adoperate furono presto cambiate con altre sempre in calibro 6,5\u00a0mm, ma con carica propellente minore rispetto alle munizioni da fucile standard: la potenza generata era infatti eccessiva per il meccanismo di sparo automatico (peraltro con un basso livello di rifinitura) e causa di leggere, abbastanza frequenti variazioni dello spazio di testa, con effetti deleteri per l'arma e l'operatore.\nVersioni.\nAlla fine degli anni venti il progetto della Type 3 mostrava una certa obsolescenza, se non altro per il calibro ridotto che sulle lunghe distanze si era dimostrato insoddisfacente. Perci\u00f2 fu messa allo studio una versione migliorata dell'arma atta a sparare la cartuccia 7,7 \u00d7 58 mm Type 92 appositamente realizzata, che tra l'altro implementava una sicura e i cui caricatori metallici potevano essere agganciati per formare una sorta di nastro e aumentare l'autonomia di fuoco. La nuova mitragliatrice fu accettata nel 1932 come Type 92. Numerose Type 3 furono ricondizionate al calibro 7,7\u00a0mm."}
{"id": "2756402", "revid": "1305772", "url": "https://it.wikipedia.org/wiki?curid=2756402", "title": "Bloodwynd", "text": "Bloodwynd (in italiano anche Ventosangue) \u00e8 un personaggio dei fumetti, con capacit\u00e0 di negromante, pubblicato dalla DC Comics. Comparve per la prima volta in \"Justice League of America\" n. 61 (aprile 1992), e fu creato da Dan Jurgens.\nBiografia del personaggio.\nBloodwynd \u00e8 il discendente di un gruppo di schiavi afro-americani di propriet\u00e0 di un sadico e brutale possessore di piantagioni di nome Jacob Whitney. Questi schiavi eseguirono un rituale mistico per creare una Gemma di Sangue, con cui uccisero il brutale padrone. Tale gemma fu poi passata di generazione in generazione ai discendenti degli schiavi. La gemma donava grandi poteri fisici al suo portatore; senza che lo sapessero, conteneva anche un mondo microscopico, dove lo spirito di Jacob Whitney si reincarn\u00f2 nel demone Rott. Nel corso degli anni, Rott divenne sempre pi\u00f9 forte, dato che la Gemma assorbiva la parte malvagia dell'anima di ogni portatore.\nIn tempi recenti, Rott risucchi\u00f2 Bloodwynd nella Gemma e lo tenne prigioniero, mentre controllava Martian Manhunter, convincendolo a indossare la Gemma e ad impersonare l'eroe. Sotto l'identit\u00e0 di Bloodwynd, J'onn si riun\u00ec alla Justice League, cercando una fonte di potere che potesse permettere a Rott di fuggire dal suo micro mondo. Mentre la JLA combatteva Doomsday insieme a Superman, Blue Beetle cap\u00ec l'identit\u00e0 di Bloodwynd dal fatto che quando si trovava nei pressi del fuoco, anche in minima quantit\u00e0, era incapacitato dall'agire (che tutti sapevano essere la vulnerabilit\u00e0 di J'onn J'onnz). Una volta che la verit\u00e0 salt\u00f2 fuori, la Justice League sconfisse Rott e liber\u00f2 il vero Bloodwynd.\nBloodwynd rimase nella Justice League dopo essere stato salvato dalla sua prigionia nella Gemma. Successivamente, ottenne informazioni dalla League a proposito di un'offerta di alleanza dal criminale mistico di nome Dreamslayer. Bloodwynd non accett\u00f2 l'offerta, per\u00f2, avvertendo una specie di connessione con lui, ma neanche gli oppose resistenza.\nDurante la storia \"Overmaster\", fu stranamente inattivo, rifiutando di entrare in azione contro quella che percepiva come il corso naturale degli eventi. Questi due incidenti fecero s\u00ec che Bloodwynd si domandasse se continuare a far parte della League. Si mise volontariamente, quindi, in una posizione di riserva della squadra.\nSuccessivamente comparve in \"Showcase '94\" n. 5 (maggio 1994), scritto da Ruben Diaz ed illustrato da Max Douglas. In questa storia, Bloodwynd rivel\u00f2 molto di pi\u00f9 riguardo alla natura della sua moralit\u00e0 e del suo potere, e pun\u00ec uno spacciatore di droga costringendolo a patire ci\u00f2 che provavano le sue vittime.\nIn \"JLA\" n. 27 (marzo 1999), Bloodwynd si un\u00ec volontariamente ad un'espansione d'emergenza della Justice League al fine di sconfiggere l'imminente minaccia di Amazo. La battaglia, che ebbe luogo in Florida Everglades, fin\u00ec nel peggiore dei modi, dato che la maggior parte dei Leaguers fu sconfitta e i loro poteri furono copiati. Amazo perse i suoi poteri quando Superman sciolse ufficialmente la League.\nGiorno del Giudizio.\nBloodwynd fu visto l'ultima volta durante la storia \"Day of Judgement\" e in \"JLA Black Baptism\" in cui faceva parte delle Sentinelle della Magia. Nell'ultima storia, fu gravemente ferito dai \"Diablos\", un gruppo di demoni in stile mafia, che desideravano vendetta per i demoni uccisi durante il Giorno del Giudizio.\nLo si vide in un cameo in una rissa nell'Oblivion Bar in Superman/Batman."}
{"id": "2756404", "revid": "1305772", "url": "https://it.wikipedia.org/wiki?curid=2756404", "title": "Buga", "text": ""}
{"id": "2756406", "revid": "1305772", "url": "https://it.wikipedia.org/wiki?curid=2756406", "title": "Brough", "text": ""}
{"id": "2756416", "revid": "1884099", "url": "https://it.wikipedia.org/wiki?curid=2756416", "title": "Roberto Baggio", "text": "Soprannominato \"Raffaello\" per l'eleganza dello stile di gioco e \"Divin Codino\" per la caratteristica acconciatura, \u00e8 ritenuto uno dei migliori giocatori della storia del calcio.\nCon le squadre di club ha conquistato due scudetti (1994-1995 e 1995-1996), una Coppa Italia (1994-1995) e una Coppa UEFA (1992-1993). In nazionale ha preso parte a tre Mondiali (, e ), sfiorando la vittoria dell'edizione 1994: dopo avere trascinato l'Italia in finale con cinque gol decisivi, fu uno dei tre \"azzurri\" a sbagliare il proprio tiro di rigore nella partita conclusiva del torneo persa contro il .\nPur non avendo mai vinto la classifica dei marcatori, \u00e8 il settimo realizzatore del campionato di Serie A con 205 gol. Prolifico anche in nazionale, con 27 reti in 56 partite, \u00e8 quarto tra i migliori realizzatori in maglia azzurra, a pari merito con Alessandro Del Piero; inoltre, con nove gol realizzati nei Mondiali, \u00e8 il miglior marcatore italiano nella competizione iridata (a pari merito con Paolo Rossi e Christian Vieri), nonch\u00e9 l'unico ad avere segnato in tre diverse edizioni.\nA livello individuale ha conseguito numerosi riconoscimenti, tra cui il FIFA World Player e il Pallone d'oro nel 1993 e l'edizione inaugurale del Golden Foot nel 2003. Occupa la 16\u00aa posizione (primo italiano) nella classifica dei migliori calciatori del XX secolo pubblicata da \"World Soccer\" nel 1999, ed \u00e8 stato inserito da Pel\u00e9 nel FIFA 100, la lista dei 125 pi\u00f9 grandi calciatori viventi divulgata nel 2004. Oltre a ci\u00f2, \u00e8 stato introdotto nella \"Hall of Fame del calcio italiano\" nel 2011 e nella \"Walk of Fame dello sport italiano\" nel 2015.\nDurante la carriera ha diviso a met\u00e0 la critica tra ammiratori e oppositori.\nBiografia.\n\u00c8 il sesto degli otto figli di Florindo Baggio (1931-2020) e Matilde Rizzotto; tra questi vi \u00e8 Eddy (1974), anche lui ex calciatore pur senza avere raggiunto i livelli del pi\u00f9 noto fratello maggiore, con una carriera trascorsa prettamente nelle serie minori italiane. Il padre, appassionato di calcio e di ciclismo, lo chiam\u00f2 Roberto in onore di Boninsegna.\nAvvicinatosi al calcio fin da piccolo, il suo idolo era Zico. A due mesi dalla fine degli studi decide di andare in ritiro con il L.R. Vicenza e per questo non consegue il diploma. Dalla sua unione con Andreina, sposata nel 1989, sono nati tre figli.\nDapprima cattolico, si \u00e8 in seguito avvicinato al buddhismo, aderendo alla Soka Gakkai dal 1\u00ba gennaio 1988. In seguito ha aperto un centro della Soka Gakkai in un locale di sua propriet\u00e0 e una sala di riunione a Thiene; nell'ottobre 2014 ha inoltre inaugurato a Corsico il pi\u00f9 grande centro culturale buddista d'Europa.\n\u00c8 proprietario di un'azienda agricola in Argentina e dal novembre 1991 al settembre 2012 ha gestito un negozio di articoli sportivi a Thiene, chiamato \"Roberto Baggio Sport\", chiuso per la crisi economica.\nNel dicembre 1994, con un guadagno annuo di circa 8,6 miliardi di lire (5,3 di contratto e 3,3 di entrate pubblicitarie), fu il primo calciatore a entrare tra i quaranta sportivi pi\u00f9 pagati del mondo secondo \"Forbes\".\nNel febbraio 1997 fu convocato come testimone dalla Guardia di Finanza a seguito di una truffa internazionale ai suoi danni, e nella quale perse circa 7 miliardi, in un investimento su una miniera in Per\u00f9 gestita da una banca caraibica e da promotori italiani.\nHa scritto un'autobiografia, pubblicata nel 2001, col titolo \"Una porta nel cielo\", nella quale ripercorre la carriera, il rapporto con la fede buddhista, e approfondisce i complicati rapporti avuti con alcuni allenatori (Arrigo Sacchi, Renzo Ulivieri e Marcello Lippi), spendendo parole di elogio per altri (Giovanni Trapattoni, Luigi Simoni, Luigi Maifredi, \u00d3scar Tab\u00e1rez e Carlo Mazzone).\nImpegno nel sociale.\nAmbasciatore FAO, ha preso parte a numerose iniziative benefiche.\nIl 9 novembre 2010 gli \u00e8 stato assegnato il \"Peace Summit Award 2010\", riconoscimento assegnato annualmente da una commissione composta dai Premi Nobel per la pace alla personalit\u00e0 pi\u00f9 impegnata verso i pi\u00f9 bisognosi, per \u00abil suo impegno forte e costante alla pace nel mondo e le relative attivit\u00e0 internazionali\u00bb.\nPopolarit\u00e0.\nMolto popolare sia in Italia che all'estero, Baggio \u00e8 stato protagonista di diversi spot pubblicitari: si ricordano in particolare quelli del 2000 per Wind e del 2001 per Johnnie Walker, entrambi incentrati sul tiro di rigore fallito nella finale del .\nGli sono state dedicate poesie, canzoni e opere teatrali, inoltre parte della sua vita viene raccontata nel film \"Il Divin Codino\" del 2021. \u00c8 possibile trovare riferimenti alla sua figura anche in fumetti e cartoni animati; in quest'ultimo caso, \u00e8 stato omaggiato in episodi di \"Che campioni Holly e Benji!!!\" e \"Sailor Moon\". \u00c8 stato inoltre oggetto di imitazioni satiriche.\nControversie.\nBaggio ha avuto dissapori con quasi tutti i suoi allenatori. Tra i primi, quello con Sven-G\u00f6ran Eriksson alla Fiorentina, perch\u00e9 il tecnico svedese voleva cederlo in prestito al per fargli fare esperienza, e perch\u00e9 voleva schierarlo ala destra, e quello con Giovanni Trapattoni, suo tecnico dapprima nella Juventus (1991-1994) e poi nell'Italia (2000-2004), il quale era solito richiamarlo a fischi quando Baggio non tornava a centrocampo e che, inoltre, aveva accusato il calciatore di \u00abnon giocare per la squadra\u00bb dopo averlo sostituito in un Inter-Juve (3-1) dell'ottobre 1992. Cesare Maldini lo mand\u00f2 pi\u00f9 volte in panchina nell'Under-21.\nAlla Juventus ebbe forti contrasti con la dirigenza, formata dal trio Giraudo-Moggi-Bettega, oltre che con Marcello Lippi, che lo ha allenato sia in bianconero sia successivamente all'Inter. Nell'autobiografia, Baggio accusa Lippi d'avergli chiesto di fargli i nomi dei calciatori a lui contrari. Dinanzi al rifiuto di Baggio, il tecnico aveva reagito con un atteggiamento ostile. L'allenatore rispose affermando di non avere mai chiesto aiuto a Baggio \u00abperch\u00e9 \u00e8 una persona di cui non ho stima e che non reputo importante dal punto di vista umano\u00bb e dando mandato ai propri avvocati di avviare un'azione legale contro il giocatore, contro le \u00abcattiverie e falsit\u00e0\u00bb raccontate e minacciando di querelarlo.\nAl Milan, Baggio ebbe rapporti negativi sia con Fabio Capello, di cui, in seguito al suo passaggio al , disse che \u00abnello spogliatoio non lo sopportava pi\u00f9 nessuno\u00bb, e che al suo ritorno al Milan disse a Baggio che \u00abper lui non c'era pi\u00f9 posto\u00bb, sia con Arrigo Sacchi \u2014 che lo ha allenato sia in nazionale sia al Milan \u2014, un tempo suo amico, che l'aveva fatto giocare in azzurro quando la Juventus era intenzionata a cederlo, reo d'averlo fatto allenare solo per \u00abfarlo entrare nel suo schema tattico\u00bb. Al termine del rapporto con la societ\u00e0 rossonera, sarebbe dovuto passare al Parma, ma l'attaccante Enrico Chiesa si oppose, inoltre il giocatore non rientrava nei piani tattici del tecnico degli emiliani Carlo Ancelotti: nonostante la volont\u00e0 della famiglia Tanzi, proprietaria del club, l'affare non si concluse e il caso Baggio port\u00f2 al licenziamento del direttore sportivo Riccardo Sogliano.\nBaggio pass\u00f2 allora al Bologna, dove cominci\u00f2 un rapporto conflittuale con l'allenatore Renzo Ulivieri, che lo pose allo stesso livello di tutti gli altri calciatori. L'apice fu raggiunto nel gennaio 1998 quando il tecnico non lo schier\u00f2 titolare contro la Juventus, comunicando la decisione al giocatore il giorno prima: Baggio lasci\u00f2 il ritiro e non and\u00f2 in panchina. Poco prima di questo incontro Ulivieri, in seguito agli scontri con Baggio, diede per la seconda volta le dimissioni (la prima volta, nell'agosto 1997, in seguito a un'amichevole persa contro l'Inter, l'allenatore aveva rassegnato le dimissioni sempre per dissapori con il calciatore), che per\u00f2, come nel primo caso, vennero rifiutate.\nCaratteristiche tecniche.\nRiconosciuto fin da giovane come \u00abfuoriclasse\u00bb, Baggio era un fantasista in grado di ricoprire pi\u00f9 ruoli: ha giocato prevalentemente da seconda punta o trequartista, ma \u00e8 stato talvolta schierato come prima punta (nel 4-3-3), come centravanti di manovra (nel 4-4-2) o come attaccante esterno (nel 4-3-3 e nel 3-4-3). Michel Platini, di cui Baggio raccolse l'eredit\u00e0 alla , lo descrisse come un \u00abnove e mezzo\u00bb poich\u00e9 lo considerava a met\u00e0 strada tra un attaccante e un rifinitore, caratteristica che non di rado rese difficoltosa la sua collocazione tattica.\nEccelso dal punto di vista tecnico, in particolar modo nel tocco di palla e nella precisione d'esecuzione, fu paragonato in tal senso a diversi \"numeri dieci\" del passato: il giornalista Gianni Brera propose spesso il confronto con Giuseppe Meazza, mentre Giovanni Trapattoni accost\u00f2 il suo stile di gioco a quello di Zico, riscontrando inoltre affinit\u00e0 tecniche con il sopracitato Platini e con Juan Alberto Schiaffino.\nEra capace di impostare la manovra di gioco e di fornire assist ai compagni grazie alla sua visione di gioco e alla sua abilit\u00e0 nel fraseggio. Era inoltre rapido sia nello smarcarsi che nell'esecuzione dei tiri; possedeva infatti un tiro preciso e un innato fiuto del gol, doti che gli permisero di contribuire molto anche in fase realizzativa durante la carriera, peraltro condizionata da vari e gravi infortuni.\nIn grado di calciare con entrambi i piedi, era pi\u00f9 incline a usare il destro, ma si avvaleva spesso del sinistro per iniziare il dribbling, di cui era uno specialista. Era un calciatore agile, elegante e veloce, dalla fantasia e dalla qualit\u00e0 tecnica brillante, insolita per il calcio italiano, abituato a essere pi\u00f9 fisico, tattico e meno tecnico; lo stesso Baggio ha affermato di non avere ricevuto alcun insegnamento tattico da giovane, muovendosi in campo secondo il proprio istinto.\nAbile esecutore di calci piazzati (al punto da ispirare futuri specialisti come Andrea Pirlo), in Serie A \u00e8 secondo solo a Francesco Totti per numero di reti segnate su rigore (68 su 83); \u00e8 invece 4\u00ba, a pari merito con Totti, per quanto riguarda i gol realizzati su punizione, con 21 centri, dietro Sini\u0161a Mihajlovi\u0107 (28), Pirlo (27) e Alessandro Del Piero (22).\nCalciatore dal carattere controverso, sul campo gli \u00e8 stata contestata una scarsa attitudine alla fase difensiva e la tendenza a comportarsi pi\u00f9 da gregario che da \"leader\", sebbene con le maglie di Juventus e Brescia si fosse conquistato questo ruolo. Fuori dal campo \u00e8 introverso e mite.\nCarriera.\nGiocatore.\nClub.\nLanerossi Vicenza.\nDopo avere iniziato nella squadra del suo paese, il Caldogno, dove si fa notare, all'et\u00e0 di 13 anni si trasferisce al , a quel tempo in Serie C1, in cambio di lire. Si mette subito in luce nelle formazioni giovanili, segnando negli anni 110 gol in 120 presenze. A causa di alcune defezioni, \u00e8 portato ad allenarsi con la prima squadra. Ritornato nelle giovanili, la squadra dei Beretti \u00e8 seguita da circa 1000 spettatori durante gli incontri. Debutta quindi in prima squadra a 16 anni, il 5 giugno 1983, all'ultima giornata del campionato di Serie C1, L.R. Vicenza- (0-1), entrando nel secondo tempo. Nella stagione seguente, il 30 novembre 1983, segna il primo gol in carriera nella partita di Coppa Italia Serie C contro il , vinta 4-1 in trasferta; il 3 giugno 1984 va a segno per la prima volta in campionato, realizzando su rigore il gol del definitivo 3-0 contro il .\nNella stagione 1984-1985, inserito in prima squadra dall'allenatore Bruno Giorgi, chiude la sua esperienza vicentina con 12 reti in 29 incontri di campionato, diventando uno dei calciatori pi\u00f9 amati dai tifosi e consentendo alla sua squadra la risalita in Serie B. In una delle ultime partite di campionato, il 5 maggio 1985 allo stadio Romeo Neri contro i padroni di casa del \u2014 guidato da Arrigo Sacchi, futuro allenatore di Baggio in nazionale e nel \u2014, subisce un grave infortunio al ginocchio destro (compromessi legamento crociato anteriore e menisco), il primo di una lunga serie, che lo costringe a un periodo di oltre un anno di assenza dai campi di gioco. I suoi muscoli vengono affidati a Carlo Vittori ed Elio Locatelli, due dottori specializzati nel potenziamento muscolare in atletica leggera.\nDurante questa fase di riposo forzato e quindi di incertezza sulla propria carriera di calciatore vive una profonda crisi personale e spirituale, che lo convince ad abbracciare definitivamente la fede buddhista.\nFiorentina.\n1985-1988.\nQuesto infortunio arriva a due giorni dalla firma del contratto con la , che lo ha ingaggiato per 2,7 miliardi di lire. La Fiorentina ha la possibilit\u00e0 di recedere dal contratto ma il presidente del club decide di tenerlo. Viene operato a Saint-\u00c9tienne, in Francia, dal professor Bousquet, che \u00e8 costretto a mettere 220 punti di sutura per rimettere a posto la sua gamba. A causa del periodo di stop dopo l'operazione, perde 12\u00a0kg, arrivando a pesarne 56, e vive cos\u00ec isolato dal resto della squadra che si dimentica di incassare lo stipendio per cinque mesi. Ripresosi dall'infortunio, colleziona cinque presenze in Coppa Italia e disputa, nel febbraio 1986, il Torneo di Viareggio.\nEsordisce in Serie A il 21 settembre 1986, grazie all'allenatore Eugenio Bersellini, nella sfida casalinga di Firenze contro la . Il successivo 28 settembre subisce una lesione al menisco del ginocchio destro che lo costringe a una nuova operazione. Rientra in campo a fine stagione, a distanza di quasi due anni dal primo infortunio. Il suo primo gol nella massima divisione arriva su punizione il 10 maggio 1987 contro il (1-1); il pareggio finale regala la salvezza matematica alla squadra viola.\nA partire dalla stagione 1987-1988, di cui \u00e8 la rivelazione, pu\u00f2 finalmente essere impiegato con buona frequenza, totalizzando 34 presenze e 9 reti fra tutte le competizioni: memorabile quella messa a segno il 20 settembre 1987 contro il Milan di Sacchi, dopo avere superato in dribbling tutta la retroguardia avversaria.\n1988-1990.\nNella stagione 1988-1989, con l'arrivo di Sven-G\u00f6ran Eriksson, mette a segno 15 gol, andando a formare con Stefano Borgonovo un affiatato tandem d'attacco detto \"B2\", dalle iniziali dei loro cognomi: i due realizzano 29 dei 44 gol totali messi a segno dalla formazione viola, trascinando la squadra a un settimo posto in campionato. Nello spareggio per la Coppa UEFA contro la , Baggio fornisce l'assist per il gol della vittoria di Pruzzo che regala la qualificazione ai viola.\nNell'annata seguente sigla 17 reti, arrivando in seconda posizione nella classifica marcatori, davanti a Diego Armando Maradona (16) e dietro al solo Marco van Basten (19). Il campionato \u00e8 chiuso a met\u00e0 classifica, ma i viola giungono in finale di Coppa UEFA, dove si arrendono alla : lo 0-0 nella gara di ritorno, giocata sul campo neutro di Avellino, non permette loro di ribaltare l'1-3 patito all'andata a Torino. Nel torneo continentale Baggio segna un solo gol, seppur decisivo: un rigore che consente alla Fiorentina di sconfiggere la agli ottavi di finale (1-0). Alla fine dell'anno riceve il Trofeo Bravo, premio assegnato dalla rivista \"Guerin Sportivo\" al miglior giovane sotto i 23 anni partecipante alle coppe europee, unico riconoscimento personale vinto con la Fiorentina.\nLa finale di ritorno di Coppa UEFA (16 maggio 1990) \u00e8 l'ultima gara di Baggio con la Fiorentina: nello stesso mese il giocatore viene infatti acquistato dalla Juventus per la cifra-record, a quei tempi, di circa 25 miliardi di lire pi\u00f9 il cartellino di Renato Buso, valutato 2 miliardi. La tifoseria viola, consapevole di perdere il proprio simbolo e perdipi\u00f9 in favore del club a loro pi\u00f9 inviso, scende in piazza protestando con violenza contro la dirigenza e il presidente Pontello; i disordini causano anche diversi feriti e arrivano fino a Coverciano, creando non pochi problemi al ritiro degli \"Azzurri\" in preparazione per il e al giocatore stesso, che arriva a ricevere sputi da alcuni esagitati. L'allora procuratore Caliendo ha in seguito narrato un fatto singolare al riguardo:\nIl giocatore resta molto legato a Firenze e ai colori viola, avendo gi\u00e0 mostrato nei mesi precedenti la sua volont\u00e0 di non accasarsi alla societ\u00e0 torinese, suscitando non pochi malumori tra i suoi nuovi tifosi. Su tutte, rimane celebre la sua prima sfida in maglia bianconera contro la Fiorentina a Firenze, il 6 aprile 1991, nella vittoria viola per 1-0: Baggio si rifiuta di calciare un rigore contro la sua ex squadra, motivando il gesto con il fatto che il portiere avversario, Gianmatteo Mareggini, \u00ablo conosceva bene\u00bb, e una volta sostituito, uscendo dal campo va poi a salutare i suoi ex tifosi raccogliendo una sciarpa viola che gli \u00e8 stata lanciata dagli spalti, in un alternarsi di applausi e fischi.\nJuventus.\n1990-1993.\nEsordisce con la maglia della Juventus il 1\u00ba settembre 1990, in Supercoppa italiana, realizzando l'unico gol dei torinesi nella sconfitta per 5-1 contro il Napoli. Nel primo anno in bianconero, sotto la guida di Luigi Maifredi, segna 27 gol, di cui 9 in Coppa delle Coppe che gli valgono il titolo di capocannoniere dell'edizione; ne sigla uno anche nella semifinale di ritorno contro il , ma l'1-0 non \u00e8 sufficiente a ribaltare l'1-3 degli spagnoli dell'andata. A fine campionato la Juventus, nonostante il bottino di 14 reti di Baggio, rimane esclusa dalle coppe europee.\nL'anno successivo sulla panchina del club torna Giovanni Trapattoni. Nel settembre 1991, dopo la sfida casalinga contro il , Baggio rimedia il primo dei vari infortuni che influenzeranno la sua carriera in bianconero negli anni a seguire, uno stiramento che lo tiene fuori tre settimane e dal quale recupera a fatica. Ristabilitosi, incrementa notevolmente il proprio rendimento, disputando un'ottima seconda parte di stagione e attirando paragoni sempre pi\u00f9 frequenti con Giuseppe Meazza, mentre Trapattoni lo accosta a Zico. La squadra torinese arriva seconda in campionato dietro al e raggiunge la finale di Coppa Italia; nella partita d'andata della finale poi persa contro il , Baggio segna il gol della vittoria su rigore.\nNella stagione 1992-1993 subisce la frattura della costola contro la nel novembre 1992, restando lontano dai campi per oltre un mese; durante questo periodo ha degli screzi con Trapattoni e con la dirigenza bianconera. Tra le tante marcature di Baggio in quest'annata, va ricordato il poker rifilato all' (5-1) l'8 novembre 1992, sua prima quaterna in carriera. In Coppa UEFA, in semifinale contro il , il fantasista realizza una doppietta nella gara di andata finita 2-1 per i bianconeri, terminando la serata come migliore in campo, e quindici giorni dopo, a Parigi, \u00e8 ancora il \"numero dieci\" a siglare il successo per 0-1 che vale la finale, dove mette poi a referto un'altra doppietta nella sfida d'andata, stavolta contro il ; al ritorno la Juventus vince per 3-0 e si aggiudica il trofeo, il primo della carriera per un Baggio che, grande protagonista del trionfo continentale, alla fine dell'anno solare \u00e8 insignito del Pallone d'oro e del FIFA World Player, vincendo anche l'Onze d'or. Chiude la stagione con 21 gol in campionato (secondo nella classifica marcatori alle spalle di Giuseppe Signori), 6 in Coppa UEFA, 2 in Coppa Italia e con la fascia di capitano al braccio.\n1993-1995.\nNel torneo 1993-1994, Trapattoni \u00e8 solito schierarlo da mezzapunta, alternandolo con la giovane promessa Alessandro Del Piero, entrambi dietro a Gianluca Vialli. Nel precampionato, l'allenatore lo prova anche come trequartista arretrato dietro a Vialli e a Fabrizio Ravanelli, ma la squadra riesce a esprimersi al meglio solo quando Baggio avanza di posizione. Nel marzo 1994 \u00e8 operato al menisco. A fine campionato la Juventus si piazza di nuovo al secondo posto dietro al Milan, che ottiene il terzo successo italiano consecutivo, e nel dicembre 1994 Baggio si classifica secondo nella graduatoria del Pallone d'oro, alle spalle di Hristo Stoi\u010dkov, e terzo in quella del FIFA World Player, dietro allo stesso giocatore bulgaro e al brasiliano Rom\u00e1rio; nello stesso mese, la rivista \"Don Bal\u00f3n\" lo elegge \u00abmiglior giocatore della Cee\u00bb. In questa stagione, Baggio sigla 17 marcature, chiudendo la graduatoria dei migliori realizzatori al terzo posto.\nNella stagione seguente, Marcello Lippi \u00e8 chiamato a sostituire Trapattoni: il nuovo tecnico predilige il 4-3-3, modulo che costringe Baggio a ripiegare su un ruolo, quello di ala, poco adatto alle sue caratteristiche, tanto che a lui sono sovente preferiti Vialli, Ravanelli e un Del Piero sempre pi\u00f9 lanciato in squadra. Dopo l'infortunio patito a Padova il 27 novembre 1994 al ginocchio destro, nel febbraio 1995 Baggio torna ad allenarsi con la squadra, ma la societ\u00e0 piemontese decide di farlo sottoporre a operazione, rimandando cos\u00ec un rientro in campo che avviene solo dopo quasi cinque mesi, l'8 marzo 1995, nella semifinale di Coppa Italia contro la in cui, peraltro, fornisce l'assist per il decisivo gol di Ravanelli. Pur essendosi ristabilito e rientrato a pieno regime nell'organico titolare, la sua prolungata lontananza dai terreni di gioco favorisce la definitiva esplosione in casa juventina del ventenne Del Piero \u2014 sul quale la dirigenza bianconera e Lippi, per ragioni anagrafiche ed economiche, scelgono di puntare \u2014, riducendo le possibilit\u00e0 di un rinnovo del contratto di Baggio, in scadenza a giugno.\nDa qui alla fine della stagione, il fantasista segna comunque alcuni gol decisivi per la conquista del \"double\" scudetto-coppa nazionale: tra di essi anche un rigore sul campo della sua ex Fiorentina, stavolta (a differenza di quattro anni prima) calciato, realizzato e festeggiato. Da notare anche la sua prestazione nella sfida decisiva contro il Parma, giocata a Torino il 21 maggio 1995 e vinta per 4-0, che permette ai bianconeri di rivincere il titolo italiano dopo nove anni: durante la partita, Baggio fornisce tre assist. Risulta decisivo anche in Coppa UEFA, competizione in cui segna 4 gol: nella semifinale di ritorno contro il Borussia Dortmund, giocata a Dortmund, sforna l'assist per la prima rete juventina da calcio d'angolo, e segna poi il gol-vittoria su calcio di punizione, portando la squadra bianconera in finale di coppa. La squadra torinese sar\u00e0 poi sconfitta per 2-1 dal Parma nella doppia finale.\nNel giugno 1995, gi\u00e0 in contrasto con Umberto Agnelli, Baggio non trova l'accordo con la societ\u00e0 per il prolungamento: durante un ultimo colloquio con la dirigenza il giocatore chiede ai capi ultras bianconeri di assistere alla riunione per firmare un nuovo contratto, tuttavia il meeting fallisce non solo per questioni economiche (Baggio chiedeva 4 miliardi di ingaggio contro i 2 proposti dalla Juventus) ma anche per forti dissapori con la dirigenza. Termina la sua esperienza a Torino con 200 presenze e 115 reti, 78 delle quali nel solo campionato. Con i colori bianconeri ha conquistato uno scudetto, una Coppa Italia e una Coppa UEFA. L'ultima stagione in maglia juventina gli vale il quinto posto nella graduatoria del FIFA World Player e l'Onze d'argent alle spalle di George Weah.\nMilan.\nFra le proteste degli ultras juventini, e dopo avere rifiutato una pi\u00f9 sostanziosa offerta dell', nel luglio 1995 Baggio si accorda con il che per il suo cartellino sborsa, causa i parametri UEFA che in epoca pre-Bosman regolavano il mercato degli svincolati, un indennizzo di 18 miliardi di lire. Esordisce in rossonero il 27 agosto seguente, nella vittoria esterna sul per 1-2, e segna il primo gol nel successivo impegno contro l', realizzando il definitivo 2-1. Con la maglia del Milan vince subito lo scudetto, il secondo di fila per lui, segnando anche su rigore contro la Fiorentina nella vittoria per 3-1 che regala il titolo ai milanesi: diviene il quinto dei sei giocatori a vincere due campionati italiani consecutivi con due squadre diverse, dopo Giovanni Ferrari, Riccardo Toros, Eraldo Mancin e Alessandro Orlando, e prima del futuro compagno di squadra Andrea Pirlo. Parte titolare in quasi tutte le partite, ma \u00e8 spesso sostituito dal tecnico Fabio Capello \u2014 che pure ne aveva caldeggiato l'acquisto in estate \u2014, finendo per dare un contributo pi\u00f9 marginale rispetto ai compagni di reparto George Weah e Dejan Savi\u0107evi\u0107; ci\u00f2 nonostante riesce a imporsi come migliore \"assist-man\" del campionato.\nNella stagione successiva sulla panchina del Milan arriva l'allenatore uruguaiano \u00d3scar Tab\u00e1rez. Baggio parte titolare e offre un buon rendimento nelle prime partite stagionali, esordendo anche in UEFA Champions League nella sconfitta casalinga contro il dell'11 settembre 1996; il successivo 30 ottobre realizza contro l' la sua prima rete nella massima competizione europea. La crisi di risultati della squadra lo relega tuttavia in panchina, a favore di Marco Simone. A dicembre Tab\u00e1rez si dimette, e al suo posto la societ\u00e0 richiama l'ex Arrigo Sacchi, il quale, per accettare la proposta, rassegna a sua volta le dimissioni da commissario tecnico della nazionale italiana.\nTra Sacchi e Baggio, non ancora ambientatosi in maglia rossonera, ci sono vecchie ruggini risalenti al , dopo il quale le convocazioni in nazionale del giocatore erano diminuite fino a interrompersi, facendogli saltare il successivo Europeo d'. Al Milan il rapporto tra i due sembra inizialmente migliorare, ma si deteriora nuovamente nel febbraio 1997, allorch\u00e9 Baggio, stanco di essere escluso dall\"undici\" titolare, a mezzo stampa si sfoga apertamente contro il tecnico. La situazione degenera due mesi dopo, quando, durante un Milan-Juventus perso nettamente 1-6 dai padroni di casa, Baggio non raccoglie l'invito dell'allenatore a scaldarsi per entrare in campo, a punteggio gi\u00e0 compromesso; sar\u00e0 il secondo di Sacchi, Pietro Carmignani, a far desistere il calciatore dalle sue posizioni.\nNonostante le incomprensioni con l'allenatore e la concorrenza di Simone, Savi\u0107evi\u0107 e Jesper Blomqvist, ai quali deve spesso cedere il posto, sul finire di aprile Baggio viene inaspettatamente richiamato in nazionale dal nuovo CT Cesare Maldini, a un anno e mezzo dall'ultima convocazione ricevuta da Sacchi. A fine stagione il Milan si piazza all'undicesimo posto, fuori dalle coppe europee.\nNell'estate 1997, Baggio si presenta al raduno milanista con l'intenzione di restare, ma il rientrante Capello non mostra progetti tecnici per lui; sentitosi escluso dall'ambiente, soprattutto dall'allenatore, decide di trasferirsi, dopo 67 presenze e 19 reti in rossonero.\nBologna.\nIl 9 luglio 1997, il Parma si accorda con il Milan per l'acquisto di Baggio per 3,5 miliardi di lire, ma l'affare non va in porto poich\u00e9 il giocatore non rientra nei piani tattici dell'allenatore Carlo Ancelotti, il cui 4-4-2 non prevede l'impiego di un fantasista; inoltre l'attaccante Enrico Chiesa aveva preannunciato un suo trasferimento all'estero se Baggio fosse arrivato a Parma. A distanza di anni, Ancelotti si dichiarer\u00e0 pentito di avere rinunciato al talento di Baggio.\nAvendo bisogno di giocare con continuit\u00e0 per guadagnarsi un posto fra i 22 che avrebbero preso parte al , il 18 luglio passa allora al per 5,5 miliardi di lire, voluto dal presidente Giuseppe Gazzoni Frascara, ma non dall'allenatore Renzo Ulivieri; nel contratto \u00e8 presente una clausola che permette al calciatore di lasciare la societ\u00e0 pagando una penale di 5 miliardi di lire.\nEsordisce il 31 agosto 1997 nella sconfitta esterna con l' (4-2), segnando su rigore il secondo gol dei felsinei. Quella nel Bologna \u00e8 la stagione del record personale di marcature per Baggio, con 22 gol segnati in 30 partite: un bottino che contribuisce alla qualificazione del Bologna alla Coppa Intertoto e che vale al giocatore la convocazione per il Mondiale di Francia. Baggio viene inoltre nominato capitano della squadra, indossando la fascia per qualche incontro prima di cederla a Giancarlo Marocchi.\nAnche in questa stagione si verificano alcune incomprensioni con l'allenatore di turno, Ulivieri, tanto che nel gennaio 1998 Baggio lascia il ritiro della squadra quando il tecnico gli comunica che non avrebbe giocato dall'inizio nella partita con la Juventus. Schierati dalla parte del calciatore, i tifosi chiedono anche l'esonero di Ulivieri tramite una petizione su internet. Nella sua autobiografia, Baggio accusa Ulivieri di essere stato invidioso della sua fama, in quanto la stampa attribuiva le vittorie del Bologna al suo talento, mettendo in ombra il lavoro dell'allenatore.\nInter.\nNell'estate 1998 si trasferisce per circa 3,5 miliardi di lire all', che punta con decisione alla vittoria dello scudetto dopo il secondo posto dell'anno precedente. Il giocatore si inserisce in un reparto offensivo gi\u00e0 piuttosto nutrito e composto, tra gli altri, dal Pallone d'oro in carica Ronaldo e dagli esperti Iv\u00e1n Zamorano e Youri Djorkaeff.\nEsordisce con la nuova maglia il 12 agosto contro lo , nella gara di andata del secondo turno preliminare di Champions League, contribuendo al 4-0 finale con un gol e tre assist. Pur frenato da problemi alle ginocchia \u2014 che comportano spesso la sua esclusione dall\"undici\" titolare, per indisponibilit\u00e0 o scelta tecnica \u2014, nella prima parte di stagione Baggio offre buone prestazioni e risulta determinante per la qualificazione dell'Inter ai quarti di finale di Champions League: nella penultima gara della fase a gironi, il 25 novembre 1998, realizza una doppietta nei minuti finali della sfida contro i campioni in carica del , fissando il risultato sul 3-1 per l'Inter, che ipoteca il passaggio del turno.\nIl prosieguo dell'annata si rivela, tuttavia, negativo. Un avvio incerto in campionato e un gioco ritenuto poco convincente causano l'esonero di Luigi Simoni, estimatore di Baggio, a pochi giorni dalla succitata vittoria sul Real Madrid; guidata, in successione, da altri tre allenatori (Mircea Lucescu, Luciano Castellini e Roy Hodgson), la squadra incappa in una lunga crisi che si ripercuote, oltre che sulla classifica, sulla serenit\u00e0 del gruppo, finendo per condizionare anche il rendimento di Baggio: \u00abSe non avessimo vinto 5-4 all'Olimpico contro la , saremmo andati in B. Non c'era pi\u00f9 una squadra, men che meno uno spogliatoio\u00bb, ricorder\u00e0 il fantasista. Il deludente ottavo posto finale viene in parte compensato dallo status di semifinalista di Coppa Italia, grazie al quale l'Inter pu\u00f2 contendere al un approdo \"in\u00a0extremis\" alla successiva edizione della Coppa UEFA: nel doppio spareggio contro gli emiliani, per\u00f2, i nerazzurri vengono sconfitti nonostante un gol di Baggio nella gara di andata, mancando dunque l'accesso alle coppe europee.\nNella stagione 1999-2000, sulla panchina dell'Inter siede Marcello Lippi, e l'impiego di Baggio diminuisce ulteriormente, al punto che il giocatore polemizzer\u00e0 col tecnico viareggino, smentendo pubblicamente le voci su presunti guai fisici e affermando di essere spesso tenuto fuori per scelte personali dell'allenatore. In poco meno di sei mesi diviene la sesta (e ultima) scelta nel reparto offensivo, realizzando la prima rete stagionale solo sul finire di gennaio. Prossimo alla scadenza del contratto, il giocatore contribuir\u00e0 comunque alla qualificazione dell'Inter in Champions League: nell'ultima giornata di campionato va a segno su rigore nel 2-0 contro il , una vittoria che consente all'Inter di ottenere il quarto posto a pari merito con il ; nel successivo spareggio contro gli emiliani, vinto 3-1, sigla due reti \u2014 peraltro di pregevole fattura \u2014 che permettono ai milanesi di accedere ai preliminari della massima competizione europea per club, un successo che segue di cinque giorni la sconfitta in finale di Coppa Italia contro la .\nSveste la maglia nerazzurra dopo avere totalizzato 59 presenze e 17 reti.\nBrescia.\n2000-2002.\nSvincolatosi dall'Inter, e dopo un'estate 2000 trascorsa da \u00abdisoccupato\u00bb, il successivo 14 settembre si accorda con il \u2014 di cui diviene subito capitano \u2014, con l'obiettivo dichiarato di partecipare al . Per contratto, se il presidente Luigi Corioni avesse esonerato l'allenatore Carlo Mazzone, Baggio sarebbe stato svincolato.\nDebutta con il nuovo club il 16 settembre 2000 in Coppa Italia, in occasione del pareggio casalingo (0-0) contro la . Il 24 febbraio 2001, in campionato, realizza le prime reti con il Brescia nel 2-2 esterno contro la . Il successivo 1\u00ba aprile, contro la Juventus, segna uno dei suoi gol pi\u00f9 belli: Andrea Pirlo lo lancia con un preciso passaggio da centrocampo, e lui salta Edwin van der Sar con uno stop a seguire per poi insaccare a porta vuota, fissando il punteggio sul definitivo 1-1; il risultato allontaner\u00e0 i torinesi dal vertice della classifica, guidata fino alla fine dalla . Con 10 reti in campionato Baggio conduce la sua squadra all'8\u00ba posto \u2014 il miglior piazzamento mai ottenuto dal Brescia in Serie A \u2014 e alla qualificazione alla Coppa Intertoto, poi persa in finale contro il l'estate seguente, nonostante un doppio pareggio (0-0 al Parco dei Principi, 1-1 al Rigamonti), in virt\u00f9 del gol siglato fuori casa dai parigini nella gara di ritorno (inutile il pari di Baggio su rigore). Inserito fra i 50 pretendenti per il Pallone d'oro 2001, giunge 25\u00ba nella classifica finale.\nAll'inizio della stagione 2001-2002 Baggio mostra un'ottima vena realizzativa, ritrovandosi capocannoniere con 8 gol dopo 7 giornate. Tuttavia, il 21 ottobre 2001 rimedia una distorsione al ginocchio sinistro in seguito a un contrasto con Filippo Cristante nella sfida contro il : ripresosi rapidamente, rimedia un'altra distorsione una settimana pi\u00f9 tardi, dopo un contrasto col centrocampista del Antonio Marasco, a cui segue la rottura del legamento crociato anteriore del ginocchio sinistro con lesione del menisco interno rimediata durante Parma-Brescia, nella semifinale di Coppa Italia. \u00c8 operato a Bologna il 4 febbraio 2002 e riesce a rientrare in campo a 81 giorni dall'infortunio grazie a un pesante lavoro di rieducazione, a tre giornate dalla fine del campionato in casa contro la Fiorentina, gara del 21 aprile nella quale segna due gol. Nell'ultima di campionato contribuisce a salvare ancora il Brescia dalla retrocessione con un gol contro il Bologna (gara finita poi 3-0). La stagione si conclude con un bottino di 11 gol segnati in 12 partite, non sufficienti a garantirgli la convocazione per il Mondiale: il commissario tecnico della nazionale Giovanni Trapattoni, infatti, non lo ritiene in forma ottimale per via del recente infortunio.\n2002-2004.\nIl 15 dicembre 2002, Baggio segna su rigore la rete numero 300 in carriera, contribuendo alla vittoria sul per 3-1. Alla fine della stagione 2002-2003, grazie anche al contributo sottorete del \"Divin Codino\", il Brescia si qualifica per la seconda volta nella sua storia alla Coppa Intertoto, in cui si ferma al terzo turno contro il .\nProssimo al ritiro, annunciato nel dicembre 2003, il 14 marzo 2004 segna al Parma la 200\u00aa rete in Serie A, diventando il quinto giocatore a raggiungere tale soglia dopo Meazza, Piola, Nordahl e Altafini; il successivo 9 maggio, alla penultima giornata, realizza il suo 205\u00ba e ultimo gol in A, nella vittoria casalinga per 2-1 contro la Lazio. Infine, il 16 maggio, disputa a 37 anni l'ultima partita della sua carriera, un Milan-Brescia (4-2) valevole per il turno conclusivo della stagione 2003-2004, fornendo l'assist per il gol di Matuzal\u00e9m: alla sua uscita, cinque minuti prima della fine dell'incontro, viene abbracciato da Paolo Maldini e tutto il pubblico di San Siro gli tributa una lunga \"standing ovation\". Al termine della stagione, il Brescia ritira in suo onore la maglia \"numero dieci\", da lui indossata per un quadriennio.\nDopo avere sempre centrato la salvezza durante la permanenza di Baggio, alla fine della stagione 2004-2005, successiva al suo ritiro, il Brescia retroceder\u00e0 in Serie B.\nNazionale.\nNazionali giovanili.\nNel 1984 ha giocato 4 incontri segnando 3 gol con l'.\nConta anche una convocazione nella rappresentativa Under-21 guidata da Cesare Maldini, in occasione della vittoria contro la del 16 ottobre 1987: la gara, valida per le qualificazioni al campionato d'Europa 1988 e vinta 3-0 dagli \"azzurrini\", non lo vede per\u00f2 scendere in campo.\nNazionale maggiore.\n1988-1990.\nConvocato dal commissario tecnico Azeglio Vicini, esordisce in nazionale A il 16 novembre 1988, a 21 anni, in occasione della partita amichevole contro i (1-0), organizzata in ricorrenza del 90\u00ba anniversario dell'istituzione della FIGC. In questa gara di esordio Baggio fornisce l'assist per il gol decisivo di Vialli. Segna il suo primo gol in nazionale il 22 aprile 1989, su calcio di punizione, nella partita amichevole contro l' (1-1) disputata a Verona; nella successiva amichevole con la realizza la prima doppietta in maglia azzurra.\nPartecipa al , durante il quale gioca con il numero 15. Nelle prime due partite \u00e8 lasciato in panchina da Vicini ma, alla sua prima presenza, contro la , mette a segno un gol memorabile, considerato il pi\u00f9 bello di quel Mondiale e settimo nella classifica del pi\u00f9 grande gol nella storia della Coppa del Mondo FIFA, partendo da met\u00e0 campo dopo uno scambio con Giuseppe Giannini e superando in dribbling quattro avversari.\nCos\u00ec nelle due successive partite della fase a eliminazione diretta \u00e8 schierato titolare al fianco di Salvatore Schillaci, contribuendo con giocate decisive alle reti realizzate dal compagno di reparto contro Uruguay e (peraltro, segna egli stesso due gol, entrambi annullati). Nonostante le buone prestazioni, nella decisiva semifinale di Napoli contro l' campione in carica di Diego Armando Maradona, l'allenatore punta su un poco convincente Gianluca Vialli; Baggio entra in campo al posto di Giannini solo al 73', arrivando vicino al gol con una punizione all'incrocio dei pali, che per\u00f2 viene parata da Sergio Goycochea. Baggio segna il suo tiro dal dischetto nella serie di rigori che premia l'Argentina, dopo gli errori di Roberto Donadoni e Aldo Serena.\nNella finale per il terzo posto, disputata a Bari, contro l', mette a segno un altro gol e lascia calciare a Schillaci il rigore del definitivo 2-1 per l'Italia, in modo da permettere al compagno di vincere la classifica dei marcatori del torneo.\n1990-1994.\nDopo il mancato accesso al e il conseguente esonero di Vicini, sostituito da Arrigo Sacchi, Baggio segna 5 gol nelle fasi di qualificazione al campionato del mondo 1994 (durante la quale rimedia una costola incrinata, infortunio che lo tiene lontano dal campo per un mese), risultando il miglior marcatore italiano e aiutando la squadra azzurra ad arrivare prima nel proprio girone. Frattanto, il 18 novembre 1992 scende in campo da capitano nello 0-0 contro la , unica occasione in cui ha indossato la fascia dal primo minuto.\nReduce da una stagione condizionata da lievi ma fastidiosi acciacchi, nelle prime tre partite del Mondiale Baggio non offre prestazioni convincenti, anzi \u00e8 ritenuto tra le grandi delusioni del torneo. Nel secondo incontro con la , \u00e8 sostituito per far posto al secondo portiere Luca Marchegiani, dopo l'espulsione di Gianluca Pagliuca. Sacchi decide di far uscire proprio lui: restano famose le immagini televisive quando il CT decide per il cambio, seguite dai gesti e dall'espressione basita di Baggio, e soprattutto dal suo labiale \u00abma questo \u00e8 matto!\u00bb. Alla fine della partita contro il Messico, rimedia un lieve infortunio che per\u00f2 non gli impedisce di continuare a giocare la competizione. Riferendosi al suo sguardo prima dell'incontro, il presidente Gianni Agnelli lo definisce un \u00abconiglio bagnato\u00bb, espressione che rimarr\u00e0 celebre negli anni a seguire.\n\u00c8 solo agli ottavi (conquistati dagli azzurri grazie al ripescaggio) che inizia il \"vero\" Mondiale di Roberto Baggio, che ne \u00e8 protagonista. Di fronte a una campione d'Africa in carica e passata presto in vantaggio, l'Italia si ritrova nuovamente in inferiorit\u00e0 per un cartellino rosso dato a Gianfranco Zola. A due minuti dal termine, con gli azzurri vicini all'eliminazione, Baggio riceve un pallone sul limite dell'area da Roberto Mussi e lascia partire un tiro rasoterra e angolato che entra alla destra del portiere Rufai, passando fra una selva di gambe e portando l'Italia al pareggio; nel primo tempo supplementare \u00e8 ancora decisivo, realizzando il rigore del 2-1 definitivo.\nAi quarti, contro la , \u00e8 sempre Baggio a chiudere la gara negli ultimi minuti di gioco su assist di Giuseppe Signori, segnando quasi allo scadere la rete del 2-1 finale.\nLa semifinale con la vede nuovamente un 2-1 per gli azzurri, grazie a una nuova doppietta di Baggio. Baggio sale a 5 reti nel Mondiale statunitense e porta l'Italia in finale dopo dodici anni, ma nell'ultima frazione rimane vittima di uno stiramento, complici il caldo e la fatica.\nNella finale al Rose Bowl di Pasadena con il , Arrigo Sacchi decide ugualmente di rischiare il suo \"numero dieci\", che non ha recuperato a pieno dopo lo stiramento nella precedente partita. Baggio paga l'infortunio e non riesce a essere decisivo come nelle partite precedenti. Il match rimane bloccato sullo 0-0 sino alla fine dei tempi supplementari, e cos\u00ec sono i rigori a dare la vittoria ai sudamericani per 3-2, con l'ultimo tiro sbagliato proprio da Baggio, che manda la palla alta sopra la traversa.\nBaggio viene premiato col Pallone d'argento dei Mondiali, risultando il secondo miglior giocatore del torneo dopo il brasiliano Rom\u00e1rio, che si laure\u00f3 campione del mondo. Con 5 gol, Baggio si laurea inoltre vice capocannoniere del torneo, assieme a Rom\u00e1rio, Kennet Andersson e J\u00fcrgen Klinsmann, superato solamente da Hristo Stoi\u010dkov e Oleg Salenko. Nel 1994 Baggio si classifica secondo nella classifica del Pallone d'oro e terzo in quella del FIFA World Player, e nello stesso anno gli viene assegnato l'Onze de Bronze.\n1994-1998.\nTerminato il Mondiale, la nazionale italiana comincia il percorso di qualificazione al campionato d'Europa 1996 con prestazioni poco convincenti, culminate in una modesta prova casalinga contro la (1-2), dopo la quale Baggio critica l'operato di Sacchi; l'Italia riesce comunque ad approdare alla fase finale del torneo senza patemi, ma Baggio, i cui rapporti col CT appaiono ormai freddi, viene impiegato solo in due occasioni e infine escluso dall'elenco dei convocati per l'Europeo, a vantaggio di Enrico Chiesa.\nDopo essere rimasto fuori dal \"giro azzurro\" per quasi due anni, a fine aprile 1997 viene riconvocato dal nuovo CT Cesare Maldini per la partita casalinga contro la , valida per le qualificazioni al campionato del mondo 1998; entrato dalla panchina, mette a segno il terzo gol nella vittoria italiana per 3-0. Al termine dell'ottima stagione 1997-1998, Baggio \u2014 che fino a un anno prima era considerato da Maldini la riserva di Gianfranco Zola \u2014 viene convocato per , battendo la concorrenza di Pierluigi Casiraghi nonch\u00e9 dei succitati Chiesa e Zola, tutti in lizza per l'ultimo posto disponibile nel settore offensivo.\nL'opinione pubblica si divide sul dualismo tra lo stesso Baggio e Alessandro Del Piero, pi\u00f9 adatto agli schemi del CT ma reduce da un infortunio rimediato nella finale di Champions League. Baggio parte titolare in attacco al fianco di Vieri contro il nella prima partita, rivelandosi decisivo: prima fornisce l'assist per il gol di Vieri, poi si procura e segna il rigore che riporta l'Italia sul pari dopo la rimonta cilena.\nNella seconda partita, vinta 3-0 contro il , Baggio gioca nuovamente dal primo minuto e sforna l'assist per il primo gol di Luigi Di Biagio con un cross in seguito a un calcio d'angolo. In questa occasione si consuma la prima \u00abstaffetta\u00bb con Del Piero, riproposta anche nella gara successiva contro l', ma a parti invertite: stavolta \u00e8 Baggio a subentrare al fantasista della Juventus, andando poi a realizzare il gol del 2-0.\nNon impiegato nella partita degli ottavi contro la , entra nel corso della partita con la , valida per i quarti di finale, al posto di Del Piero; nei supplementari, lanciato da Demetrio Albertini, sfiora il golden goal, calciando in corsa al volo un pallone che sfila rasente il palo destro della porta di Fabien Barthez. Nell'epilogo ai calci di rigore segna il primo tiro dagli 11 metri, ma l'Italia viene eliminata dopo gli errori di Albertini e Di Biagio.\nGrazie ai due gol realizzati, eguaglia il record italiano di marcature nei Mondiali detenuto da Paolo Rossi a quota 9 reti (il record verr\u00e0 poi raggiunto anche da Christian Vieri), e diventa l'unico giocatore italiano ad avere segnato in tre Mondiali diversi.\n1998-2004.\nAl termine del Mondiale, disputa 3 partite sotto la guida di Dino Zoff, che tuttavia non lo include nell'elenco dei convocati per il . Salta anche il successivo : il nuovo CT Giovanni Trapattoni, che nell'aprile 2001 si era detto favorevole a chiamare Baggio se questi fosse stato in buona forma, decide di non convocarlo perch\u00e9 a suo avviso non \u00e8 in condizione di giocare; la mancata convocazione sar\u00e0 motivo di grande amarezza per il fantasista veneto.\nDue anni dopo, il 28 aprile 2004, sar\u00e0 lo stesso Trapattoni a convocarlo per l'ultima volta in nazionale, in occasione di una partita amichevole contro la : per il trentasettenne Baggio si tratta di una convocazione-tributo simile a quella ricevuta da Silvio Piola nel 1952; l'ultima sua presenza risaliva alla partita di qualificazione all'Europeo 2000 contro la del 31 marzo 1999, col CT Zoff. Nel secondo tempo, dopo l'uscita dal campo di Fabio Cannavaro, indossa la fascia da capitano e riceve una \"standing ovation\" dal pubblico di Genova quando viene sostituito negli ultimi minuti da Fabrizio Miccoli.\nPer via delle sue prestazioni, l'opinione pubblica e la stampa spingono per vederlo in campo in quello che avrebbe potuto essere il suo primo Europeo, quello di , e nel torneo olimpico dello stesso anno, ma quella di Genova rester\u00e0 la sua ultima apparizione in azzurro.\nIn nazionale totalizza 56 presenze e 27 reti, che lo pongono al quarto posto, insieme ad Alessandro Del Piero, tra i migliori marcatori della storia azzurra, preceduto da Gigi Riva, Piola e Giuseppe Meazza.\nDirigente.\nSu proposta del Presidente della FIGC Giancarlo Abete, d'accordo con il Presidente dell'AIAC Renzo Ulivieri, il 4 agosto 2010 viene ufficializzata la sua nomina a Presidente del Settore tecnico della Federazione.\nIl 5 luglio 2012 acquisisce a Coverciano il titolo di allenatore di Prima Categoria UEFA Pro e quindi il diritto di ricoprire il ruolo di tecnico in una squadra della massima serie.\nIl 23 gennaio 2013 lascia la carica di presidente del settore tecnico della Federcalcio: \u00abNon ci tengo alle poltrone. Il mio programma di 900 pagine, presentato a novembre 2011, \u00e8 rimasto lettera morta, e ne traggo le conseguenze\u00bb.\nStatistiche.\nTra club, nazionale maggiore, nazionale giovanile e \"FIFA World Stars\", Baggio ha giocato globalmente 706 partite segnando 323 reti, alla media di 0,46 gol a partita."}
{"id": "2756417", "revid": "7", "url": "https://it.wikipedia.org/wiki?curid=2756417", "title": "Dorsale morenica", "text": ""}
{"id": "2756433", "revid": "1839090", "url": "https://it.wikipedia.org/wiki?curid=2756433", "title": "Partecipanti al Giro di Svizzera 2002", "text": "Elenco dei partecipanti al Giro di Svizzera 2002.\nAl via si sono presentate 17 squadre, per un totale di 135 atleti iscritti. I ciclisti arrivati al traguardo finale sono stati 94, mentre 41 si sono ritirati, con una percentuale di arrivi pari al 69%."}
{"id": "2756440", "revid": "248115", "url": "https://it.wikipedia.org/wiki?curid=2756440", "title": "Congregazione dei Legionari di Cristo", "text": ""}
{"id": "2756444", "revid": "6923", "url": "https://it.wikipedia.org/wiki?curid=2756444", "title": "Europeo Supermoto 2000", "text": ""}
{"id": "2756447", "revid": "486946", "url": "https://it.wikipedia.org/wiki?curid=2756447", "title": "Campionato Mondiale Supermoto 2005", "text": ""}
{"id": "2756456", "revid": "72396", "url": "https://it.wikipedia.org/wiki?curid=2756456", "title": "Cima delle Guardie", "text": "La Cima delle Guardie (\"Sima dle Guardie\" in piemontese) \u00e8 una vetta delle Alpi Biellesi alta 2.007\u00a0m.\nSi trova in provincia di Biella (BI) lungo lo spartiacque tra la Valle Sessera e la Valle Cervo.\nIl versante occidentale appartiene al comune di Campiglia Cervo mentre quello orientale, rivolto verso la Valsessera, ricade in una isola amministrativa montana del comune di Valle Mosso.\nDescrizione.\nLa montagna, prevalentemente erbosa, si trova alla convergenza di tre creste al limite meridionale del massiccio dominato dal Monte Bo. La cresta sud scende verso la Bassa del Cugnolo (1.827\u00a0m) e la collega con la vicina Cima del Bonom, mentre la cresta nord-occidentale \u00e8 caratterizzata da alcuni affioramenti rocciosi e raggiunge la Bassa della Cavallina (1.926\u00a0m), a nord della quale il terreno si fa pi\u00f9 impervio e risale poi ino alla Punta del Cravile.\nUn terzo e breve costolone prativo si stacca dalla punta verso nord-est e va ad esaurirsi in Valsessera; su di esso sorge attorno a quota 1.400\u00a0m un importante alpeggio, le Tegge dell'Artignaga. \nSul punto culminante della montagna si trova una modesta croce di vetta.\nEscursionismo.\nLa Cima delle Guardi\u00e8 \u00e8 situata al termine dell'itinerario \"Mountain Fitness\" che, partendo dal Bocchetto di Sessera, percorre lo spartiacque Cervo-Sessera.\n\u00c8 anche raggiungibile per sentiero e tracce di passaggio dalla frazione Forgnengo (Campiglia Cervo) transitando per la Bassa della Cavallina."}
{"id": "2756460", "revid": "6923", "url": "https://it.wikipedia.org/wiki?curid=2756460", "title": "Europeo Supermoto 2001", "text": ""}
{"id": "2756462", "revid": "1463034", "url": "https://it.wikipedia.org/wiki?curid=2756462", "title": "Bruno Beneck", "text": "Nel 1953 viene premiato con una \"Penna d'argento\" per il miglior lancio pubblicitario del film Pane, amore e fantasia.\nBiografia.\n\u00c8 il padre delle nuotatrici Anna e Daniela Beneck (note per la loro carriera agonistica portata avanti negli anni sessanta), rispettivamente sposate agli atleti Salvatore Morale e Roberto Frinolli.\nCarriera dirigenziale.\nBeneck \u00e8 stato il principale promotore dell'unificazione della Lega Italiana Baseball con la FIB (Federazione Italiana Baseball) di cui fu eletto presidente nel 1968.\nNegli anni ottanta ha creato la supersquadra denominata Club italia. Nel 1984 \u00e8 stato determinante il suo contributo per far accedere il baseball al circuito olimpico, sia pure come \"sport dimostrativo\".\nNel medesimo anno, quando era presidente della federazione, venne coinvolto in uno scandalo che riguardava diverse federazioni e fu esautorato dalla carica. Fu in seguito riabilitato totalmente e ritorn\u00f2 in federazione baseball come presidente onorario.\nQuale dirigente nazionale, Beneck regolament\u00f2 l'utilizzazione di giocatori \"oriundi\" nel campionato italiano di baseball. In veste di vicepresidente della federazione mondiale (all'epoca AIMBA) e di presidente di quella europea (CEBA) nel 1978 port\u00f2 invece per la prima volta i campionati mondiali in Europa (furono organizzati in Italia).\nIl football americano.\nOrganizzatore di tornei di football americano, \u00e8 stato l'ideatore del \"team\" Gladiatori Roma. Assieme ad altri appassionati, tra cui Marcello Loprencipe, Gianfranco Calistri e Niccol\u00f2 Franchetti Pardo, \u00e8 stato fra i fondatori della Lega Italiana Football (LIF), che inaugur\u00f2 lo stadio \"Vince Lombardi\" a Castel Giorgio, in provincia di Terni, il primo impianto italiano dedicato al football americano, e organizz\u00f2 i primi campionati a carattere nazionale nel 1977 e nel 1980.\nIn suo ricordo \u00e8 stato organizzato nel 2003 allo Stadio dei Marmi di Roma, il \"Memorial Bruno Beneck\" di football americano.\nNel 2006 \u00e8 stato introdotto nella Hall of Fame Italy.\n\u00c8 sepolto accanto alla moglie, Maria Teresa Agudio, nel cimitero Monumentale di Torino.\nIl regista.\nBeneck \u00e8 ricordato anche per essere stato un valente regista televisivo, autore di diversi programmi inerenti allo sport (fra cui nei primi anni sessanta una serie didattica sul gioco del calcio - \"Gioco del calcio - Come si gioca\" - presentata da Gioanin Ferrari e con l'intervento di campioni dell'epoca, da Jos\u00e9 Altafini, a Gianni Rivera, a Omar S\u00edvori) oltre che la \"Domenica Sportiva\" (nell'edizione da lui diretta venne introdotto l'uso della moviola in trasmissione).\nPer il cinema nel 1957 \u00e8 stato aiuto regista di Luigi Comencini in \"Mariti in citt\u00e0\"."}
{"id": "2756464", "revid": "729019", "url": "https://it.wikipedia.org/wiki?curid=2756464", "title": "Type 1 (mitragliatrice pesante)", "text": "La \u00e8 stata una mitragliatrice pesante in dotazione all'Esercito imperiale giapponese durante la seconda guerra mondiale a partire dal 1941, versione alleggerita della Type 92. Sparava cartucce calibro 7,7 \u00d7 58 mm Arisaka Type 99 con una cadenza di tiro superiore, la canna era rimovibile e il treppiede era pi\u00f9 sofisticato. In servizio dal 1941, non si conoscono la produzione n\u00e9 si sa se fu impiegata in modo massiccio durante la seconda guerra mondiale.\nStoria.\nLe operazioni in Manciuria e Cina nord-orientale intraprese dal 1932 avevano evidenziato pi\u00f9 volte che la mitragliatrice pesante Type 92, sebbene valida, presentava un ingombro eccessivo (oltre 50 chili con il treppiede). A partire dal 1940 furono perci\u00f2 inoltrate specifiche in proposito: il prototipo consegnato nel corso dell'anno era decisamente pi\u00f9 leggero della Type 92 e montava una canna quasi identica a quella adoperata sulla mitragliatrice leggera Type 99. Nel 1941 l'arma fu accettata dall'Esercito imperiale e designata \"mitragliatrice pesante Tipo 1\" (in lingua giapponese \"Ichi-shiki j\u016b-kikanj\u016b\").\nNon si hanno notizie sul numero di pezzi prodotti o consegnati, n\u00e9 la ditta o le ditte preposte alla fabbricazione. Tuttavia, \u00e8 noto che un singolo esemplare fu catturato dalle truppe statunitensi sull'isola di Luzon, Filippine, durante la campagna di riconquista dell'arcipelago.\nTecnica.\nLa Type 1 era una mitragliatrice pesante di squadra camerata per la sola cartuccia 7,7 \u00d7 58 mm Arisaka Type 99 senza collarino (la stessa del fucile d'ordinanza Type 99), a differenza della Type 92 che le accettava assieme alle sue proprie munizioni 7,7 \u00d7 58\u00a0mm Type 92 con semicollarino. Ciononostante la Type 1 manteneva lo stesso funzionamento del ciclo di fuoco a sottrazione di gas, l'alimentazione con caricatori a nastro metallico da trenta colpi ciascuno e il grilletto \"a pulsante\" sul lato posteriore del castello, dove erano state incernierate due manopole ripiegabili. Il sistema di calibrazione del gas era una copia di quello adoperato sulla mitragliatrice leggera Type 99; la sicura era sagomata a manovella, s'inseriva nella parte superiore dell'alloggiamento del cane e si controllava mediante una piccola leva sporgente dal lato sinistro posteriore del castello.\nSi distingueva invece per modifiche sostanziali alla canna, per le dimensioni e il peso diminuiti. La canna era raffreddata ad aria, ma era stata privata della pesante incamiciatura ad anelli volta a rallentarne il surriscaldamento ed equipaggiata con un vistoso rompifiamma avvitato alla volata: essa, perci\u00f2, poteva essere rimossa e sostituita quando troppo calda, ma il procedimento richiedeva circa un minuto a causa del complicato sistema di bloccaggio. La canna della Type 1 era stata ridotta da 721\u00a0mm a 589\u00a0mm di lunghezza o secondo un'altra fonte da 750\u00a0mm a 607\u00a0mm, era pesante 6,20 chili e l'anima presentava una rigatura lunga 558\u00a0mm, destrorsa e con otto pieni. La minuziosa analisi e l'alleggerimento di tutti i componenti interni si tradusse in un rateo di fuoco teorico maggiore della Type 92 ma, anche, in un surriscaldamento pi\u00f9 frequente che sembra sia stata la causa prima dell'adozione di una canna rimovibile. Il portellino di chiusura della finestra d'espulsione, sul lato destro del castello, era stato del pari rivisto e permetteva di intervenire pi\u00f9 facilmente in caso d'inceppamento; allo scopo di evitare o ridurre al minimo questo problema era stato mantenuto il piccolo oliatore in corrispondenza della finestra d'alimentazione, di modo che ogni cartuccia veniva lubrificata.\nLa mitragliatrice da sola pesava 15,25 chili ed era lunga nel complesso 1077\u00a0mm (970\u00a0mm senza rompifiamma); il treppiede era stato notevolmente alleggerito, passando da pi\u00f9 di 27 chili a 16,48 chili, e implementava un nuovo perno regolabile che permetteva un accurato fuoco indiretto. Il peso totale era dunque di 31,73 chili, quasi la met\u00e0 della Type 92. La mira avveniva sia con mirini metallici aperti, sia con mirini telescopici: l'alzo posteriore era tarato da 100 a metri. La cadenza di tiro teorica era stata calcolata in 400-450 colpi al minuto ma nella pratica, dovendo sostituire i nastri usati, scendeva a 200-250 colpi al minuto; i proiettili erano sparati con velocit\u00e0 iniziale di 732\u00a0m/s e la massima gittata utile era pari a metri. Erano disponibili cartucce con proiettili in piombo ordinari, traccianti e perforanti."}
{"id": "2756465", "revid": "486946", "url": "https://it.wikipedia.org/wiki?curid=2756465", "title": "Campionato Mondiale Supermoto 2002", "text": ""}
{"id": "2756467", "revid": "6923", "url": "https://it.wikipedia.org/wiki?curid=2756467", "title": "Europeo Supermoto 2002", "text": ""}
{"id": "2756469", "revid": "104458", "url": "https://it.wikipedia.org/wiki?curid=2756469", "title": "Lena D\u00fcrr", "text": "\u00c8 figlia di Peter e sorella minore di Katharina, a loro volta sciatori alpini di alto livello.\nBiografia.\nOriginaria di Germering e attiva in gare FIS dal dicembre del 2006, ha esordito in Coppa Europa il 26 gennaio 2008 a Lenggries, ottenendo il 9\u00ba posto in slalom speciale. Meno di un mese dopo, il 15 febbraio, ha disputato la sua prima gara di Coppa del Mondo, lo slalom speciale di Zagabria Sljeme, senza qualificarsi per la seconda manche.\nIl 17 dicembre 2008 ha conquistato il primo podio in Coppa Europa piazzandosi 3\u00aa nello slalom speciale disputato a Schruns, mentre il 4 dicembre 2009 ha ottenuto la prima vittoria nel circuito continentale nello slalom gigante di Lillehammer Kvitfjell. Nel febbraio seguente \u00e8 giunta 2\u00aa nella prova di slalom gigante ai Mondiali juniores del Monte Bianco, vincendo la medaglia d'argento a pari merito con l'italiana Federica Brignone alle spalle della norvegese Mona L\u00f8seth. Alla fine della medesima stagione, grazie anche a cinque podi (tra cui due vittorie), si \u00e8 aggiudicata la Coppa Europa, riportando il titolo in Germania otto anni dopo Maria Riesch.\nIl 29 gennaio 2013 ha conquistato la sua prima vittoria, nonch\u00e9 primo podio, in Coppa del Mondo, nello slalom parallelo di Mosca. Il 12 febbraio dello stesso anno ha conquistato la medaglia di bronzo nella gara a squadre ai Mondiali di Schladming, dove si \u00e8 classificata anche 30\u00aa nel supergigante e 21\u00aa nello slalom speciale e non ha completato lo slalom gigante; ai successivi Mondiali di Vail/Beaver Creek 2015 \u00e8 stata 13\u00aa nello slalom speciale. Due anni dopo, ai Mondiali di Sankt Moritz 2017, si \u00e8 classificata 26\u00aa nello slalom gigante e 18\u00aa nello slalom speciale. Ai XXIII Giochi olimpici invernali di , sua prima presenza olimpica, si \u00e8 classificata 5\u00aa nella gara a squadre e non ha completato lo slalom speciale; l'anno dopo ai Mondiali di \u00c5re 2019 \u00e8 stata 11\u00aa nello slalom speciale e 4\u00aa nella gara a squadre, mentre a quelli di Cortina d'Ampezzo 2021 ha vinto la medaglia di bronzo nella gara a squadre (partecipando come riserva), si \u00e8 classificata 14\u00aa nello slalom speciale e non si \u00e8 qualificata per la finale nello slalom parallelo. L'anno dopo ai XXIV Giochi olimpici invernali di ha vinto la medaglia d'argento nella gara a squadre e si \u00e8 piazzata 4\u00aa nello slalom speciale.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nPR = slalom parallelo\nCoppa Europa.\nCoppa Europa - vittorie.\nLegenda:\nGS = slalom gigante\nSL = slalom speciale\nAustralia New Zealand Cup.\nAustralia New Zealand Cup - vittorie.\nLegenda:\nGS = slalom gigante"}
{"id": "2756471", "revid": "6923", "url": "https://it.wikipedia.org/wiki?curid=2756471", "title": "Europeo Supermoto 2008", "text": ""}
{"id": "2756474", "revid": "84184", "url": "https://it.wikipedia.org/wiki?curid=2756474", "title": "Gottardo Freschetti", "text": "Biografia.\nFrequenta la Scuola d'Arte Industriale di Viggi\u00f9 vincendo alcuni premi nel corso di arte plastica, quindi si iscrive all'Accademia di Belle Arti di Milano, avendo come docente il professor Bolgiani.\nDagli anni Trenta lavora e collabora con Lodovico Pogliaghi. Questo sodalizio che durer\u00e0 per oltre 20 anni porter\u00e0 alla realizzazione di molte opere in diverse citt\u00e0 italiane; tra queste si segnalano i due Angeli reggi cero per la Cappella del SS. Sacramento nella Basilica del Santo a Padova (1936 \u2013 1941) e il portale della Basilica di Santa Maria Maggiore a Roma (1936 \u2013 1949).\nDella sua vasta produzione, si ricordano:\n- i lavori nel Duomo di Chiavari e nella chiesa di San Francesco a Lerici (1932 \u2013 1938);\n- nel cimitero di Viggi\u00f9: il monumento funebre per la famiglia Galli con Donna orante in ginocchio e quello per la famiglia Carresi con Donna dolente in piedi; i bassorilievi con L'assunzione della Vergine e di Cristo per il monumento funebre della famiglia Bottinelli; Cristo alla colonna in bronzo per la sepoltura della famiglia Bernasconi; i ritratti dei genitori e del fratello in bassorilievo (bronzo) per il monumento di famiglia;\n- i lavori nel Santuario di Caravaggio (1939);\n- il cancelletto dell'altare maggiore del Santuario del Sacro Monte di Varese (1942); \n- nel cimitero di Mozzate il monumento funebre per la famiglia Zampini (1949 \u2013 1950);\ntra il 1950 e il 1965: Madonna, santi Gervasio e Protasio, due angeli ed il timpano per la facciata della chiesa Parrocchiale di Parabiago; i medaglioni in bronzo per la famiglia Conti nella chiesa e nel cimitero di Malnate; Santa Rita per il Cimitero Monumentale di Milano; il monumento funebre per la famiglia Lana nel cimitero di Gallarate; i bassorilievi per la cappella Grampa nel Cimitero Monumentale di Busto Arsizio e opere che si trovano nei cimiteri di Desio, Varese, Gallarate, Bruzzano e nella chiesa di Melegnano.\nDal 1965 e fino alla morte, oltre ad occuparsi della realizzazione di ritratti a bassorilievo per committenza privata (coniugi Favini al cimitero del Sacro Monte di Varese; famiglia Zambianchi al cimitero Maggiore di Milano), libera il suo estro di artista da ogni restrizione nell'eseguire numerose opere in marmo a tutto tondo e a bassorilievo, attualmente di propriet\u00e0 privata ed in possesso della famiglia Freschetti.\nA Viggi\u00f9, nella sala IV, del Museo degli Artisti Viggitesi del Novecento, si conservano:\n- due bassorilievi con scene della Passione di Cristo\n- Madre e bambina\n- Maternit\u00e0\nLa tomba dell'artista si trova nel cimitero di Viggi\u00f9."}
{"id": "2756476", "revid": "6923", "url": "https://it.wikipedia.org/wiki?curid=2756476", "title": "Europeo Supermoto 2009", "text": ""}
{"id": "2756478", "revid": "124065189", "url": "https://it.wikipedia.org/wiki?curid=2756478", "title": "Maria Maddalena Rossi", "text": "Biografia.\nNata da una famiglia benestante ma numerosa, riusc\u00ec a laurearsi in Chimica nel 1930 all'Universit\u00e0 degli Studi di Pavia e trov\u00f2 lavoro a Milano. Nel 1937 ader\u00ec al PCd'I clandestino dove inizi\u00f2 a militare nella lotta antifascista.\nNel 1942, venne arrestata dalla polizia fascista a Bergamo e condannata al confino a Sant'Angelo in Vado fino al 25 luglio 1943. Poi si trasfer\u00ec a Zurigo, dove per circa un anno e mezzo continu\u00f2 a lavorare per il partito.\nNel dicembre 1944 torn\u00f2 a Milano ed entr\u00f2 a far parte della redazione de \"l'Unit\u00e0\" (all'epoca ancora giornale clandestino); nello stesso anno entr\u00f2 a far parte della Commissione Stampa e Propaganda della Direzione Alta Italia del PCI.\nNel 1946 fu eletta all'Assemblea Costituente aderendo al Gruppo Comunista. Nella Costituente si batt\u00e9 in modo particolare per il superamento dell'articolo della legge prefascista che vietava l'accesso delle donne ai gradi pi\u00f9 elevati della Magistratura: anche se tale battaglia non sfoci\u00f2 in un'apposita norma della Costituzione, il dibattito innescato dalla sua proposta apr\u00ec la strada al ricorso di Rosa Oliva, che quindici anni dopo fu portato con successo in Corte costituzionale da Costantino Mortati.\nNel frattempo \u00e8 fra le principali esponenti dell'Unione Donne Italiane, di cui diventer\u00e0 presidente nazionale dal 1947 al 1956.\nFu poi rieletta Deputata nella I, II e III legislatura, continuando sempre a battersi per i diritti delle donne.\nTra il 1957 ed il 1967 \u00e8 la vicepresidente della Federazione Democratica Internazionale Femminile.\nNel 1963 non si ricandida alla Camera dei Deputati e, trasferitasi a Porto Venere, lavora nella politica locale, diventando Sindaco nel 1970.\n\u00c8 morta nella sua casa di Milano a sole 2 settimane dal compimento dei suoi 89 anni. Riposa a Codevilla. Dal 2 novembre 2015 il suo nome \u00e8 iscritto al Famedio del Cimitero Monumentale di Milano."}
{"id": "2756480", "revid": "29307213", "url": "https://it.wikipedia.org/wiki?curid=2756480", "title": "Lightweight X11 Desktop Environment", "text": ""}
{"id": "2756491", "revid": "729019", "url": "https://it.wikipedia.org/wiki?curid=2756491", "title": "Type 94 (mortaio)", "text": "Il Type 94 \u00e8 stato un mortaio pesante da fanteria (in lingua giapponese \"Ku-yon-shiki kyokusha h\u014dheih\u014d\") in calibro 90\u00a0mm, introdotto nel 1935 dall'Impero giapponese per l'esercito imperiale. Con una gittata di oltre 3.500 metri, il mortaio dette prova di essere un'arma decisamente efficace nel ruolo di supporto ravvicinato e le armate giapponesi lo adoperarono con successo durante la seconda guerra sino-giapponese e la seconda guerra mondiale.\nSviluppo e produzione.\nI primi anni di guerra in Cina avevano dimostrato che l'artiglieria non sempre riusciva ad appoggiare le truppe quando richiesto a causa della complessa morfologia del territorio; inoltre il mortaio standard dei primi anni trenta era il Type 11 da 70\u00a0mm, un pezzo simile a quelli adoperati nella prima guerra mondiale e con una modesta gittata appena superiore ai 1.500 metri. La necessit\u00e0 di un nuovo tipo di mortaio si fece dunque importante e durante il 1934 venne progettato e completato il \"Type 94\", denominazione derivante dalle ultime due cifre del corrente anno imperiale (il 2594, corrispondente al 1934 del calendario gregoriano). Venne costruito in 450 esemplari.\nCaratteristiche.\nIl Type 94 si componeva di quattro parti principali. La canna in un unico pezzo pesante 33,74 chili era ad anima liscia, diversamente da tutti i mortai fino ad allora utilizzati che presentavano la canna rigata. Il diametro interno misurava 90,5\u00a0mm e la lunghezza complessiva era di 1270\u00a0mm; ai due lati della canna correvano due cilindri che funzionavano da ammortizzatore di rinculo: i due cilindri erano collegati all'estremit\u00e0 inferiore da un singolo giogo scorrevole a forma di \"U\", terminante in una piccola sfera. Il complesso d'ammortizzazione pesava ben 47 chili.Per mezzo della sfera, la canna era vincolata dalla culatta a una piastra d'appoggio di forma rettangolare (72,4 x 47\u00a0cm) dal peso di circa 40 chili e con tre sedi sferiche, volutamente progettata con tali specifiche per scaricare a terra la grande forza generata dallo sparo. Circa a met\u00e0 lunghezza della canna veniva agganciato il bipiede, una struttura da circa 33 chili dotata di due piccoli ammortizzatori ausiliari che andavano a trovarsi sotto la volata della canna; nel bipiede erano integrati gli organi preposti all'alzo (compreso tra i + 45\u00b0 e i +80\u00b0) e al brandeggio (massimo 100\u00b0) del mortaio, rispettivamente possibili grazie a una manopola a scorrimento orizzontale posta sotto i due cilindretti e mediante una manovella ad azionamento manuale a scorrimento verticale, sistemata subito sotto. Le due aste del bipiede terminavano ciascuna con una piccola piastra dalla cui faccia inferiore sporgeva un punteruolo, atto a infiggersi nel terreno e dare maggior stabilit\u00e0 durante le operazioni di fuoco. In totale il mortaio Type 94 deteneva un peso di 159 chili a vuoto, il che rendeva necessario un nutrito gruppo di operatori per disassemblarlo e spostarlo di volta in volta.\nSi potevano utilizzare bombe sia esplosive che fumogene: ogni ordigno di entrambi i tipi era lungo poco pi\u00f9 di 44\u00a0cm contando anche la spoletta, pesava 5,2 chili e presentava la classica forma aerodinamica. I due modelli erano dotati di una carica primaria e di sei cariche secondarie da 216 grani cadauna. Esistevano anche bombe incendiarie che allo scoppio disperdevano su una vasta area 40 pallottole caricate con una mistura di fosforo bianco e solfuro di carbonio: sviluppato per la lotta in Cina, questo ordigno venne comunque prodotto in quantit\u00e0 molto limitate. Il metodo di sparo era molto semplice: l'artigliere prendeva una bomba e la lasciava cadere dentro la canna, al cui fondo era infisso un percussore che attivato dall'urto innescava la carica di lancio dell'arma. Il raggio di tiro utile era pari a 3.800 metri e la velocit\u00e0 alla bocca raggiungeva i 227\u00a0m/s. Una fonte riporta una gittata massima di 3.700 metri mentre una terza riferisce che era compresa tra un minimo di circa 557 metri e un massimo di poco inferiore ai 3.800 metri.\nImpiego operativo.\nIl Type 94 ebbe il suo battesimo del fuoco durante le scaramucce contro le forze nazionaliste e comuniste cinesi, degenerate nel luglio 1937 in una vera e propria guerra: l'arma dette prova di affidabilit\u00e0 e anche notevole potenza, il che la rendeva una valida sostituta delle artiglierie campali quando non immediatamente disponibili. Dopo l'attacco di Pearl Harbor e l'inizio della guerra nel Pacifico, il mortaio Type 94 conferm\u00f2 la propria fama durante la conquista delle Filippine, le altre fulminee conquiste nipponiche e nelle varie fasi dell'estenuante campagna di Guadalcanal. In seguito venne sempre pi\u00f9 impiegato da postazioni difensive ben protette per interdire l'avanzata delle truppe statunitensi, che dalla fine del 1942 avevano strappato all'Impero del Sol Levante l'iniziativa militare. Continu\u00f2 a servire con efficacia l'esercito giapponese nei vari teatri di guerra fino alla conclusione del conflitto nell'agosto 1945.\nVarianti.\nIl sofisticato progetto del Type 94 venne rivisto nel 1937, creando il pari calibro Type 97 (\"Kunana shiki kyokusha h\u014dheih\u014d\"): tale versione, da non confondersi con l'omonimo Type 97 in calibro 81\u00a0mm, era priva dei meccanismi d'ammortizzazione ai lati della canna (accorciata a 1217\u00a0mm) e l'alzo raggiungeva i + 85\u00b0; per il resto le prestazioni balistiche rimasero invariate. La produzione ammont\u00f2 a 600 esemplari."}
{"id": "2756493", "revid": "183976", "url": "https://it.wikipedia.org/wiki?curid=2756493", "title": "Lena Duerr", "text": ""}
{"id": "2756497", "revid": "1654832", "url": "https://it.wikipedia.org/wiki?curid=2756497", "title": "Katia Ippaso", "text": "Biografia.\nGiornalista e scrittrice, vive a Roma. Ha lavorato per vari giornali italiani, tra cui \"L'Unit\u00e0\", \"Rinascita\" e \"Liberazione\". Firma la rubrica \"Visioni\" per \"Nuova Ecologia\", collaborando poi con \"Lettera 22\" e \"Hystrio\". Per l'ente teatrale italiano ha diretto i periodici \"La Critica\" e \"Etinforma\". \u00c8 autrice di una serie di documentari che raccontano i grandi attori del cinema italiano (Anna Magnani, Ugo Tognazzi, Tot\u00f2), trasmessi tutti su Sy Cinema. Nel marzo 2008 \u00e8 uscito il suo primo romanzo, \"Nell'ora che \u00e8 d'oro\", ambientato a New York. Con Editoria e Spettacolo ha pubblicato \"Le voci di Santiago\" (volume di recensioni e interviste sul confronto tra il teatro cileno e il teatro italiano), \"Io sono un'attrice - I teatri di Roberto Latini\" e \"Amleto a Gerusalemme\" (reportage dalla Palestina sul progetto \"Tam - Strumenti di Pace\").\nCome drammaturga, ha scritto alcuni atti unici centrati sul tema della famiglia e della violenza, tra cui il dramma \"Controfigura\", scritto a quattro mani con Giordano Raggi. Alla fine del 2009 crea un'alleanza artistica con Cinzia Villari: scelgono come nome \"Le Onde\", dal romanzo di Virginia Woolf. Le due scrittrici stanno lavorando ad una trilogia teatrale sul Giappone contemporaneo: il primo movimento, gi\u00e0 in corso d'opera, si intitola \"Doll is Mine\". \u00c8 socia fondatrice dell'associazione \"Filomena, la rete delle donne\"."}
{"id": "2756502", "revid": "125100738", "url": "https://it.wikipedia.org/wiki?curid=2756502", "title": "Aggio (Genova)", "text": "Aggio (pronuncia in genovese ) \u00e8 una frazione di Genova compresa nell'\"unit\u00e0 urbanistica\" \"Doria\" (ex circoscrizione di Struppa) del Municipio IV Media Valbisagno.\nGeografia.\nIl borgo, il cui toponimo deriva dall'omonimo termine ligure, che significa \"aglio\", per la presenza nella zona di numerose piante di aglio selvatico (\"Allium triquetrum\"), \u00e8 situato a 380\u00a0m sulle alture della val Bisagno, nella valletta del rio Torbido, affluente di destra del Bisagno.\nIl borgo, con le case disposte a gradini lungo il ripido pendio della valle, \u00e8 attraversato dalla strada provinciale SP 13 \"di Creto\", che con numerosi tornanti collega la val Bisagno con la valle Scrivia. Questa strada, aperta all'inizio del Novecento, unisce la localit\u00e0 Doria (un tempo sede del comune di Struppa, annesso a Genova nel 1926) con Montoggio, passando per il valico di Creto (605\u00a0m).\nStoria.\nPrima della costruzione della strada, Aggio era raggiungibile in un'ora di cammino con una ripida mulattiera che iniziava dall'antica chiesa di San Siro di Struppa, poco frequentata dai viandanti, che per raggiungere la valle Scrivia preferivano altre vie pi\u00f9 comode, come quelle che passavano per le frazioni di San Cosimo e San Martino. A testimonianza di questo l'assenza di monasteri, ospitali ed anche di semplici cappelle lungo questa via, che viceversa fu scelta all'inizio del XX secolo come percorso della nuova carrozzabile, che transita proprio attraverso il paese e dal 1927 \u00e8 percorsa dalla gara motociclistica Doria-Creto.\nIn passato gli abitanti del borgo si dedicavano soprattutto all'allevamento del bestiame ed erano conosciuti a Genova come produttori di ricotta, mentre era scarsamente praticata l'agricoltura, essendo inadatti alle coltivazioni i ripidi versanti della montagna dove per la difficolt\u00e0 di accesso non sorsero neppure palazzi di villeggiatura.\nCon la costruzione della strada anche il borgo, formato da poche case arroccate sulle ripide pendici del monte, si ingrand\u00ec e furono costruite nuove case, ed ha avuto inizio anche una frequentazione estiva da parte di molti abitanti della citt\u00e0, per i quali sono organizzate attivit\u00e0 culturali e ricreative.\nMonumenti e luoghi di interesse.\nChiesa di San Giovanni Battista in Aggio.\nStoria.\nLa chiesa di San Giovanni Battista si trova in una piazzetta nel centro del borgo, dirimpetto all'oratorio, nella frazione del Piano, sul tracciato dell'antico cammino che dalla val Bisagno portava a Creto e in valle Scrivia.\nUna cappella nel borgo esisteva probabilmente fin dal medioevo, e sarebbe stata citata per la prima volta in un documento del 1226, ma le prime notizie certe risalgono alla sua ricostruzione nel 1613 per iniziativa del cancelliere e segretario della Repubblica Ottaviano Corrigia.\nLa chiesa fu dedicata a Maria Santissima, a San Giovanni Battista e a San Lorenzo.\nIl 2 ottobre 1657, secondo gli storici Angelo e Marcello Remondini (o 1658, secondo il Ferretto) la chiesa, in precedenza succursale di San Siro di Struppa, fu eretta in parrocchia dal cardinale Stefano Durazzo.\nFu saccheggiata nel 1746, durante la guerra di successione austriaca: furono rubate la statua marmorea della Madonna, mentre i valligiani di Casella, vicino paese della valle Scrivia, asportarono le due campane, alloggiate in due piccoli archetti sul tetto (all'epoca la chiesa non disponeva di un campanile), recuperate nel luglio del 1747 dai paesani di Aggio che, secondo quanto riportato in un documento del 1750 conservato nell'archivio parrocchiale di Casella, \"con la forza e grandissimo oltraggio\", rubarono dal campanile della chiesa di Casella due campane del peso di \"circa 2050 libbre\" (circa 7 quintali).\nNel 1772 venne finalmente costruito il campanile, che fu dotato di una terza campana.\nNel 1872, sacrificando un grande olmo che sorgeva sul piazzale, la chiesa fu allungata di cinque metri e nel 1880 fu decorata ad affresco la facciata .\nLa chiesa venne eretta a prevostura dal cardinale Boggiani il 12 agosto 1919.\nLa vicenda di don Nicola Ricchini.\nNel 2005 nella piazza di Aggio \u00e8 stata collocata, a cura del comune di Genova, una targa in ricordo di don Nicola Ricchini, parroco di Aggio, protagonista di un curioso episodio durante la seconda guerra mondiale, quando fu deportato in Germania perch\u00e9 accusato di aver collaborato con i partigiani.\nDon Ricchini, nato a Bolzaneto nel 1910, fu ordinato sacerdote nel 1933 e nominato parroco di Aggio nel 1938. Quando 14 ottobre 1944 i partigiani fecero esplodere un deposito di tritolo dei tedeschi, distruggendo alcuni tornanti della strada provinciale, il parroco, che si era prestato a preavvisare la popolazione del borgo suonando le campane poco prima dell'esplosione in modo che tutti potessero mettersi al sicuro, fu arrestato dalle SS. Fu portato prima nel carcere di Marassi e poi nel campo di concentramento di Flossenb\u00fcrg, dove rischi\u00f2 pi\u00f9 volte la morte e dove, gravemente ammalato, rimase sino alla liberazione, il 20 aprile 1945.\nRistabilitosi, nonostante gli fosse stato pronosticato solo qualche giorno di vita, alcuni mesi pi\u00f9 tardi riusc\u00ec a tornare a Genova, dove, a causa di una errata comunicazione giunta all'allora arcivescovo card. Pietro Boetto era stato dato per morto (proprio pochi giorni prima del suo ritorno, nell'agosto del 1945, era stata celebrata una cerimonia funebre in sua memoria e nominato il suo successore alla guida della parrocchia). Reintegrato nell'incarico, rimase ad Aggio fino alla morte, nel 1986.\nDescrizione.\nLa chiesa ha la facciata tripartita orizzontalmente. Nella fascia inferiore, a sua volta tripartita verticalmente da coppie di lesene, si aprono le tre porte di ingresso, ciascuna sormontata da un frontone in rilievo. La parte centrale, in cui si apre la porta principale, \u00e8 avanzata rispetto al resto della facciata. Al di sopra delle due porte laterali oltre al frontone si aprono due finestre rettangolari. Le lesene della parte inferiore della facciata sorreggono una trabeazione con architrave e una cornice sporgente sulla quale si eleva il registro superiore, con al centro un finestrone semicircolare, ed un frontone che a sua volta sorregge la parte superiore della facciata formata da due vele in muratura con perimetro curvo. Internamente la chiesa ha tre navate divise da pilastri e l'abside semicircolare. Sono presenti due altari laterali lungo la navata di destra e uno solo in quella di sinistra; due cappelle sormontate da volte a botte chiudono le navate laterali ai lati del presbiterio.\nL'organo risale alla prima met\u00e0 dell'Ottocento. \nLa chiesa conserva altari e pulpito in marmo e dipinti del Seicento genovese.\nEventi.\nDoria-Creto.\nLa Doria-Creto \u00e8 una gara motociclistica genovese, che si teneva a partire da Doria verso Creto, lungo la strada statale 225 (ora strada provinciale 13). Le sue origini risalgono al 1927, quando il percorso non era ancora asfaltato; oggi \u00e8 diventata una manifestazione non competitiva.\nMarcia verde.\nLa \"Marcia verde\" \u00e8 una marcia amatoriale che parte ed arriva sul piazzale antistante la chiesa ad Aggio e percorre una serie di sentieri. La marcia \u00e8 stata ripresa nel 2006 dopo una interruzione di quindici anni, a cura del \"Gruppo sportivo ricreativo Aggio\". Il percorso si svolge per Passo Doasco, il passaggio del rio Scaggia, casa Doasco, l'attraversamento del rio Torbido, Gave, Colle del Sisa e quindi il ritorno sul sentiero dell'Alta Via dei Monti Liguri."}
{"id": "2756503", "revid": "189072", "url": "https://it.wikipedia.org/wiki?curid=2756503", "title": "Stato Sociale", "text": ""}
{"id": "2756516", "revid": "287204", "url": "https://it.wikipedia.org/wiki?curid=2756516", "title": "Fabrizio Larini", "text": "Carriera.\nGiocatore.\nCresciuto nell', senza mai esordire in prima squadra, ha disputato 5 campionati di Serie B dal 1975 al 1980 con e SPAL, per 124 presenze complessive e 6 reti.\nDirigente.\nRitiratosi nel 1986 dall'attivit\u00e0 agonistica, \u00e8 diventato dapprima il responsabile del settore giovanile (fino al 1997) del Parma, sua ex squadra, e subito dopo il direttore sportivo della prima squadra, mantenendo questo incarico fino al 2002.\nDal 2003 al 2005 \u00e8 stato all'Atalanta, successivamente si \u00e8 occupato di consulenze per societ\u00e0 calcistiche e dal 2008 \u00e8 il d.s. dell'Ancona.\nIl 2 giugno 2010 ha annunciato l'addio al club biancorosso ed il giorno seguente viene annunciato il suo ingaggio da parte dell'Udinese come nuovo direttore sportivo al posto di Sergio Gasparin. Ha mantenuto l'incarico fino alla scadenza del contratto, nel giugno 2013, e nel successivo mese di novembre \u00e8 subentrato a Luca Cattani al Novara. Il 7 giugno 2014, all'indomani della sconfitta nei play-out d'andata contro il Varese, \u00e8 sollevato dall'incarico di direttore sportivo del Novara.\nDal 1\u00ba giugno all'11 agosto 2016 \u00e8 stato il Direttore sportivo della ."}
{"id": "2756518", "revid": "1305772", "url": "https://it.wikipedia.org/wiki?curid=2756518", "title": "Paulin Talabot", "text": "Biografia.\nPaulin Talabot fu un eclettico ingegnere francese del XIX secolo che contribu\u00ec fortemente, come imprenditore o azionista di societ\u00e0 ferroviarie allo sviluppo delle ferrovie in Francia, in Austria e in Italia.\nAlla fine del 1846 quando fu fondata a Parigi, per iniziativa di Luigi Negrelli, la \"Soci\u00e9t\u00e9 d'\u00e9tudes du Canal de Suez\" Talabot fu il rappresentante francese.\nAlla fine degli anni cinquanta del XIX secolo venne incaricato dalla Societ\u00e0 ferroviaria \"S\u00fcdbahn\" di progettare il nuovo porto di Trieste.\nNel 1860 fu firmatario, per conto della Societ\u00e0 anonima delle strade ferrate lombardo-venete e dell'Italia Centrale, della \"Convenzione fra i Ministri dei Lavori Pubblici e delle Finanze di Sardegna e la Societ\u00e0 anonima delle ferrovie Lombardo-Venete e dell'Italia Centrale, in esecuzione dell'art. 2 del Trattato di Zurigo\" avente lo scopo di confermare le concessioni precedenti fatte dai Governi d'Austria, di Parma, Modena, Toscana e degli Stati Romani.\nTalabot fu anche un importante banchiere e partecip\u00f2 alla fondazione nel 1863 del \"Credito Lionese\" insieme alle famiglie Arl\u00e8s-Dufour, Enfantin e Chevalier.\nNel 1864 fond\u00f2 la Soci\u00e9t\u00e9 g\u00e9n\u00e9rale, un gruppo di cui fu il primo direttore generale, con la partecipazione di industriali e banchieri come Louis-Rapha\u00ebl Bischoffsheim, Alphonse Pinard, Edouard Hentsch e la famiglia Rothschild. Nel marzo 1865 fond\u00f2 la \"Societ\u00e0 Generale per il trasporto marittimo a vapore\". La linea di navigazione per l'Algeria aveva lo scopo di sfruttare la miniera di ferro di Mokta al-Habib, sita nei pressi di Bone, e trasportare il minerale a Marsiglia da cui la sua ferrovia, PLM, l'avrebbe trasportato ai vari altiforni.\nNel 1867 apr\u00ec un servizio passeggeri mensile per il Brasile.\nFu pure un politico francese deputato del governo al tempo di Napoleone III e consigliere generale del dipartimento di Gard e successivamente di quello di Alpes-de-Haute-Provence.\nFu direttore onorario della Compagnie des Chemins de fer de Paris \u00e0 Lyon et \u00e0 la M\u00e9diterran\u00e9e\nMor\u00ec il 21 marzo 1885 a Parigi"}
{"id": "2756519", "revid": "123964467", "url": "https://it.wikipedia.org/wiki?curid=2756519", "title": "Elettra Pollastrini", "text": "Biografia.\nNacque in una famiglia antifascista che nel 1934 fu costretta ad espatriare in Francia.\nFin da giovanissima si profess\u00f2 comunista e durante la Guerra civile spagnola and\u00f2 nel paese iberico a combattere contro il franchismo, a fianco delle Brigate Internazionali.\nTornata in Francia fu arrestata e incarcerata nella prigione femminile di Aichach, dove rimase fino al termine della Seconda guerra mondiale.\nRientrata in Italia, nel 1946 fu eletta nell'Assemblea Costituente nel Gruppo Comunista. Fu poi rieletta Deputata nella I e II Legislatura nelle file del PCI."}
{"id": "2756521", "revid": "599013", "url": "https://it.wikipedia.org/wiki?curid=2756521", "title": "Diego Osella", "text": ""}
{"id": "2756523", "revid": "88740", "url": "https://it.wikipedia.org/wiki?curid=2756523", "title": "Habighorst", "text": "Habighorst \u00e8 una frazione del comune tedesco di Eschede.\nStoria.\nIl comune di Habighorst fu soppresso e aggregato al comune di Eschede il 1\u00ba gennaio 2014."}
{"id": "2756525", "revid": "486946", "url": "https://it.wikipedia.org/wiki?curid=2756525", "title": "Campionato Mondiale Supermoto", "text": ""}
{"id": "2756527", "revid": "124109081", "url": "https://it.wikipedia.org/wiki?curid=2756527", "title": "GARR", "text": "GARR (acronimo di \"Gestione Ampliamento Rete Ricerca\") \u00e8 il nome della rete italiana a banda ultralarga dedicata alla comunit\u00e0 dell'istruzione, della ricerca e della cultura. Concepita negli anni '80, e realizzata nel 1991, \u00e8 gestita dal \"Consortium GARR\", fondato nel 2002 sotto l'egida del Ministero dell'istruzione, dell'universit\u00e0 e della ricerca. I soci fondatori sono: CNR, ENEA, INFN e CRUI in rappresentanza di tutte le universit\u00e0 italiane. Ha sede in Roma, in via dei Tizii.\nStoria.\nLa rete GARR \u00e8 nata dalla volont\u00e0 di unificare e armonizzare le differenti reti informatiche precedentemente esistenti nei centri di ricerca e nelle universit\u00e0. La prima rete unica \u00e8 stata realizzata nel 1991, grazie all'impegno del Gruppo per l'Armonizzazione della Rete della Ricerca (da cui deriva l'acronimo GARR), costituitosi alla fine degli anni '80 per rappresentare organicamente il mondo degli enti pubblici di ricerca e dell'universit\u00e0 italiana.\nL'attuale rete, che implementa la banda ultralarga, \u00e8 ideata e gestita dal Consortium GARR, fondato nel 2002 con il patrocinio del MIUR e i cui soci sono: CNR, ENEA, INAF, INFN, INGV e CRUI in rappresentanza di tutte le universit\u00e0 italiane.\nCompiti e funzioni.\nIl suo principale obiettivo \u00e8 quello di fornire connettivit\u00e0 ad altissime prestazioni e servizi innovativi alla comunit\u00e0 scientifica, accademica e della cultura favorendo la collaborazione internazionale attraverso l'interconnessione con le altre reti della ricerca e l'Internet mondiale.\nL'infrastruttura.\nAlla rete GARR sono connesse circa 1.000 sedi su tutto il territorio nazionale con oltre 2 milioni di utenti finali tra docenti, studenti e ricercatori.\nTutte le discipline di studio e ricerca sono rappresentate, in modo particolare GARR collega:\nLa rete si articola sul territorio con oltre \"100 point of presence\" e dispone di un'infrastruttura in fibra ottica con capacit\u00e0 massima di 200 Gbit/s. L'interconnessione alla rete internet avviene attraverso un doppio collegamento a 100 Gbit/s verso la rete G\u00c9ANT (a cui GARR partecipa) e con collegamenti multipli a 10 Gbit/s (complessivamente oltre 100 Gbit/s) verso le reti degli operatori commerciali Google, Cogent Communications e Level 3, oltre a vari collegamenti verso diverse reti regionali. Il peering \u00e8 effettuato principalmente presso i punti di interscambio del MIX (40 Gbit/s), il NaMeX (20 Gbit/s), il TOP-IX (10 Gbit/s), il Tix (1 Gbit/s), il VSIX (1 Gbit/s) e il PIX (1 Gbit/s) rispettivamente a Milano, Roma, Torino, Firenze, Padova, Palermo.\nTutta la rete GARR ha implementato sia IPv4 che IPv6.\nI servizi per gli utenti.\nGARR offre alla propria comunit\u00e0 di utenti una serie di servizi ad alto tasso di innovazione legati al funzionamento e all'utilizzo della rete, e altri di livello pi\u00f9 applicativo destinati agli utenti finali. "}
{"id": "2756529", "revid": "88740", "url": "https://it.wikipedia.org/wiki?curid=2756529", "title": "H\u00f6fer", "text": "H\u00f6fer \u00e8 una frazione del comune tedesco di Eschede.\nStoria.\nIl comune di H\u00f6fer fu soppresso e aggregato al comune di Eschede il 1\u00ba gennaio 2014."}
{"id": "2756534", "revid": "88740", "url": "https://it.wikipedia.org/wiki?curid=2756534", "title": "Scharnhorst (Eschede)", "text": "Scharnhorst \u00e8 una frazione del comune tedesco di Eschede.\nStoria.\nIl comune di Scharnhorst fu soppresso e aggregato al comune di Eschede il 1\u00ba gennaio 2014."}
{"id": "2756536", "revid": "462385", "url": "https://it.wikipedia.org/wiki?curid=2756536", "title": "Garr", "text": ""}
{"id": "2756537", "revid": "447535", "url": "https://it.wikipedia.org/wiki?curid=2756537", "title": "Livi Bacci", "text": ""}
{"id": "2756539", "revid": "104458", "url": "https://it.wikipedia.org/wiki?curid=2756539", "title": "Scialpinista", "text": ""}
{"id": "2756540", "revid": "287204", "url": "https://it.wikipedia.org/wiki?curid=2756540", "title": "Villa Franca (Paraguay)", "text": "Villa Franca \u00e8 un centro abitato del Paraguay; \u00e8 situato nel dipartimento di \u00d1eembuc\u00fa, di cui forma uno dei 16 distretti. \nPopolazione.\nAl censimento del 2002 la localit\u00e0 contava una popolazione urbana di 432 abitanti (920 nel distretto). \nCaratteristiche.\nVilla Franca, fondata nel 1775 dal governatore spagnolo Fernando de Pinedo, \u00e8 situata sulla riva sinistra del fiume Paraguay nella parte settentrionale del dipartimento; le attivit\u00e0 economiche principali sono l'allevamento e la pesca. "}
{"id": "2756541", "revid": "110157", "url": "https://it.wikipedia.org/wiki?curid=2756541", "title": "Br\u00f6ckel", "text": "Br\u00f6ckel \u00e8 un comune di 1.792 abitanti della Bassa Sassonia, in Germania.\nAppartiene al circondario (\"Landkreis\") di Celle (targa CE) ed \u00e8 parte della comunit\u00e0 amministrativa (\"Samtgemeinde\") di Flotwedel."}
{"id": "2756543", "revid": "767487", "url": "https://it.wikipedia.org/wiki?curid=2756543", "title": "Eicklingen", "text": "Eicklingen \u00e8 un comune di 3.218 abitanti della Bassa Sassonia, in Germania.\nAppartiene al circondario (\"Landkreis\") di Celle (targa CE) ed \u00e8 parte della comunit\u00e0 amministrativa (\"Samtgemeinde\") di Flotwedel."}
{"id": "2756547", "revid": "110157", "url": "https://it.wikipedia.org/wiki?curid=2756547", "title": "Langlingen", "text": "Langlingen \u00e8 un comune di 2.287 abitanti della Bassa Sassonia, in Germania.\nAppartiene al circondario (\"Landkreis\") di Celle (targa CE) ed \u00e8 parte della comunit\u00e0 amministrativa (\"Samtgemeinde\") di Flotwedel."}
{"id": "2756549", "revid": "124480305", "url": "https://it.wikipedia.org/wiki?curid=2756549", "title": "Provincia Socialista Autonoma della Voivodina", "text": "La Provincia Socialista Autonoma della Voivod\u00edna (serbo-croato Socijalisti\u010dka Autonomna Pokrajina Vojvodina, \u0421\u043e\u0446\u0438\u0458\u0430\u043b\u0438\u0441\u0442\u0438\u0447\u043a\u0430 \u0410\u0443\u0442\u043e\u043d\u043e\u043c\u043d\u0430 \u041f\u043e\u043a\u0440\u0430\u0458\u0438\u043d\u0430 \u0412\u043e\u0458\u0432\u043e\u0434\u0438\u043d\u0430), conosciuta anche come SAP Vojvodina (cirillico \u0421\u0410\u041f \u0412\u043e\u0458\u0432\u043e\u0434\u0438\u043d\u0430), era una delle aree autonome socialiste della Repubblica Socialista di Serbia dal 1963 al 1990. La capitale era Novi Sad.\nLa provincia autonoma venne costituita nel 1945 con la denominazione di Provincia Autonoma della Voivodina all'interno della Repubblica Popolare di Serbia, in seno alla Repubblica Federativa Popolare di Jugoslavia, incorporando i territori di Szer\u00e9m, Banato e Ba\u010dka riprendendo il nome storico di Voivodina al posto del precedente nome del banato del Danubio che aveva al tempo del Regno di Jugoslavia.\nNel 1963 con la promulgazione della nuova costituzione la sua denominazione venne cambiata in \"Provincia Socialista Autonoma della Voivodina\" diventando dal 1974 al 1992 una delle unit\u00e0 federali della Repubblica Socialista Federale di Jugoslavia.\nNel 1990 quando il XIV Congresso decise la dissoluzione della Lega dei Comunisti di Jugoslavia la regione riprese la denominazione di \"Provincia Autonoma della Voivodina\" in seno alla Repubblica di Serbia, entrando a far parte dal 1992, quando in seguito alle guerre jugoslave lo Stato jugoslavo si dissolse, della Repubblica Federale di Jugoslavia, costituita dalla Serbia e dal Montenegro."}
{"id": "2756552", "revid": "1272592", "url": "https://it.wikipedia.org/wiki?curid=2756552", "title": "Wathlingen", "text": "Wathlingen (bassotedesco: \"Wateln\") \u00e8 un Comune di 6.188 abitanti in Bassa Sassonia in Germania. Si trova nella zona sudorientale del circondario (\"Landkreis\") di Celle (targa CE) ed \u00e8 sede amministrativa della comunit\u00e0 amministrativa (\"Samtgemeinde\") di Wathlingen. Si trova a circa 30 km a est di Hannover. A nordovest l'adiacente villaggio di Papenhorst \u00e8 un quartiere di Nienhagen. \nGeografia.\nMolto vicino a Wathlingen scorre il fiume Fuhse. Il comune viene ombreggiato da una montagna di sali di potassio attualmente alta ancora circa 110 m. La citt\u00e0 del circondario di Celle si trova a circa 14 km.\nInfrastruttura.\nTraffico.\nA Wathlingen operano due linee di autobus.\nCon la CeBus GmbH &amp; Co. KG il villaggio viene collegato ogni mezzora, sempre alle --:19, dalla fermata dell'autobus Sp\u00f6rgenkamp West con la citt\u00e0 circondario di Celle. La fermata dell'autobus si trova all'inizio dell'abitato e non \u00e8 lontata da entrambi i supermercati ALDI e REWE. Ogni ora, sempre alle --:44, la linea attraversa l'intero abitato fino a Eicklingen. Esistono progetti per ampliare il collegamento a mezzo autobus alle --:19 Uhr fino alla fermata dell'autobus \u201eWathlingen Grundschule\u201c (scuola elementare di Wathlingen), oppure \u201eWathlingen Schulzentrum\u201c (centro scolastico Wathlingen) per migliorare la frequenza della linea 600. Le trattative con la CeBus GmbH sono in corso.\nCon l'autobus regionale Hannover, Wathlingen viene collegata quattro volte al giorno dalla linea di autobus 927 con la stazione a Ehlershausen. Al mattino alle 5:42, 6:39, nonch\u00e9 alla sera alle 15:47 e 17:17. La linea parte dalla fermata dell'autobus Wathlingen, Schulzentrum (centro scolastico di Wathlingen) e attraversa Papenhorst, Nienhagen e Nienhorst-M\u00fcggenburg verso Ehlershausen. L'orario della linea 927 \u00e8 studiato in coincidenza con la partenza dei treni delle linee S6 e S7 della S-Bahn Hannover in modo che i viaggiatori debbano attendere il treno solo pochi minuti.\nMezzi di comunicazione.\nIl giornale \"Wathlinger Bote\" \u00e8 il foglio di informazione ufficiale della comunit\u00e0 amministrativa di Wathlingen, viene pubblicato dalla casa editrice MoorVerlag a Gro\u00dfmoor. Viene edito con cadenza settimanale (di sabato). Inoltre esiste il mensile \"Wathlinger RegionsECHO\".\nIstruzione.\nA Wathlingen esiste nel centro dell'abitato la scuola elementare Wathlingen. Non lontano da questa si trova la scuola media superiore Wathlingen, che oltre a una Hauptschule e a una Realschule offre anche un ginnasio.\nStoria.\nLa localit\u00e0 pi\u00f9 antica della comunit\u00e0 amministrativa Wathlingen \u00e8 la sede della comunit\u00e0 amministrativa stessa. Wathlingen viene citata per la prima volta il 1 novembre 1022 quando il vescovo Bernward von Hildesheim dona il convento di St. Michaelis di Hildesheim e lo dota di numerosi beni, tra gli altri il \u201eWaditlogon\u201c.\nIl villaggio, che per secoli \u00e8 vissuto unicamente di agricoltura, attorno al 1900 ha conosciuto, con la costruzione dello stabilimento dei sali di potassio, un'enorme trasformazione in direzione industriale. Il numero di abitanti crebbe enormemente e nacque l'odierna \u201ecolonia\u201c come insediamento di minatori. Il circolo di minatori locale oggi prosegue la tradizione dei minatori.\nNel 1997 il comune di Wathlingen ha festeggiato il proprio 975esimo compleanno.\nI Wathlinger Kickers (giocatori di biliardino) nel 2009 hanno festeggiato il decennale dalla propria fondazione e dal 5 giugno 2010 si fregiano del titolo \u201eCampioni di Wathlingen 2010\u201c.\nLa scuola elementare di Wathlingen il 27 settembre 2010 ha festeggiato il proprio 100esimo anniversario. In questa occasione \u00e8 stata consegnata la nuova palestra ristrutturata della scuola elementare.\nReligioni.\nLa chiesa evangelico-luterana \"St.-Marien-Kirche\" sulla Kirchstra\u00dfe fa parte della diocesi di Celle. Della comunit\u00e0 ecclesiastica fa parte anche il cimitero all'interno del paese. Sulla Kantallee si trova il giardino d'infanzia evangelico-luterano \"Marienk\u00e4fer (maggiolino)\" fondato nel 1960 .\nAttorno al 1950 nacque una comunit\u00e0 cattolica a Wathlingen. Nel 1960/61 secondo il progetto di Josef Fehlig sulla strada per H\u00e4nigsen venne costruita la chiesa \"St.-Barbra-Kirche\", che oggi fa parte della parrocchia St. Ludwig a Celle.\nPolitica.\nIl Consiglio comunale del Comune di Wathlingen \u00e8 composto da 19 consiglieri. I membri del consiglio comunale vengono eletti mediante elezioni comunali ogni cinque anni.\nDistribuzione dei seggi a partire dal 2021 nel consiglio comunale del Comune di Wathlingen\nIn totale 19 seggi\n1 Cittadini per Wathlingen\n2 Lista civica-coalizione elettorale comunit\u00e0 amministrativa Wathlingen\nStemma.\nStemma: \u201esu fondo verde sotto due spighe incrociate pendenti un tegame tripode d'oro; sopra le spighe un set incrociato d'argento di attrezzi da minatore (martello e scalpello) con manici d'oro\u201c.\nGemellaggi.\nDal 1975 esiste un gemellaggio con la citt\u00e0 francese di Villeparisis. Viene inoltre portato avanti un gemellaggio con il Comune Gro\u00df Quenstedt in Sassonia-Anhalt.\nCultura e luoghi di interesse.\nDal 2007 a Wathlingen esiste il circolo Kleinbahn Wathlingen-Ehlershausen e. V. (KWE), anche chiamato \"die Kalibahn\". Si \u00e8 dato il compito di rendere nuovamente praticabili i tratti ferroviari dell'antica ferrovia di collegamento alla miniera verso gli impianti dei sali di potassio Niedersachsen e Riedel. Un giorno correranno nuovamente treni sui tratti paesaggisticamente attraenti di Ehlershausen (collegamento alla rete ferroviaria della Deutsche Bahn) verso Wathlingen e ancora verso H\u00e4nigsen.\nA tale scopo verranno reciprocamente collegati monumenti storici, industriali nonch\u00e9 agricoli. I membri del circolo si occupano alacremente di liberare i tragitti dalle piante selvatiche, di chiudere un tratto di binari mancanti lungo 1000 m (qui sono stati rubati i binari metallici da ladri di metallo) nonch\u00e9 di ammodernare e completare il parco veicoli."}
{"id": "2756560", "revid": "287204", "url": "https://it.wikipedia.org/wiki?curid=2756560", "title": "Wienhausen", "text": "Wienhausen \u00e8 un comune di 4.188 abitanti della Bassa Sassonia, in Germania.\nSi trova a nord-ovest di Braunschweig e Wolfsburg, a ovest del confine con lo Stato di Sassonia-Anhalt.\nAppartiene al circondario (\"Landkreis\") di Celle (targa CE) ed \u00e8 parte della comunit\u00e0 amministrativa (\"Samtgemeinde\") di Flotwedel. Il paese si sviluppa intorno all'abbazia di Wienhausen.\nStoria.\nNella documentazione storica la citt\u00e0 viene menzionata per la prima volta nel 1052 come \"Huginhusen\". Wienhausen senza dubbio ricopriva allora una posizione ben strategica, trovandosi alla confluenza dell'Aller e dell'Oker. \nIl duca Ottone I di Braunschweig concesse a sua zia Agnese di Landsberg di abitarvi in una residenza chiamata \"Domus Ottonis\". Oltre a questa il duca don\u00f2 anche terreni e foreste in accordo con la citt\u00e0 di Celle e con l'abbazia di Wienhausen.\nTurismo.\nIl paese \u00e8 noto soprattutto per l'abbazia di Wienhausen, dove vengono tenute regolarmente manifestazioni culturali di vario genere."}
{"id": "2756561", "revid": "6923", "url": "https://it.wikipedia.org/wiki?curid=2756561", "title": "AMA Supermoto 2006", "text": ""}
{"id": "2756563", "revid": "6923", "url": "https://it.wikipedia.org/wiki?curid=2756563", "title": "AMA Supermoto 2007", "text": ""}
{"id": "2756569", "revid": "6923", "url": "https://it.wikipedia.org/wiki?curid=2756569", "title": "AMA Supermoto 2008", "text": ""}
{"id": "2756570", "revid": "6923", "url": "https://it.wikipedia.org/wiki?curid=2756570", "title": "AMA Supermoto 2009", "text": ""}
{"id": "2756576", "revid": "36418", "url": "https://it.wikipedia.org/wiki?curid=2756576", "title": "Karmapa Trinley Thaye Dorje", "text": ""}
{"id": "2756582", "revid": "599013", "url": "https://it.wikipedia.org/wiki?curid=2756582", "title": "Guido Postiglione", "text": "Carriera.\nHa militato in Serie A con la maglia del , con cui segn\u00f2 3 reti.\nIn Serie B ha giocato con Hellas Verona (36 presenze con 16 reti) e (7 gol in 47 partite tra il 1963 ed il 1965). In rosanero, proveniente dal Bari, vi arriv\u00f2 come contropartita tecnica per il trasferimento di Fernando in Puglia."}
{"id": "2756585", "revid": "287204", "url": "https://it.wikipedia.org/wiki?curid=2756585", "title": "Bellingham Slam", "text": "I Bellingham Slam sono stati una societ\u00e0 di pallacanestro statunitense con sede a Bellingham, nello Stato di Washington, e hanno disputato la International Basketball League.\nStoria.\nEssi discendono dai Bellingham Fircrests campioni PCPBL, lega professionistica nordamericana attiva per sole due stagioni nella seconda met\u00e0 degli anni '40.\nFondati nel 2005, hanno disputato due campionati ABA, prima di approdare, nel 2007, nella International Basketball League, di cui si sono laureati campioni nel 2008, 2012, 2013 e 2014."}
{"id": "2756586", "revid": "307923", "url": "https://it.wikipedia.org/wiki?curid=2756586", "title": "Freestyler", "text": ""}
{"id": "2756590", "revid": "2184720", "url": "https://it.wikipedia.org/wiki?curid=2756590", "title": "Nessuno (Neffa)", "text": "Nessuno \u00e8 il secondo singolo estratto dall'album \"Sognando contromano\", di Neffa, il quale contiene anche la frase \"Sognando contromano\" nel testo. \u00c8 stato pubblicato il 2 ottobre del 2009 dall'etichetta discografica RCA.\nVideo musicale.\nIl video della canzone \u00e8 stato affidato nuovamente a Fabio Jansen e racconta una favola ambientata sulle ombre di un muro di una stanza di una bimba."}
{"id": "2756597", "revid": "767487", "url": "https://it.wikipedia.org/wiki?curid=2756597", "title": "Ron Korb", "text": "\u00c8 anche conosciuto come il Drago del Flauto (cinese: \u9f99\u7b1b) in Cina, Tuono Benedetto \u96f7\u6069\u5bc7\u4f2f (pinying: Lai-en-ko-Completo) a Taiwan e il Principe dei Flauti (giapponese: fluto non kikoshi) in Giappone.\nStile musicale.\nKorb \u00e8 noto per aver scritto musica culturalmente eterogenea e per la sua padronanza nel suonare una vasta gamma di strumenti musicali a fiato della World Music. Il suo lavoro abbraccia un'ampia gamma di generi tra cui classica, jazz, latina, asiatica, celtica, e medio-orientale. Molte sue canzoni sono musica a programma basato su temi di storie che formano \"concept album\". I concetti provengono spesso da una sua ricerca delle proprie radici multi-culturali e dall'esperienza dei molti viaggi.\nEducazione.\nRon Korb ha iniziato a suonare il flauto dolce nella scuola elementare ed \u00e8 poi passato nella sua adolescenza in una band irlandese di pifferi e tamburi. Mentre frequentava il Royal Conservatory of Music ha vinto diversi concorsi musicali locali. Ha conseguito una borsa di studio in flauto classico presso l'Universit\u00e0 di Toronto, dove si \u00e8 laureato in Music Performance. Il suo insegnante principale era Douglas Stewart. Ha partecipato a diversi masterclass tenuti da Paula Robison, Robert Aitken, Severino Gazzeloni, Raymond Guiot al Domaine Forget, Qu\u00e9bec e Michel Debost ad Assisi. Dopo la laurea con lode, Korb ha scoperto la musica cinese. Il suono del flauto di bamb\u00f9 asiatico lo affascin\u00f2 a tal punto che si trasfer\u00ec in Giappone nel 1991 per studiare gagaku (musica di corte), shinobue (musica giapponese tradizionale) e ry\u016bteki (flauti di bamb\u00f9) con Akao Michiko. Da allora ha viaggiato in tutto il mondo collezionando e studiando flauti indigeni. Possiede ora una collezione di oltre 200 flauti.\nCarriera.\nRon Korb ha pubblicato 30 album come solista in 20 paesi con varie etichette discografiche. Ha inoltre partecipato alle registrazioni di molti artisti di fama mondiale come Olivia Newton John, Liona Boyd, Mychael Danna, Renaissance (gruppo musicale) Jim McCarty (batterista degli Yardbirds), e alla registrazione, in presenza di Papa Giovanni Paolo II, in occasione della Giornata Mondiale della Giovent\u00f9. Brani e pezzi di Ron sono stati impiegati in molti film importanti e come colonne sonore in telefilm. Ha suonato in varie opere premiate al Gemini, al G\u00e9nie e al Festival di Cannes e in film che hanno avuto nomination all'Oscar del cinema di registi come Ang Lee, Atom Egoyan, John Woo, e Mira Nair (per l'elenco dettagliato si veda IMDb, Internet Movie Database). Nel film di Robert Lepage N\u00f4, Ron, vestito con il tradizionale kimono, ha suonato il n\u014dkan (\u80fd\u7ba1) nella scena iniziale.\nRon ha collaborato molte volte con l'amico di lunga data Donald Quan. Nel 1990 pubblicarono insieme \u201cTear of the Sun\u201d che fu No. 1 nella Top 40 del Canada New Age. Nel 2001 hanno fatto la direzione musicale di Peter Gabriel al Tribute and Homage per il Harbourfront Centre's \u201cWorld Leaders\u201d. Insieme hanno condiviso il palco con Peter Gabriel, Jane Siberry, Tia Carrere, Arn Chorn Pond, Loreena McKennitt, e Daniel Lanois. Nello stesso anno, hanno scritto la canzone per il Toronto Olympic Bid, che \u00e8 stata eseguita dalla Toronto Symphony al Roy Thomson Hall.\nComposizioni.\nOltre che comporre i pezzi per i suoi album, ha anche scritto canzoni per molti grandi cantanti asiatici. La sua canzone per Alan Tam (cinese: \u8c2d\u548f\u9e9f) ha vinto il Doppio disco di platino per la Polygram Records. Un'altra canzone registrata dalla superstar Cantopop Romana Tam (cinese: \u7f57\u6587) ha vinto come \u201cMigliore Composizione originale\u201d al premio RTHK (Radio Television Hong Kong), l'equivalente del Grammy Awards di Hong Kong.\nNel 2006 Ron Korb \u00e8 stato incaricato di comporre un tributo musicale al defunto principe Takamado ed eseguito al gal\u00e0 di apertura della Galleria Giapponese al The Royal Ontario Museum in presenza della vedova Sua Altezza Imperiale Principessa Takamado del Giappone. \nNel 2008 a Ron \u00e8 stato richiesta, dalla Commissione dell'Australian Music Examinations, la stesura di un libro che comprendesse un insieme di pezzi per flauto e per pianoforte per gli esami per flauto, libro dal titolo \"Flute for Leisure\". Ron ha anche composto musica per film, per danza e per il teatro.\nTour.\nRon Korb si \u00e8 esibito nei cinque continenti, tra cui: \u201cFreer Gallery of Art\u201d and Arthur M. Sackler Gallery allo Smithsonian Institution di Washington DC, Madison Square Garden di New York, Festival di Glastonbury in Inghilterra, Teatro Nacional de Panam\u00e1, Heian Sacrario a Kyoto, Zhong Shan Hall di Taiwan, la Shanghai International Music Festival, The Century Theatre di Pechino e Sun Eppure Sen Memorial Hall di Canton. Inoltre ha rappresentato il Canada all'Expo 2005 a Nagoya, Giappone. Inoltre, \u00e8 stato l'artista d'apertura per concerti di Ces\u00e1ria \u00c9vora, e ha effettuato tourn\u00e9e in Cina e in Canada con il vocalista Dadawa (cinese: \u6731\u54f2\u7434, pinyin: Zhu Zheqin)\nAltre attivit\u00e0.\nDurante la registrazione al Real World Studios in Inghilterra nel 1999, Ron ha incontrato Peter Gabriel che gli ha suggerito d'incontrare Arn Chorn Pond, il flautista cambogiano nonch\u00e9 attivista dei diritti umani. Ron si \u00e8 recato, come volontario, a Phnom Penh per aiutare alla registrazione della musica per il \u201cMasters Cambodian Performance Project\u201d dell'anno successivo. Ora, questo programma si chiama \u201cCambodian Living Arts\u201d ed \u00e8 progettato per recuperare e preservare la musica tradizionale cambogiana con l'intento di insegnarla e di creare un archivio musicale.\nRon ha registrato i maestri musicisti coinvolti nel programma tra cui Yim Saing (kloy: flauto), Cheak Mach (cantante), Ek Son (takay: strumento a corde orizzontali), Yoeun Mek (tror so: violino a due corde) e Nong Jok (cantante). Mentre in Cambogia the musicisti hanno anche incontrato la principessa Bopha Devi e membri dell'UNESCO."}
{"id": "2756605", "revid": "767487", "url": "https://it.wikipedia.org/wiki?curid=2756605", "title": "Hong Kong Open 1996", "text": "L'Hong Kong Open 1996 \u00e8 stato un torneo di tennis giocato sul cemento. \n\u00c8 stata la 21\u00aa edizione dell'Hong Kong Open che fa parte della categoria World Series nell'ambito dell'ATP Tour 1996.\nSi \u00e8 giocato a Hong Kong dall'8 al 14 aprile 1996.\nCampioni.\nSingolare.\n Pete Sampras ha battuto in finale Michael Chang, 6\u20134, 3\u20136, 6\u20134\nDoppio.\n Patrick Galbraith / Andrej Ol'chovskij hanno battuto in finale Kent Kinnear / Dave Randall, 6\u20133 6\u20137, 7\u20136"}
{"id": "2756613", "revid": "240860", "url": "https://it.wikipedia.org/wiki?curid=2756613", "title": "Giancarlo Puecher", "text": ""}
{"id": "2756617", "revid": "3115", "url": "https://it.wikipedia.org/wiki?curid=2756617", "title": "Grotte di Montevicoli", "text": "Le grotte di Montevicoli sono un sistema di cavit\u00e0 naturali ubicate nell'omonima contrada a circa 1,5\u00a0km dall'abitato di Ceglie Messapica. \nScoperte nei primi anni sessanta durante la risistemazione di un muretto a secco, le grotte sono state intensivamente visitate fino al 1996. All'interno dall'anno di apertura fino al 1996 veniva allestito ogni anno nel periodo natalizio un presepe artistico.&lt;br&gt;\nDopo l'anno di chiusura le grotte sono state aperte solo saltuariamente e per brevi periodi.\nIl 30 dicembre 2014 la civica amministrazione ha provveduto all'acquisto dell'area soprasuolo alle grotte. Dopo l'acquisto della porzione di terreno negli ultimi mesi del 2015 l'amministrazione comunale utilizzando dei finanziamenti europei nell'ambito programma di cooperazione Grecia-Italia 2007-2013 ha eseguito all'interno delle grotte lavori di riqualificazione e messa in sicurezza del percorso di visita lungo circa 100 m. Le grotte sono quindi state riaperte il 19 dicembre 2015.\nAlla grotta si accede tramite un cancello che protegge l'ingresso ampliatio artificialmente al fine di facilitare l'accesso. Scesi i primi tredici scalini, si giunge nel primo ambiente. A sei metri dall'ingresso si notano le prime stalagmiti e colonne. A destra si trova un piccolo ambiente contenente una pozza alimentata da acque di stillicidio. Proseguendo il percorso si costeggia una colonna centrale che fa da preludio alla sala ricca di imponenti e suggestivi speleotemi. La grotta \u00e8 lunga circa 50 m."}
{"id": "2756618", "revid": "1187695", "url": "https://it.wikipedia.org/wiki?curid=2756618", "title": "Tormentone estivo", "text": "Un tormentone estivo \u00e8 una canzone che durante l'estate ha grande diffusione attraverso i principali mezzi di comunicazione mediatica (radio e televisione) e in ambienti ludici come discoteche, sale da ballo e villaggi turistici.\nCaratteristiche tipiche dei tormentoni, di cui tuttavia non esiste una definizione univoca, sono: semplice fruibilit\u00e0, ritmo ballabile e melodie facilmente orecchiabili, rime di facile riconoscimento e normalmente testi aventi per oggetto argomenti poco impegnati.\nIn una stessa estate possono essere individuati vari \u201ctormentoni\u201d, anche se qualche canzone ha pi\u00f9 successo delle altre. In passato, in Italia, queste canzoni sono state spesso legate a manifestazioni canore come Un disco per l\u2019estate, il Cantagiro ed il Festivalbar.\nAlcune canzoni diventano \"tormentoni estivi\" in quanto utilizzate come colonne sonore di pubblicit\u00e0 televisive che ne amplificano la diffusione presso il pubblico.\nStoria in Italia.\nL'espressione nacque nel 1962 quando Nico Fidenco lanci\u00f2 il brano \"Legata a un granello di sabbia\", inizialmente rifiutato al Festival di Sanremo. Negli anni sessanta grandissimo successo ebbero le canzoni di Edoardo Vianello che, con brani come \"Abbronzatissima\" e \"I Watussi\", viene da molti considerato il \"re dei tormentoni\" del decennio. Altre hit del periodo da considerare tormentoni estivi sono senza dubbio \"Stasera mi butto\" di Rocky Roberts, \"Azzurro\" di Adriano Celentano e \"Acqua azzurra, acqua chiara\" di Lucio Battisti. Queste canzoni sono fortemente radicate ancora oggi nell'immaginario collettivo italiano.\nGli anni settanta, fortemente politicizzati, vedono pochi successi classificabili come tormentoni estivi ma, sul finire del decennio, si impongono giovani cantanti che, forse intuendo il cambio di clima sociale, sfornano delle hit di grande successo, come ad esempio \"Ti amo\", \"Tu\" e \"Gloria\" di Umberto Tozzi, \"Splendido splendente\" di Rettore, \"Tu sei l'unica donna per me\" e \"Figli delle stelle\" di Alan Sorrenti.\nNegli anni ottanta i tormentoni estivi hanno un vero e proprio exploit, spinti da un clima decisamente pi\u00f9 leggero e spensierato del decennio precedente, grazie anche al successo di programmi come Festivalbar e di canali televisivi come MTV. Il primo esempio si ha con \"Gioca Jouer\" di Claudio Cecchetto, uscito nel 1981 e ancora oggi ballato e riproposto continuamente. Anche gli anni ottanta hanno il loro \"re dei tormentoni\": in questo caso si tratta del duo Righeira che, con singoli come \"Vamos a la Playa\", \"No tengo dinero\" e \"L'estate sta finendo\", sono conosciuti e trasmessi ancora oggi: taluni ritengono perfino che \"Vamos a la playa\" sia a sua volta il prototipo stesso del tormentone estivo. Nello stesso decennio, inoltre, molti artisti italiani cantano in inglese per raggiungere un pubblico pi\u00f9 vasto, da Ivana Spagna con \"Easy Lady\", a Sabrina Salerno con \"Boys (Summertime Love)\" mentre, sul fronte delle canzoni cantate in italiano, sono da segnalare i successi di Giuni Russo con \"Un\u2019estate al mare,\" del Gruppo Italiano con \"Tropicana\", di Gianni Togni con \"Luna\".\nGli anni novanta segnano una standardizzazione della hit con dei singoli da battaglia, trascinati dal successo di MTV, che riportano al centro dell\u2019attenzione la melodia. Tra i pezzi estivi di maggior successo ricordiamo: \"Un\u2019estate italiana\" di Edoardo Bennato e Gianna Nannini (inno ufficiale dei Mondiali di Calcio 1990), \"Sotto questo sole\" di Francesco Baccini e i Ladri di Biciclette, \"Mare mare\" di Luca Carboni, \"50 Special\" dei L\u00f9napop. In questo decennio, inoltre, il portoricano Ricky Martin ha sfornato delle hit dal grande successo arrivate anche in Italia, come \"Mar\u00eca\" (1996), \"La copa de la vida\" (1998), \"Livin\u2019 la vida loca\" (1999). Non si devono dimenticare anche canzoni come la \"Lambada\" dei Kaoma o la \"Macarena\" del Los del R\u00edo, che ebbero grande successo all'epoca e sono ancora oggi trasmesse e ballate.\nNegli anni 2000 i tormentoni estivi sono brani pensati per colonizzare le radio e ottenere un successo immediato ma spesso effimero, come il leader indiscusso del genere ovvero \"Tre parole\" di Valeria Rossi che, con un testo semplice e una melodia estremamente orecchiabile, pu\u00f2 ben porsi al livello delle hit dei Righeira in questa particolare disamina. Sulla scia del grande successo di questo brano, si pongono altre hit del decennio come \"Aserej\u00e9\" del gruppo musicale spagnolo Las Ketchup, \"Vamos a bailar\" di Paola &amp; Chiara, \"Como suena el corazon\" di Gigi D'Alessio - queste due canzoni mischiano italiano e spagnolo come altre del periodo - \"La canzone del capitano\" di DJ Francesco, \"La camisa negra\" di Juanes, \"Hips Don't Lie\" di Shakira, \"Umbrella\" di Rihanna e \"Bruci la citt\u00e0\" di Irene Grandi. Nell'estate 2006, anno in cui l'Italia vinse i mondiali, si ricordano inoltre \"Seven Nation Army\" dei The White Stripes che divenne un coro da stadio, \"Cuore azzurro\" dei Pooh e \"Siamo una squadra fortissimi\" di Checco Zalone.\nGli anni 2010, dal punto di vista musicale, consolidano il successo del rap in Italia e, in tal senso, sono da ricordare i tormentoni estivi \"Roma-Bangkok\" di Baby K e Giusy Ferreri, e \"Andiamo a comandare\" di Fabio Rovazzi che, nato sui social, con un testo semplice ed efficace, diventa una vera hit quando diviene una delle canzoni pi\u00f9 ballate e trasmesse. Molto successo hanno avuto anche \"Sofia\" di Alvaro Soler, \"Riccione\" dei Thegiornalisti, \"Amore e capoeira\" di Takagi &amp; Ketra, \"Waka Waka (This Time for Africa)\" di Shakira e \"Despacito\" di Luis Fonsi.\nDal 2017 la radio RTL 102.5 organizza inoltre \"Power Hits Estate\", un programma che elegge le classifiche estive, le cui prime posizioni sono state raggiunte da Francesco Gabbani nel 2017 con \"Tra le granite e le granate\", i Boomdabash nel 2018 insieme a Loredana Bert\u00e8 con \"Non ti dico no\" e successivamente nel 2019 insieme ad Alessandra Amoroso con \"Mambo salentino\" e nuovamente nel 2020 con \"Karaoke\" e Marco Mengoni e Purple Disco Machine nel 2021 con \"Ma stasera\". L'edizione 2021 ha assegnato inoltre altri premi ad altri brani di successo quali \"Mille\" di Fedez, Achille Lauro e Orietta Berti, \"We Could Be Dancing\" di Bob Sinclar e Molly Hammar e \"Musica leggerissima\" di Colapesce e Dimartino.\nAltri significati.\nNonostante l'origine tipicamente canora, il termine viene usato anche in altri ambiti caratteristici dell'estate non solo italiana, ad esempio politico, di gossip e sportivo. Relativamente al calcio, ad esempio, gi\u00e0 negli anni '80 si parlava di \"tormentone estivo\" riferendosi ai calciatori protagonisti del Calciomercato. Analogamente, viene definita \"tormentone\" una storia d'amore tra due personaggi pubblici ampiamente pubblicata sulle riviste di gossip."}
{"id": "2756620", "revid": "4252", "url": "https://it.wikipedia.org/wiki?curid=2756620", "title": "Tossoidi", "text": ""}
{"id": "2756627", "revid": "29308800", "url": "https://it.wikipedia.org/wiki?curid=2756627", "title": "Impero ghanese", "text": ""}
{"id": "2756628", "revid": "300067", "url": "https://it.wikipedia.org/wiki?curid=2756628", "title": "George Sobek", "text": ""}
{"id": "2756629", "revid": "29308812", "url": "https://it.wikipedia.org/wiki?curid=2756629", "title": "Impero malese", "text": ""}
{"id": "2756631", "revid": "767487", "url": "https://it.wikipedia.org/wiki?curid=2756631", "title": "Myles Kennedy", "text": "Egli \u00e8 inoltre l'ex-cantante dei The Mayfield Four e del gruppo fusion Citizen Swing; ha anche suonato la chitarra per il gruppo strumentale jazz Cosmic Dust. Oltre a Slash, il cui omonimo album di debutto da solista contiene due brani scritti insieme a Kennedy e cantate da quest'ultimo, Kennedy ha collaborato con vari altri artisti, tra i quali Fozzy, Sevendust e gli ex-membri dei Led Zeppelin. Il 2 gennaio 2008 ha dato vita al suo profilo Myspace, mentre il 14 aprile 2012 ha cantato, in occasione dell'ingresso alla Rock and Roll Hall of Fame dei Guns N' Roses alcuni brani del gruppo, dato che Axl Rose non si \u00e8 presentato sul palco.\nBiografia.\nPrimi anni.\nNato il 27 novembre 1969, Kennedy \u00e8 cresciuto in una fattoria a Spokane, insieme ai suoi genitori, dopo essersi trasferito ancora piccolo dall'Idaho settentrionale. Ispirato intorno ai 15 anni dai Led Zeppelin, inizi\u00f2 a suonare la chitarra imparando i loro grandi classici. Deciso fermamente ad apprendere lo strumento, guadagn\u00f2 i soldi necessari per comprare una chitarra pulendo le stalle per cavalli della sua fattoria, ricevendo un dollaro per stalla. In quel periodo, mentre le sue influenze chitarristiche provenivano principalmente dai Led Zeppelin, la sua formazione canora ebbe invece origine dalla grande passione che nutriva per i classici del soul (come Stevie Wonder e Marvin Gaye) conosciuti sbirciando tra i dischi dei genitori. Ha frequentato la \"Mead High School\" sul lato nord di Spokane, insieme a Marty Meisner, Zia Uddin e Craig Johnson (futuri compagni nei The Mayfield Four); durante la sua permanenza nell'istituto suon\u00f2 la chitarra nel gruppo jazz liceale e la tromba nell'orchestra della scuola. Dopo essersi diplomato, Kennedy ha svolto il programma di studi di musica jazz/commerciale al \"Spokane Falls Community College\".\nKennedy intraprese la sua carriera musicale in un gruppo locale di Spokane, chiamato Bittersweet. Ancora all'inizio della sua carriera, Kennedy suon\u00f2 la chitarra per un gruppo jazz chiamato Cosmic Dust. Il suo lavoro alla chitarra con quest'ultimo gruppo era molto avanzato: utilizzando la sua conoscenza della teoria del jazz in unione alle sue notevoli abilit\u00e0 tecniche, egli combin\u00f2 il suono della chitarra jazz tradizionale con un tono pi\u00f9 tendente al fusion.\nPoco dopo la pubblicazione del primo album dei Cosmic Dust, \"Journey\", il bassista Clipper Anderson abbandon\u00f2 la formazione per trasferirsi a Seattle, venendo sostituito al basso da Dave Turner. Prima di ci\u00f2, Kennedy aveva lavorato su un nuovo gruppo che necessit\u00f2 di un bassista per essere al completo. Cos\u00ec Turner si un\u00ec a Kennedy, al chitarrista Craig Johnson, al trombettista Geoff Miller ed al batterista Mike Tschirgi, dando vita ai Citizen Swing.\nCitizen Swing e The Mayfield Four.\nSimilmente al ruolo da lui svolto nei Cosmic Dust, Kennedy suon\u00f2 la chitarra per i Citizen Swing, oltre a provvedere alle parti vocali. Il gruppo suon\u00f2 il primo concerto agli inizi del 1993, presso il \"Big Dipper\" di Spokane, mentre l'ultimo fu eseguito nel giugno 1996. Nel corso della carriera il gruppo pubblic\u00f2 gli album in studio \"Cure Me with the Groove\" e \"Deep Down\", dei quali Kennedy cur\u00f2 tutti i testi e le musiche dei brani. \"Deep Down\" fu auto-finanziato e non pot\u00e9 essere acquistato se non presso le sedi durante i concerti del gruppo. Durante gli impegni con i Citizen Swing, Kennedy collabor\u00f2 con diversi musicisti dall'estate del 1995.\nNell'agosto del 1996 Kennedy divenne cantante solista, chitarrista e compositore del gruppo rock alternativo The Mayfield Four, formato in quel periodo con gli amici d'infanzia Zia Uddin, Marty Meisner e Craig Johnson (anch'egli ex-Citizen Swing). Il gruppo venne definito come \"Jeff Buckley che incontra i Soundgarden durante un tributo ai Led Zeppelin\".\nI The Mayfield Four ottennero molto successo, svolgendo il ruolo di gruppo d'apertura per gruppi quali Creed, Fuel e molti altri: \u00e8 durante l'attivit\u00e0 dal vivo del gruppo che Kennedy incontr\u00f2 Mark Tremonti, chitarrista e fondatore dei Creed con cui in seguito avrebbe fondato gli Alter Bridge.\nPer ragioni non rivelate, Craig Johnson venne licenziato nel 1999 e il gruppo prosegu\u00ec la propria attivit\u00e0 musicale come un trio: durante il loro ultimo concerto, Johnson venne sostituito da un chitarrista (Alessandro Cortini), non considerato comunque membro ufficiale del gruppo. I The Mayfield Four registrarono il demo \"Thirty Two Point Five Hours\", grazie al quale ottennero un contratto con la Epic Records, con la quale pubblicarono un EP live e due album in studio, intitolati rispettivamente \"Motion\", \"Fallout\" e \"Second Skin\".\nI The Mayfield Four si sciolsero nel 2002, nonostante agli inizi del 2010 tre brani inediti apparvero sulla loro pagina Myspace, generando voci su una possibile riunione del gruppo (fatto tuttavia smentito dallo stesso Kennedy).\nAlter Bridge.\nIn seguito allo scioglimento dei The Mayfield Four, Kennedy venne richiesto da Slash per un provino come cantante dei Velvet Revolver, rifiutando tuttavia l'offerta. Il 27 maggio 2003 si spos\u00f2 con Selena Frank, mentre l'anno successivo fu contattato dal chitarrista dei Creed Mark Tremonti per chiedergli di partecipare alla creazione di un nuovo gruppo che si stava formando dalle ceneri dei Creed, i quali si erano da poco sciolti a causa di problemi personali con il cantante Scott Stapp.\nCos\u00ec, nel 2004, nacquero gli Alter Bridge, composto da Kennedy (voce e chitarra), Tremonti (chitarra) e da altri due membri dei Creed: Brian Marshall (basso) e Scott Phillips (batteria). Con questo gruppo, Kennedy ha pubblicato cinque album in studio e tre dal vivo. Gli Alter Bridge si sono esibiti al \"Classic Rock Roll of Honour Awards\" il 10 novembre 2010, mentre nel novembre 2011 \u00e8 stato registrato un loro concerto alla Londons Wembley Arena, successivamente pubblicato dalla Roadrunner Records nell'aprile 2012 con il titolo di \"Live at Wembley\".\nSlash.\nNel novembre 2009 Kennedy ha registrato \"Starlight\", brano presente nell'album omonimo di Slash pubblicato il 31 marzo 2010 e trasmesso in anteprima il 23 dello stesso mese da \"ESPN Radio\". All'interno dell'album \u00e8 presente anche \"Back from Cali\", brano registrato insieme a Slash nel febbraio 2010. All'album ha fatto seguito il tour \"Slash featuring Myles Kennedy\", nel quale sono stati proposti, oltre a quelli presenti in \"Slash\", brani dei Guns N' Roses, dei Velvet Revolver e degli Slash's Snakepit, oltre a \"Rise Today\" degli Alter Bridge.\nNel giugno 2010 \u00e8 stato annunciato che il concerto alla \"Manchester Academy\", tenuto il 3 luglio nell'omonima citt\u00e0 inglese, sarebbe stato registrato e pubblicato su CD. Solo 1.200 copie del disco sono state rese disponibili, di cui 350 vendute dopo il concerto stesso. Intitolato \"Live in Manchester 3 July 2010\", il disco \u00e8 stato registrato, missato e masterizzato dalla Abbey Road Studios durante lo spettacolo. Kennedy in seguito ha registrato una versione acustica di \"Back from Cali\", pi\u00f9 una versione acustica del noto brano dei Guns N' Roses \"Sweet Child o' Mine\", incluse entrambe nell'edizione deluxe di \"Slash\".\nIn un'intervista concessa da Slash nel corso del Sunset Strip Music Festival 2010, il chitarrista ha rivelato la possibilit\u00e0 di realizzare un album in collaborazione con Kennedy. Durante il suddetto festival musicale, Kennedy ha eseguito \"Paradise City\" dei Guns N' Roses insieme a Slash e Fergie. Il 12 maggio 2012 \u00e8 stato pubblicato \"Apocalyptic Love\" di Slash, Kennedy e dei The Conspirators, a cui ha fatto seguito un tour che ha visto in formazione Slash alla chitarra, Kennedy alla voce, Todd Kerns al basso, Brent Fitz alla batteria e un chitarrista ritmico che si aggiunge nel tour.\nRiguardo alla differenza tra il lavorare con gli Alter Bridge e il gruppo di Slash, Kennedy ha detto: Nel 2014 i due, nuovamente insieme ai The Conspirators, hanno realizzato e pubblicato \"World on Fire\".\nCarriera solista.\n Kennedy ha rivelato di essere al lavoro a un album solista, spiegando che il materiale \u00e8 pensato per avere un suono \"sognante\" e meno aggressivo rispetto a quanto realizzato con gli Alter Bridge; pi\u00f9 tardi ha aggiunto che la scrittura dei testi \u00e8 basata pi\u00f9 sul cantante. Successivamente, il cantante ha rivelato di essere in possesso all'incirca di 35 brani da scegliere per l'album e che sta lavorando per il disco dal 2009. Kennedy ha eseguito un paio di concerti personali, uno dei quali era uno spettacolo di beneficenza al \"Bofest\", avvenuto il 17 ottobre, dove ha suonato alcuni brani degli Alter Bridge e dei The Mayfield Four pi\u00f9 quattro cover, senza tuttavia eseguire brani tratti dalla sua carriera solista.\nNel corso di una successiva intervista, Kennedy ha rivelato che l'album \u00e8 stato registrato a Vancouver e che sarebbe stato pubblicato nei primi mesi del 2010, prima per il download digitale e dopo in formato fisico; nel numero del gennaio 2010 di \"Guitarist UK\", ha annunciato tre titoli di altrettanti brani che sarebbero dovuti apparire nel suo album: \"The Light of Day\", \"Complicated Man\" e \"The Bar Fly\".\nIl 1\u00ba febbraio 2010, il chitarrista Slash ha annunciato via Facebook che avrebbe fatto la sua apparizione sul disco solista di Kennedy. Tuttavia, il 19 aprile dello stesso anno Kennedy ha annunciato di aver temporaneamente messo in attesa il suo album solista per concentrarsi maggiormente su Slash e sugli Alter Bridge.\nIl 14 agosto 2015 \u00e8 stato rivelato che il cantante ha ultimato le registrazioni per il suo album solista presso i Tiny Pocket Studios di Yorktown Heights (New York). Il 20 novembre 2017 Kennedy ha annunciato il titolo dell'album, \"Year of the Tiger\", aggiungendo che sarebbe stato un concept album con influenze blues rock. Uscito il 9 marzo 2018, il disco \u00e8 stato anticipato tra dicembre 2017 e marzo 2018 da quattro singoli: il singolo omonimo, \"Haunted by Design\", \"Devil on the Wall\" e \"Love Can Only Heal\".\nNello stesso anno ha collaborato con il chitarrista Mark Morton dei Lamb of God per la realizzazione del brano \"Save Defiance\", pubblicato il 22 febbraio 2019 come singolo estratto dall'album \"Anesthetic\".\nAltri progetti.\nOltre alle sue collaborazioni con Slash e gli ex-membri dei Led Zeppelin, nel 2005 Kennedy ha fatto la propria apparizione nell'album \"All That Remains\" dei Fozzy, prestando la sua voce nel brano \"Nameless Faceless\". Nel 2008 ha partecipato come cantante semi-solista al brano \"Sorrow\" dei Sevendust, presente in \"\". Nello stesso anno, a detta del frontman dei Twisted Sister Dee Snider, vi sono state parecchie indiscrezioni secondo cui Kennedy sarebbe stato scelto come cantante per il tour mondiale dei Led Zeppelin, in occasione della loro \"reunion\". Il fatto \u00e8 stato tuttavia smentito da Kennedy stesso, il quale ha comunque rivelato di aver effettivamente composto alcuni brani con Jimmy Page, John Paul Jones e Jason Bonham, negando la voce secondo cui si sarebbe esibito con loro o di essere il frontman di un nuovo gruppo insieme ad essi.\nSempre nel 2008, Kennedy \u00e8 apparso come chitarrista ospite del DVD didattico realizzato da Mark Tremonti, intitolato \"Mark Tremonti: The Sound &amp; the Story\". Nel DVD, che ovviamente ha come tematica l'apprendimento della chitarra, sia Kennedy che altri diversi musicisti tra cui Michael Angelo Batio e Troy Stetina hanno contribuito con una lezione dello strumento suddetto. Infine ha partecipato anche in alcuni brani dei Big Wreck e dei Five Foot Thick, oltre ad essere stato chitarrista in alcuni concerti del gruppo death/thrash metal Sadus.\nNel 2001 Kennedy ha fatto una comparsa nel film \"Rock Star\", nel quale ha interpretato Thor, un ragazzo hair metal che viene scelto da Izzy tra il pubblico per concludere il suo ultimo concerto con gli Steel Dragon. \u00c8 anche comparso insieme agli altri membri degli Alter Bridge in un breve spezzone della puntata di WWE Raw del 29 agosto 2005, in un backstage con il wrestler Edge.\nInfluenze musicali.\nKennedy \u00e8 influenzato da una vasta schiera di artisti, tra cui Led Zeppelin, Soundgarden, Alice in Chains, Robert Johnson, AC/DC, Guns N' Roses, U2, Jeff Buckley, The Beatles, Marvin Gaye e Stevie Wonder.\nLa classifica dei suoi cinque album preferiti vede al primo posto \"Appetite for Destruction\" dei Guns N' Roses (egli ha dichiarato che questo album \u00e8 \"il miglior disco rock di sempre\"), \"Led Zeppelin IV\" dei Led Zeppelin, \"Highway to Hell\" degli AC/DC, \"What's Going On\" di Marvin Gaye ed infine \"Grace\" di Jeff Buckley.\nTuttavia, egli ha anche affermato in un'altra intervista che \"Kind of Blue\" di Miles Davis fa probabilmente parte della sua classifica personale dei migliori album. Fra gli altri album che ha molto apprezzato vi sono \"Transatlanticism\" dei Death Cab for Cutie, \"Dirt Floor\" di Chris Whitley, \"Crack the Skye\" dei Mastodon pi\u00f9 molti altri."}
{"id": "2756632", "revid": "764447", "url": "https://it.wikipedia.org/wiki?curid=2756632", "title": "Moby Love (1973)", "text": "Moby Love era una nave traghetto che \u00e8 stata in servizio con questo nome per la Moby Lines (allora \"Nav.Ar.Ma Lines\") dal 1986 al 1993. \nStoria operativa.\nVarata nel febbraio 1973 come \"Prins Philippe\" ai cantieri Boelwerf di Temse, in Belgio, la nave fu messa in servizio nello stesso anno dalla R.M.T. (Regie voor Maritiem Transport) tra Ostenda e Dover. Nel 1985 fu noleggiata alla Sealink, che la utilizz\u00f2 sulla linea Weymouth - Cherbourg, mentre l'anno successivo fu noleggiata all'irlandese B&amp;I Line, che la immise sui collegamenti tra Galles e Irlanda.\nDisarmata, fu acquistata dalla Nav.Ar.Ma (Navigazione Arcipelago Maddalenino), venendo sottoposta a dei lavori di ristrutturazione che ne aumentarono la capacit\u00e0 passeggeri. Fu poi rinominata \"Moby Love\", rimanendo in servizio principalmente sulle rotte per Bastia da Livorno o La Spezia. Nel 1988, mentre era ormeggiata nella rada di Livorno, si svilupp\u00f2 un importante incendio in sala macchina, prontamente domato dall'equipaggio. Nel 1994 il traghetto fu ceduto alla Ventouris Sea Lines, prendendo il nome di \"Panagia Tinou 2\" e venendo utilizzata sui collegamenti tra Il Pireo, Paros, Naxos, Io e Santorini; quando la compagnia fall\u00ec, la nave fu acquistata dalla rivale Agapitos Express Ferries, che la spost\u00f2 sulla linea Rafina - Andros - Tinos - Mykonos. Nel 1996 fu nominata \"Express Athina\".\nNel 1999 conflu\u00ec nella Hellas Ferries e mantenne nome e rotta, anche quando la societ\u00e0 cambi\u00f2 nome in Hellenic Seaways. Dopo un breve noleggio alla Strintzis Ferries nei primi mesi del 2007, il traghetto fu acquistato dalla Saos Ferries, che la impieg\u00f2, con il nome di \"Express Limnos\", per collegamenti tra Atene (porto di Lavrio) e l'Egeo settentrionale, facendo scalo anche a Tessalonica; in seguito a difficolt\u00e0 economiche della compagnia, la nave fu posta in disarmo a Lavrio a partire dal dicembre 2008.\nNel 2011 la nave fu venduta a demolitori turchi."}
{"id": "2756633", "revid": "300067", "url": "https://it.wikipedia.org/wiki?curid=2756633", "title": "Dermott O'Connell", "text": ""}
{"id": "2756641", "revid": "729019", "url": "https://it.wikipedia.org/wiki?curid=2756641", "title": "Via Traiana Calabra", "text": "La via Traiana Calabra fu un'antica strada romana. Costituisce il prolungamento della via Traiana e colleg\u00f2 Brindisi alla citt\u00e0 di \"Hydruntum\" (Otranto), passando per \"Valesium\" e per \"Lupiae\" (Lecce). Venne costruita su un tracciato preesistente.\nLa strada, di cui si ignora il nome antico, \u00e8 conosciuta come \"Traiana Calabra\", poich\u00e9 \"Calabria\" era detta, in epoca romana, la parte orientale della penisola salentina. Fu gradualmente valorizzata in epoca costantiniana con l'introduzione di una \"mutatio\" ad \"duodecim\", documentata nell'\"Itinerarium burdigalense\", che deve il suo nome al 12\u00b0 miliario evidentemente collocato vicino alla stazione. Altre stazioni citate nell'\"Itinerarium burdigalense\" sono una \"mansio clipeas\" (che poteva forse corrispondere a \"Lupiae\" (Lecce) e una \"mutatio valentia\" che corrispondeva a \"Valesium\" prima di arrivare a Brindisi.\nLa Traiana Calabra accresce la sua importanza proporzionalmente al configurarsi di Otranto come punto di partenza per l'Oriente soppiantando Brindisi."}
{"id": "2756642", "revid": "465169", "url": "https://it.wikipedia.org/wiki?curid=2756642", "title": "Sanremo", "text": "Sanremo (\"Sanreummo\" o \"Sanr\u00e9mmo\" in ligure, pi\u00f9 anticamente \"Sanreummoro\", \"Sant R\u00e9mol\" in occitano, \"Villa Matutiae\" o \"Civitas Sancti Romuli\" in latino) \u00e8 un comune italiano di abitanti della provincia di Imperia, in Liguria. \u00c8 il primo comune della provincia per popolazione.\nPosto lungo la \"Riviera dei Fiori\", \u00e8 una nota localit\u00e0 turistica, rinomata per la coltivazione dei fiori, da cui il soprannome di \"Citt\u00e0 dei Fiori\". Inoltre ospita l'arrivo della corsa ciclistica Milano-Sanremo (una delle \"classiche monumento\" del ciclismo), il Festival della canzone italiana, il Premio Tenco ed il rally di automobilismo; \u00e8 inoltre sede di uno dei quattro casin\u00f2 presenti in Italia.\nGeografia fisica.\nTerritorio.\nLa citt\u00e0 \u00e8 stata fondata a ridosso di due dorsali montuose, che si originano nel Monte Bignone (1300 m circa) e procedono fino al mare: a est, verso il promontorio di Capo Verde (sormontato dal Faro di Capo dell'Arma della Marina), e a ovest fino a Capo Nero.\nL'originario nucleo abitativo, la Pigna, \u00e8 adagiato sulle pareti di una collina-promontorio sovrastata dal santuario della Madonna della Costa, e lambito dai torrenti San Francesco e San Romolo. A levante, il torrente San Martino e a ponente il torrente Foce danno il nome alle relative zone est e ovest della citt\u00e0.\nLa prima fascia dell'entroterra, a ridosso della citt\u00e0, \u00e8 ricca di serre e coltivazioni di fiori, stanti a ricordare il ruolo importante della floricoltura nell'economia cittadina. Alcuni oliveti e resti di fasce (coltivazioni a terrazza), oramai quasi completamente abbandonate, costellano le campagne e le scoscese colline circostanti.\nLe frazioni dell'entroterra boschivo distano pochi chilometri dal centro della citt\u00e0, tanto che durante l'estate \u00e8 consuetudine, da parte dei sanremesi, fare le \"gite fuori porta\" tra i boschi di castagno nella frazione di San Romolo, edificata intorno a un prato che da anni \u00e8 meta di giochi di bimbi, o tra i pascoli della arieggiata vetta del Monte Bignone, da cui \u00e8 possibile godere della vista da Saint-Tropez ad Albenga, e in giornate terse, fino alla Corsica.\nLa fascia boschiva dell'entroterra \u00e8 stata recentemente inserita nell'istituendo Parco Naturale di San Romolo-Monte Bignone: un'area di circa 700 ettari, ricca di fauna e vegetazione, nella quale si intrecciano fittamente sentieri e mulattiere.\nI due promontori a est e a ovest di Sanremo ospitano rispettivamente le frazioni di Poggio e di Coldirodi: la prima, nota per rappresentare l'ultimo tratto in salita della Milano-Sanremo, la seconda sede della Pinacoteca Rambaldi.\nDal punto di vista amministrativo, la citt\u00e0 si estende a est oltre il Capo Verde. Qui si trova la frazione di Bussana, la pi\u00f9 popolosa del comune, che \u00e8 stata edificata ex novo dopo che il terremoto del 1887 distrusse il centro abitato originario, posto sulle colline retrostanti e oggi noto come Bussana Vecchia. Tale diroccato paesino rimase abbandonato fino all'inizio degli anni sessanta, quando artisti da tutto il mondo decisero di ripopolarlo, riportando le costruzioni in pietra alla loro struttura originale.\nClima.\nLa protezione offerta a Sanremo dalla dorsale montuosa che si innalza immediatamente alle sue spalle fa s\u00ec che il clima della citt\u00e0 sia in assoluto il pi\u00f9 mite fra quelli rilevati in Liguria, in Italia settentrionale e nella massima parte di quella centrale (condizioni climatologiche simili nella penisola italiana sono riscontrabili solo alle latitudini inferiori a quella della citt\u00e0 di Roma).\nNei mesi invernali le temperature medie giornaliere si attestano attorno ai +10/+11\u00a0\u00b0C, infatti, nonostante una minima assoluta storica di -5,2\u00a0\u00b0C (risalente al 10 febbraio 1986, all'indomani della pi\u00f9 cospicua nevicata del XX secolo) a Sanremo solo eccezionalmente si registrano temperature di 0\u00a0\u00b0C (frequenza media delle gelate attorno a 0,8 giorni/anno) e sono complessivamente rare anche le minime notturne inferiori ai +5\u00a0\u00b0C (in gennaio e febbraio i valori minimi medi si attestano attorno ai +7\u00a0\u00b0C, quelli massimi medi sfiorano i +13\u00a0\u00b0C); assai rare pure le nevicate; una nevicata ci fu il 28 dicembre 2005 con accumulo di 3\u20135\u00a0cm fino in riva al mare, un'altra l'11 febbraio 2010, quando un manto dello spessore di 5\u00a0cm imbianc\u00f2 le vie centrali della citt\u00e0 e le zone litoranee, mentre l'ultimo episodio risale alla serata del 28 febbraio 2018, con accumuli esigui di 1\u20132\u00a0cm circa. Un episodio di neve pi\u00f9 consistente \u00e8 datato 9 febbraio 1986, quando sui quartieri costieri caddero circa 18/20\u00a0cm di neve.\nLe estati sanremesi sono ventilate, moderatamente calde e i mesi di luglio e agosto registrano valori medi giornalieri prossimi ai +24\u00a0\u00b0C, con minime medie di circa +20\u00a0\u00b0C e massime attorno ai +28\u00ba infatti, nonostante una massima assoluta di +36,6\u00a0\u00b0C (risalente al 4 agosto 1981), valori diurni superiori a +33/+34\u00a0\u00b0C possono essere riscontrati in caso di vento di caduta (Favonio), mentre invece sono molto rari anche durante le ondate di caldo pi\u00f9 intense dalla Tunisia, grazie alle brezze che tendono a mitigare la calura e per effetto dei tassi di umidit\u00e0 relativa media (che nell'estremo Ponente imperiese sono pi\u00f9 contenuti rispetto a quelli del resto della Liguria) a Sanremo le giornate afose sono assai meno frequenti che in citt\u00e0 come Savona, Genova o La Spezia, che pure hanno regimi termici estivi molto simili.\nIl record assoluto per il centro della citt\u00e0 si \u00e8 registrato presso l'Osservatorio Astronomico e di Fisica Terrestre Europa'71 il 5 agosto 2003 ed \u00e8 pari a +38,4\u00a0\u00b0C. http://www.mariovignali.it/astro/tempo/2003/ago03.html\nIn generale le temperature a Sanremo sono un po' pi\u00f9 alte rispetto ai comuni costieri confinanti anche a causa di un modesto effetto isola di calore.\nOrigini del nome.\nDue grafie del toponimo, Sanremo e San Remo, sono state usate in passato; per molto tempo sono convissute pacificamente, pur creando qualche problema, bench\u00e9 l'amministrazione tendesse a usare la versione unita. L'etimologia ufficiale, di conseguenza, era controversa e a lungo \u00e8 stata oggetto di disquisizioni che sfociarono in una vera e propria questione, cui si interessarono sia insigni studiosi come Girolamo Rossi, sia cittadini benemeriti come Carlo Alberto. Anticamente, la citt\u00e0 era conosciuta come Civitas Matuciana, ma con l'avvento del Medioevo, in seguito alla morte di San Romolo (un vescovo di Genova vissuto intorno al IX secolo, che trascorse buona parte della sua vita nei boschi di Sanremo, e che mor\u00ec da eremita alle pendici del\u00a0vicino Monte Bignone), i cittadini vollero onorarlo dedicandogli il nome della citt\u00e0, che cos\u00ec assunse il nome di Civitas Sancti Romuli. Per quanto riguarda la seconda trasformazione, ossia da\u00a0 \u201cSan Romolo\u201d a \u201cSanremo\u201d, furono in passato elaborate due tesi differenti. La prima afferma che il passaggio da \"Romolo\" a \"Remo\" avvenne in seguito alla morte di San Romolo: poich\u00e9 nel Medioevo le tombe dei santi erano grandemente visitate, il \"Sanctum Heremum\" in seguito alle modifiche della lingua, col tempo, sarebbe diventato \"Santo Eremo\" e quindi \"San Remo\". Questa interpretazione, in passato molto accettata, presenta, tuttavia, una falla, poich\u00e9 in nessun documento ufficiale si parla di \"Santo Eremo\", e non spiegherebbe neppure perch\u00e9 alla citt\u00e0 sia rimasta la denominazione di \"Santo Eremo\", mentre all'eremo vero e proprio quello di \"San Romolo\". \u00c8 da considerare inoltre che nella cristianit\u00e0 non esiste un santo di nome Remo a cui eventualmente riferirsi.\nLa seconda tesi, oggi universalmente accettata, sostiene che la trasformazione del nome da \"Romolo\" a \"Remo\" avvenne a causa delle tipicit\u00e0 fonetiche della lingua ligure, in particolare per la cadenza tipica del territorio di ponente di rendere la \"o latina\" in \"\u00f6\". Di conseguenza, la dizione ligure di \"Romolo\", ossia \"Romu\", sarebbe stata pronunciata come \"R\u0153mu\" e quindi traslata, col tempo, in \"Remu\", ossia \"Remo\". Questa tesi \u00e8, inoltre, suffragata dai documenti storici: negli archivi, infatti, \u00e8 possibile trovare documenti, in un lasso di tempo compreso fra il '300 e il '600, in cui i nomi Civitas Sancti Romuli e Civitas Sancti Remuli compaiono in pari frequenza, e anzi in alcuni si trovano entrambi nello stesso atto; per esempio in un rogito del 1359 compare Civitas Sancti Romuli e poco dopo l'aggettivo Remoretus, mentre in un atto della Repubblica di Genova del 1681 possiamo trovare sia Civitas Sancti Romuli sia Magnifica Comunit\u00e0 di San Remo. La questione dell'etimologia si incentr\u00f2 anche sulla corretta grafia, e forse \u00e8 pi\u00f9 su questo punto che si scaten\u00f2 una vera e propria battaglia, soprattutto dall'epoca fascista. L'esempio migliore sull'incertezza che vi era al tempo \u00e8 dato dalla \"Storia della Citt\u00e0 di Sanremo\" di Girolamo Rossi: egli, infatti, in copertina scrive \"Sanremo\", ma all'interno del testo compare la versione staccata con maggiore frequenza. In passato, come gi\u00e0 detto, le due versioni convivevano abbastanza pacificamente, ma dalla fine degli anni venti, tuttavia, l'Istat si prodig\u00f2 affinch\u00e9 il nome venisse scritto nella forma staccata \"San Remo\", per uniformare il nome della citt\u00e0 a quello delle altre localit\u00e0 il cui nome \u00e8 riferito a un santo, e anche perch\u00e9 in molte cartine del passato compariva la forma staccata.\nConsultando i documenti dell'Archivio comunale si pu\u00f2 notare come in data 2 settembre 1937 il podest\u00e0 di allora, Giovanni Guidi, veniva informato che l'Istituto Centrale di Statistica aveva elencato il Comune col nome staccato (San Remo), in accordo con il Regio Decreto 19 febbraio 1928 n. 453, pubblicato nella Gazzetta Ufficiale n. 67 del 20 marzo 1928, (in cui era stato disposto l'aggregazione del Comune di Bussana a quello di 'San Remo') ma in difformit\u00e0 con quanto sino a quel momento effettuato da parte dell'Amministrazione Comunale. Lo stesso Istat, inoltre, interveniva direttamente l'8 febbraio\u00a01938 per richiamare il Comune all'osservanza della disposizione. Tuttavia, all'invito ad adeguarsi del\u00a0prefetto, il podest\u00e0 rispondeva:\u00a0\"Insistiamo perch\u00e9 venga modificato il nome in Sanremo\". L'8 agosto\u00a01940\u00a0il presidente dell'Istituto centrale di Statistica richiamava nuovamente il Comune scrivendo:\u00a0\"... codesto comune dovr\u00e0 modificare secondo il nome seguito da questo Istituto [San Remo, ndr] l'intestazione della carta ufficiale nonch\u00e9 i timbri in uso presso gli uffici comunali\", e chiedeva venisse fornita per iscritto l\u2019\"assicurazione di adempimento\". Il 30 agosto\u00a01940 il podest\u00e0 emanava, pertanto, la seguente ordinanza (prot. n. 15411):\u00a0\"Vi prego di disporre perch\u00e9 d'ora in poi negli stampati il nome del Comune venga scritto\"\u00a0San Remo\u00a0\"anzich\u00e9\"\u00a0Sanremo\"\".\nIl secondo conflitto mondiale blocc\u00f2 la questione, e il nome della citt\u00e0 continu\u00f2 a essere usato unito, ma nell'immediato dopoguerra si riaccese; di conseguenza il sindaco, con ordine di servizio datato 24 marzo\u00a01954, prot. n. 89/6, trasmetteva a tutti gli uffici la seguente lettera:\u00a0\"Si porta a conoscenza delle SS.LL. che l'esatta grafia del nome della nostra citt\u00e0 \u00e8 la seguente:\u00a0San Remo. Tanto si comunica per opportuna conoscenza e norma con preghiera di volerne rendere edotto il personale dipendente, affinch\u00e9 tanto negli stampati che sulle comunicazioni venga adoperata la esatta onomastica\". Quest'ordine di servizio non \u00e8 mai stato applicato dagli organi comunali: nonostante, infatti, tale \"decisione\" ufficiale del Comune, il nome di\u00a0\"San Remo\"\u00a0ha continuato a essere rifiutato a livello locale, dov'era utilizzata principalmente l'altra versione, come, ad esempio, nelle\u00a0indicazioni stradali, ferroviarie, turistiche, e praticamente ovunque nella documentazione del Comune, della Provincia e spesso della regione; anche le cartoline per le consultazioni elettorali hanno sempre riportato il nome\u00a0\"Sanremo\". Nella documentazione prodotta a livello centrale, proveniente dalla Gazzetta Ufficiale, dall'Anagrafe tributaria e dai documenti dell'Istituto di Statistica, tuttavia, ha continuato a essere mantenuta la forma \"San Remo\". Grazie alla disputa, per\u00f2, si giunse a dimostrare come sia pi\u00f9 corretta la versione attaccata. Solo in seguito all'approvazione dello\u00a0Statuto, seguito a varie Deliberazioni Consiliari tenutesi tra il 1991 e il 2002, si sanc\u00ec definitivamente che la denominazione ufficiale della Citt\u00e0 fosse nella forma monoverbo \"Sanremo\".\nStoria.\nSanremo presenta tracce di attivit\u00e0 umana fin da tempi remoti, come testimoniato dal ritrovamento di insediamenti del Paleolitico. Tuttavia \u00e8 dall'epoca romana che la citt\u00e0 comincia a svilupparsi come insediamento significativo. Viene quindi fondata in epoca romana lungo la \"Via Julia Augusta\", (proseguimento della via consolare Aurelia) e intitolata probabilmente a Caio Matutio, che intorno all\"'oppidum\" primitivo, rilevato nelle vicinanze dell'attuale Casin\u00f2, costru\u00ec una sontuosa villa, attorno alla quale crebbe l'abitato detto Villa Matutia. Un'altra interpretazione fa riferimento alla divinit\u00e0 romana \"Mater Matuta\", dea dell'Aurora, mutato quindi in \"Matutia\" e quindi \"Villa Matuti\u00e6\".\nQuale che ne sia l'origine, tuttavia \u00e8 certo che, dopo la conversione della popolazione al Cristianesimo da parte del beato Ormisda, del diacono Siro (poi Vescovo di Genova) e del Vescovo San Romolo (poi eremita), nel IX secolo la citt\u00e0 fu oggetto di attacchi continui da parte di pirati saraceni, che costrinsero la popolazione a rifugiarsi sui monti.\nPassato tale periodo di devastazioni, il borgo primitivo venne rifondato sulla costa, nell'attuale zona di \"San Siro\" e della \"Pigna\" (cos\u00ec detta per la forma \"ad avvolgimento\" con cui venne costruita per motivi difensivi), circondato da mura e difeso da un castello, e quindi dedicato a San Romolo. Risale infatti al 979 un documento in cui alcune famiglie chiedono al vescovo Teodolfo un appezzamento di terreno a basso costo di affitto, che prese il nome di \"castrum Sancti Romuli\", dedicato al vescovo che \"ormai considerato santo e venerato dalla popolazione che nella sua tomba prega ed invoca la protezione divina contro i nemici, che continuavano a saccheggiare e ad uccidere\".\nLa citt\u00e0 appartenne prima alla diocesi di Albenga, quindi ai conti di Ventimiglia, e infine pass\u00f2 sotto il controllo dei vescovi di Genova. Nel 1170 la citt\u00e0 prese parte a una battaglia marittima, accanto alla Repubblica di Genova, contro la Repubblica di Pisa, con una galea costruita con il legno ricavato dai boschi circostanti l'attuale frazione di San Romolo.\nNel 1297 Sanremo venne venduta alle famiglie nobili genovesi di Oberto Doria e Giorgio De Mari, che modificarono l'amministrazione cittadina e lo statuto comunale; nel 1361 pass\u00f2 sotto la Repubblica di Genova, fin quando nel 1367 la popolazione fece una colletta per riscattarsi e diventare libero comune, sempre sotto la protezione di Genova, ma con proprio statuto.\nLa citt\u00e0, a partire dal Medioevo, fece della navigazione marittima un suo punto d'orgoglio. In particolare, visto che il clima era particolarmente mite, ed era fiorente la coltivazione degli agrumi, veniva effettuato il commercio di tali frutti quasi esclusivamente via mare, poich\u00e9 le strade erano all'epoca alquanto disastrate e pericolose. A conferma dell'abilit\u00e0 marinara, un vecchio detto provenzale diceva che \"Li gens de San R\u00ebmu navigou san remu\" (la gente di Sanremo naviga senza usare i remi), in quanto esperta nell'uso delle vele. Gli annali di Sanremo riportano infatti, a partire dal 1435, un costante ampliamento e ammodernamento del porto, di cui all'epoca si diceva \"\"non vi \u00e8 spiaggia in tutto il dominio della Serenissima pi\u00f9 numerosa di barche... come di gente marinara\".\"\nIl XVI secolo \u00e8 per Sanremo, e tutta la Riviera e la Costa Azzurra, il periodo delle incursioni saracene (tra cui quelle del corsaro barbaresco Barbarossa, che nel 1544 saccheggi\u00f2 la citt\u00e0 e depred\u00f2 la chiesa di San Siro), che avrebbero afflitto la zona per pi\u00f9 di cento anni. In quel periodo, inoltre, la lotta tra Francia e Spagna, ossia tra Francesco I e Carlo V, port\u00f2 la Francia ad allearsi con i Turchi, e la cosa sfoci\u00f2 in ulteriori sconquassi (e va ricordato che nel 1538 Sanremo ospit\u00f2 il Papa Paolo III che si recava in Francia per tentare di mediare).\nLa battaglia della Par\u00e0 \u00e8 uno dei momenti gloriosi della storia cittadina nella lotta ai barbareschi. Le date in merito sono discordanti, cosa dovuta anche alla poca disponibilit\u00e0 di documenti; tuttavia le ricerche di Giuseppe Ferrari hanno consentito di fare chiarezza. Nel 1543, con la ripresa delle ostilit\u00e0 tra Francia e Spagna, Nizza si apprestava a venire assediata dalla flotta turca. In quel periodo era podest\u00e0 di Sanremo il genovese Luca Spinola, futuro doge, che decise di inviare degli osservatori per controllare i movimenti della flotta nemica, la quale il 5 agosto, lasciata la base e unitasi a quella francese ancorata a Marsiglia, aveva raggiunto Nizza. Il 6 agosto fallivano le speranze di un accordo diplomatico, poich\u00e9 i nizzardi si rifiutarono di arrendersi ai Turchi.\nIn attesa di sferrare l'attacco, nella notte, un gruppo di circa 13 galeoni di appoggio alla flotta del sultano Solimano II, al comando del corsaro Barbarossa (probabilmente di origine algerina) non rinunciarono alla loro indole piratesca e mossero alla volta di Sanremo, sperando di cogliere, all'alba, gli abitanti ancora nel sonno. La citt\u00e0, per\u00f2, si era preparata e poteva contare su un pari numero di uomini validi e armati. I saraceni cercarono prima di saccheggiare la citt\u00e0, ma dopo uno scontro molto duro non vi riuscirono e finsero di abbandonarla. Sbarcarono, tuttavia, nei pressi dell'allora borgo di San Martino, ma nonostante l'espediente, trovarono gli abitanti ad aspettarli, al comando del podest\u00e0 Spinola. La battaglia, allora, si spost\u00f2 nei pressi di un colle ai piedi del quale, molto pi\u00f9 avanti, sarebbe sorta Verezzo. La lotta fu molto aspra, con grandi perdite da entrambe le parti, ma dopo ore di combattimenti gli invasori furono rigettati indietro e costretti a imbarcarsi in tutta fretta sulle loro navi.\nA ricordo dell'avvenimento glorioso, il colle venne ribattezzato Par\u00e0, ossia parata, poich\u00e9 era stata parata la mossa audace del corsaro. Ancora oggi, nella campagna di Verezzo, una croce segna il punto in cui si svolse la vittoriosa battaglia contro i pirati barbareschi. Nell'Archivio di stato di Genova, inoltre, \u00e8 ancora presente la lettera con cui Luca Spinola informa il governo della Superba dell'accaduto.\nPer quasi due secoli rimase sotto il protettorato genovese. Nel 1748, con la fine della Guerra di Successione austriaca (durante la quale Genova si era alleata con i francesi e gli spagnoli, causando il bombardamento inglese di Sanremo nel 1745) la presenza asburgica in Italia si era alquanto assottigliata. I rapporti tra l'Austria e la Repubblica genovese non erano mai stati buoni, e la Superba pens\u00f2 di sfruttare la situazione a suo vantaggio, assicurandosi definitivamente il dominio su Sanremo, che, sebbene godesse dello statuto di comune convenzionato, rappresentava tuttavia una spina nel fianco per la Repubblica, sia per la concorrenza dei traffici portuali, sia per le continue rivolte. Sanremo, infatti, si considerava sabauda.\nIl pretesto per attuare il progetto fu l'invio, l'anno successivo, del nuovo commissario, Gio Batta Raggio, incaricato di distaccare Coldirodi da Sanremo, nell'ottica di una pi\u00f9 equa ripartizione delle spese della guerra appena conclusa. In realt\u00e0, Genova voleva rafforzare la sua presenza nel ponente, preoccupata da diverse infiltrazioni sabaude, come Finale e Seborga. Va aggiunto, inoltre, che tra Sanremo e Coldirodi vi erano sempre state incomprensioni e angherie reciproche.\nNel 1752, i collantini presentarono una formale richiesta di distacco da Sanremo, giustificandola con gli eccessivi soprusi subiti nel passato, tra cui l'obbligo di pagare gabelle senza benefici e il non aver mai ottenuto una rappresentanza nel parlamento locale. Il 1\u00ba febbraio 1753, cos\u00ec, Genova stabil\u00ec che da quel momento Coldirodi, al tempo La Colla, doveva ritenersi separata dalla Magnifica Comunit\u00e0 di Sanremo, e contemporaneamente inviava il colonnello cartografo Matteo Vinzoni per tracciare i nuovi confini tra i due comuni. Egli, il 6 giugno, chiese la collaborazione di due deputati per stabilire i nuovi termini, ma il Consiglio rispose che la scelta andava fatta dall'intero Parlamento, ma mentre era in corso la seduta convocata dal commissario, un gruppo di cittadini invase la sala chiedendo che fosse convocato il Parlamento. Seguirono momenti concitati, e l'intervento di un gran numero di soldati e un colpo di archibugio sparato dal palazzo del commissario costituirono il segnale della rivolta. La folla disarm\u00f2 i soldati e imprigion\u00f2 il commissario Doria, assieme alla sua famiglia, e Vinzoni.\nPoco dopo venne fatto suonare solennemente il campanone di San Siro per chiamare a raccolta la popolazione, che si radunava gridando gioiosamente \"Viva San Romolo\" e \"Viva Savoia\" e veniva convocato il Parlamento, che il giorno successivo decideva di presentare una solenne petizione di annessione al Regno di Sardegna direttamente al re Carlo Emanuele III, e, al contempo, intim\u00f2 a Vinzoni di rinunciare al proprio incarico, pena la morte. La citt\u00e0, inoltre, cominci\u00f2 a prepararsi all'inevitabile scontro, per cui si apprestarono armi e difese, e si nomin\u00f2 in magistrato di guerra. La cosa, tuttavia, non prese il verso giusto e sin dall'inizio non diede i risultati sperati: la delegazione sanremese non venne neppure ricevuta dal re di Sardegna e inoltre i comuni di Ventimiglia, Bordighera, Taggia, Porto Maurizio e Ceriana si dissociarono subito dalla sollevazione. Genova, intanto, aveva cominciato ad arrestare tutti i cittadini sanremesi presenti nei vari comuni della repubblica, e bloccato tutte le navi nei porti convenzionati. La mattina del 13 giugno giunsero, con tre galee e varie navi minori, ben 1027 soldati al comando del generale Agostino Pinelli, che chiese la liberazione del commissario e del cartografo. Ottenuto un secco rifiuto, diede ordine di sparare sulla citt\u00e0. Il bombardamento prosegu\u00ec per tutta la giornata, compresa la notte, e parte del giorno successivo, in cui cominci\u00f2 anche lo sbarco delle truppe, in diverse zone, tra Capo Nero, la Pietra Lunga e la Foce. Lo scontro si spost\u00f2 verso la citt\u00e0 vecchia, dove i sanremesi, dalla Porta dei Cappuccini, risposero ai bombardamenti cannoneggiando a loro volta e uccidendo 2 soldati e ferendone altri 14.\nIn seguito, i matuziani preferirono ritirarsi nella citt\u00e0 vecchia, per meglio concentrare le forze, lasciando cos\u00ec le posizioni meno importanti in mano ai genovesi. Nel frattempo, i fucilieri della repubblica erano riusciti a occupare il convento dei nicoliti (ossia l'attuale cottolengo) e pertanto avevano conquistato la parte alta della citt\u00e0 senza praticamente sparare un colpo. A questo punto, il generale Pinelli, visto che la situazione gli era ormai diventata favorevole, decise, molto astutamente, di proporre un accordo alla cittadinanza, avvalendosi dell'aiuto dei padri Balbi e Curlo: se i rivoltosi si fossero arresi e avessero liberato i prigionieri, sarebbero stati graziati dalla repubblica e lui stesso si sarebbe adoperato per mitigare il castigo; in caso contrario, invece, le ostilit\u00e0 sarebbero continuate \"fino all'ultimo sterminio\". I sanremesi, ormai stanchi e disorganizzati, decisero di accettare in maniera troppo affrettata, e cos\u00ec Pinelli pot\u00e9 entrare in citt\u00e0 senza alcuna difficolt\u00e0. Dopo due giorni di relativa tranquillit\u00e0, nella notte, il generale Pinelli cominci\u00f2 a non rispettare i patti, facendo arrestare molte persone coinvolte nella sollevazione. Gli imprigionati furono talmente tanti che fu necessario incarcerarne molti nel palazzo Borea, divenuto, nel frattempo, quartier generale dei genovesi.\nIl 16 giugno fu convocato il Consiglio e Pinelli ordin\u00f2 che in due ore fosse pagata la somma altissima di 80'000 lire come risarcimento dei danni. Siccome la popolazione non riusc\u00ec a racimolarla in tempo, il generale prese in ostaggio i consiglieri e dilazion\u00f2 il pagamento in due giorni, ma, come ebbe la somma, ordin\u00f2 che gli fossero consegnate altre 100'000 lire nei successivi otto giorni. I sanremesi, terrorizzati, non riuscirono comunque a riunire l'intero ammontare, per cui una parte fu pagata sotto forma di barili d'olio, che, prontamente, furono spediti a Genova. Pinelli, poi, continu\u00f2 la sua opera da tiranno. Abol\u00ec gli Statuti e tutti i privilegi che, nel tempo, erano stati accordati alla citt\u00e0, ordin\u00f2 il saccheggio delle frazioni di Verezzo e Poggio, decise di calare a terra il campanone di San Siro, che aveva dato l'avvio alla rivolta, inviandolo a Genova assieme agli archivi della citt\u00e0, e, in aggiunta, fece mozzare la torre campanaria, stabilendo che, all'interno della chiesa, al posto della cattedra vescovile fosse sistemata quella del rappresentante della Repubblica. Fu una vera e propria ondata di terrore, che non risparmi\u00f2 da razzie neppure le chiese della citt\u00e0, che vennero spogliate di qualsiasi oggetto di valore. Le persone arrestate, inoltre, furono rapidamente processate: quattro di essi furono impiccate (e condannate all'esposizione post mortem della testa), qualcuno venne esiliato, e altri condannati a 10 anni di reclusione, oppure a pubbliche pene corporali. Di conseguenza, i cittadini che potevano fuggirono in citt\u00e0 vicine, come Pigna, Apricale e Seborga, che erano parte del Regno di Sardegna.\nLa notizia di quanto stava avvenendo, per fortuna, si sparse rapidamente in tutta Europa, e si mosse in difesa di Sanremo addirittura l'Impero Asburgico. Poco dopo, allora, il 4 settembre, Genova emetteva un indulto generale, dal quale, tuttavia, rimanevano esclusi i 14 principali artefici della rivolta. Di essi, qualcuno mor\u00ec in carcere, mentre altri restarono condannati all'esilio a vita; furono duemila gli esuli, tra i condannati e quelli spinti dalla paura. Gli atti di Pinelli furono per\u00f2 denunciati al Senato genovese, che apr\u00ec un'inchiesta. Saltarono, cos\u00ec, alla luce tutte le nefandezze da lui compiute, e di conseguenza, il 12 ottobre, dopo essersi scusato e giustificato, fu costretto al congedo.\nLo sostitu\u00ec Francesco Maria Sauli, ma la situazione non miglior\u00f2, poich\u00e9 la delegazione sanremese a Vienna si adoper\u00f2 per ottenere la protezione imperiale e l'annessione al Regno di Sardegna. La notizia giunse al commissario genovese, che ordin\u00f2 una nuova ondata di arresti e violenze, causando nuove fughe dei cittadini impauriti. Alla fine di novembre, la citt\u00e0 era ormai popolata solo da donne, vecchi, e bambini. Genova, cos\u00ec, decise di emettere un nuovo indulto il 4 marzo 1754, ma nonostante tutto gli esuli non tornavano. La situazione, inoltre, si aren\u00f2, poich\u00e9 Vienna prese posizioni formali contro Genova; ma la Repubblica continuava nella sua opera, parendo quasi impossibile un intervento armato imperiale. Sauli, cos\u00ec, pubblic\u00f2 il nuovo regolamento economico della citt\u00e0, in cui, ovviamente, le tasse erano aumentate al fine di tenere oppressa la popolazione. L'ultimo atto del commissario fu l'approvazione del progetto di costruzione del forte Santa Tecla (che assunse nel tempo varie destinazioni, e fu carcere fino al 1997), in modo che si potesse \"tenere a dovere\" i sanremesi. La posa della prima pietra avvenne il 6 luglio 1755 e in un anno si conclusero i lavori. Vinzoni, poi, fu incaricato di terminare l'opera di separazione della Colla e il catasto venne aggiornato.\nContemporaneamente, la delegazione sanremese a Vienna proseguiva la sua opera, e Maria Teresa si pose come intermediaria con Genova. La Repubblica, cos\u00ec, concesse il perdono agli esuli, restitu\u00ec molti beni confiscati, scont\u00f2 dalle tasse annue trentamila lire e restitu\u00ec una campana (ma quella originaria di San Siro \u00e8 ancora nella cattedrale di San Lorenzo a Genova). La citt\u00e0, per\u00f2, rimase abbandonata a se stessa, e l'unica cosa positiva fu la ricostruzione del porto, abbandonato dai tempi di Pinelli, i cui lavori terminarono nel 1786. La dominazione genovese sarebbe cessata solo nel 1815, quando, con la Restaurazione, tutta la Liguria venne annessa al tanto sospirato Regno di Sardegna.\nLe truppe napoleoniche, nel 1794, occuparono la citt\u00e0 che divenne capoluogo del Dipartimento delle Palme, poi \"Giurisdizione\" con lo stesso nome dal 1798 con capoluogo Sanremo. Nel 1805, con l'annessione della Liguria alla Francia, con il territorio della Giurisdizione delle Palme ed il vicino Monegasco fu formato l'arrondissement di Sanremo, appartenente al Dipartimento delle Alpi Marittime.\nDopo la restaurazione dei Savoia (1814) venne annessa al Regno di Sardegna. La decadenza cittadina aveva portato scarse condizioni igieniche, che culminarono in una grave epidemia di colera nel 1837: \u00e8 di questo periodo la costruzione di un nuovo cimitero suburbano e l'allestimento di un lavatoio pubblico.\nRegno d'Italia.\nDa quegli anni la citt\u00e0 incominci\u00f2 a crescere dal punto di vista turistico: nel 1864 la zarina Maria Aleksandrovna per prima scelse Sanremo per \"svernare\", aprendo la strada al turismo elitario della nobilt\u00e0 russa, attratto dal clima mite e dalla bellezza dei luoghi. Anche l'Imperatrice Elisabetta di Baviera (Sissi, Imperatrice d'Austria) tra i suoi numerosi e lunghi viaggi per l'Europa (1870-1890) si rec\u00f2 diverse volte a Sanremo.\nIn quel periodo vennero edificati mirabili edifici e ville, principalmente in stile liberty, per l'aristocrazia europea che divenne semi-stanziale nella cittadina. Sempre a fine '800 la cittadina vide il passaggio dall'agricoltura basata sugli agrumeti, molto fiorente, alla floricoltura.\nAll'inizio del '900 cominciarono a sorgere le strutture di intrattenimento pi\u00f9 qualificate per l'esigente \u00e9lite della \"Belle \u00e9poque\": il Casin\u00f2, il campo golf, la funivia Sanremo-Monte Bignone, all'epoca la pi\u00f9 lunga del mondo, l'ippodromo, lo stadio, eccetera.\nAl termine della prima guerra mondiale Sanremo venne scelta per la Conferenza Internazionale degli Stretti, con cui venne discussa, tra gli Alleati, la redistribuzione delle terre dell'ex Impero Ottomano, tra cui la Palestina (assegnata alla Gran Bretagna), la Siria, Cilicia e Libano (alla Francia).\nIntorno agli anni trenta si ebbe la massima espansione turistica della cittadina: la citt\u00e0 continu\u00f2 a incrementare le proprie strutture ricettive da un lato, e l'economia basata sulla floricoltura dall'altro. Con l'approssimarsi della Seconda guerra mondiale ebbe inizio un lento declino del turismo elitario, e con la fine del conflitto la citt\u00e0 vide l'incremento del nuovo turismo di massa; conseguentemente, vennero spostati i periodi di soggiorno dall'inverno all'estate. Questa enorme crescita economica, e le grandi opportunit\u00e0 di lavoro nella floricoltura, attirarono soprattutto dall'Abruzzo tantissimi lavoratori, che di fatto contribuirono in maniera notevole ad accrescere la citt\u00e0.\nCon l'istituzione, inoltre, del Festival, Sanremo acquist\u00f2 ancora di pi\u00f9 un ruolo nell'immaginario collettivo di cittadina frequentata da personaggi famosi, e come tale vide il turismo incrementare in modo notevole. Pertanto le attivit\u00e0 ludiche e ricreative per il nuovo tipo di esigenze crebbero di pari passo con la speculazione edilizia degli anni sessanta e settanta, che apport\u00f2 una trasformazione tutt'altro che positiva in molte parti della citt\u00e0: la cementificazione selvaggia imped\u00ec di fatto uno sviluppo armonico del centro urbano, divenuto nel frattempo sempre pi\u00f9 popoloso e caotico. Un affresco di questa crescita spasmodica dell'attivit\u00e0 turistica e dell'espansione urbanistica incontrollata che caratterizzarono la citt\u00e0 dalla met\u00e0 degli anni cinquanta \u00e8 tracciato con occhio critico dallo scrittore sanremese Italo Calvino nel suo breve romanzo \"La speculazione edilizia\".\nPer tradizione, vi sono tre diverse modalit\u00e0 di indicare gli abitanti della citt\u00e0: i \"sanremaschi\" sono coloro che da generazioni sono nati e vissuti a Sanremo; i \"sanremesi\", coloro che risiedono o sono nati in citt\u00e0 ma hanno origini forestiere (\"furesti\"); infine \"matuziani\", usato pi\u00f9 raramente, termine che trae origine dall'antico sito romano di Villa Matutia, che raccoglie nella globalit\u00e0 gli abitanti della citt\u00e0 dei fiori.\nSimboli.\nLo stemma ufficiale \u00e8 stato approvato con reale decreto del re Vittorio Emanuele III di Savoia il 17 dicembre del 1928; il gonfalone \u00e8 stato invece concesso il 25 ottobre del 1928. \nLa bandiera di Sanremo ha origini ben pi\u00f9 antiche dello stemma e risale al periodo della Repubblica di Genova; \u00e8 presente tuttora nel logo del Sanremese Calcio ed \u00e8 stata ripresa per la bandiera del casin\u00f2 di Sanremo. \nMonumenti e luoghi d'interesse.\nLa citt\u00e0 offre diversi esempi di eterogenee architetture, che spaziano dal barocco allo stile liberty, dal romanico al neoclassico.\nVie e piazze.\nVia Matteotti\nVia Giacomo Matteotti, comunemente detta \"la vasca\", \u00e8 l'arteria principale di Sanremo.\nTracciata a met\u00e0 Ottocento come Strada Nuova, venne poi dedicata al re Vittorio Emanuele II e per un breve periodo dal 1943 al 1945 a Ettore Muti, il segretario del Partito Nazionale Fascista, ucciso a Fregene nel 1943. Infine, nel dopoguerra, fu intitolata a Giacomo Matteotti, il deputato del Partito Socialista Unitario ucciso a Roma nel 1924 dai fascisti.\nEra soprannominata via Vittorio dai sanremaschi e, .\nVia Matteotti \u00e8 la concentrazione di ogni aspetto commerciale della citt\u00e0, con negozi e ristoranti. Numerosi sono anche i bar e le caffetterie con gelati di produzione artigianale.\nQuesta lunga via pedonalizzata accoglie due cinema, tra cui il famoso Teatro Ariston (dove si svolgono ogni anno il Festival della canzone italiana e il Premio Tenco), lo storico Palazzo Borea d'Olmo, dove \u00e8 ospitato il museo civico locale, e in via Carli, una delle sue piccole traverse, la Biblioteca Corradi di Sanremo, ritrovo di studenti e intellettuali. Inoltre si trova in Via Matteotti anche il Casin\u00f2 Municipale, anche se amministrativamente appartiene a Corso degli Inglesi, dato che vi trova pochi metri dopo l'incrocio tra le due vie. Durante il Festival di Sanremo 2013, \u00e8 stata inaugurata, all'incrocio tra Via Matteotti e Via Escoffier, una statua di Mike Bongiorno, in onore dei festival presentati dallo stesso (superato solo da Pippo Baudo per numero di Festival presentati).\nDal luglio 2010 il primo tratto, tra il Teatro Ariston e via Feraldi, \u00e8 isola pedonale. Dal febbraio 2011 anche il secondo tratto di Via Matteotti, fino al Casin\u00f2, \u00e8 diventata isola pedonale e sono in corso i lavori per adeguare il sedime e uniformarlo a quello del primo tratto.\nIl primo tratto \u00e8 pavimentato in pietra, con al centro una serie continua di grate di scolo in ottone, intermezzate da pannelli in ottone con impresso i nomi degli artisti (e relative canzoni) che hanno vinto i Festival di Sanremo fino all'anno 2021.\nSociet\u00e0.\nEtnie e minoranze straniere.\nSecondo i dati Istat al 31 dicembre 2019, i cittadini stranieri residenti a Sanremo sono , cos\u00ec suddivisi per nazionalit\u00e0, elencando per le presenze pi\u00f9 significative:\nReligione.\nLa maggioranza dei cittadini \u00e8 di religione cattolica.\nDal 9 marzo 2014 il Vescovo della Diocesi di Ventimiglia-San Remo \u00e8 Mons. Antonio Suetta. \nNella citt\u00e0 \u00e8 presente la Basilica Collegiale di San Siro, Concattedrale della Diocesi. Nella chiesa di Santo Stefano (piazza Cassini, ex Gesuiti), viene celebrata quotidianamente la Messa tridentina.\nVi \u00e8 inoltre una numerosa comunit\u00e0 di cristiani ortodossi di lingua russa (che celebrano messa nella antica chiesa di Cristo Salvatore - detta \"chiesa russa\" - vicino al Casin\u00f2) e una di lingua rumena (a cui \u00e8 stata affidata la chiesa dell'ex convento delle carmelitane, in Corso Cavallotti vicino alla stazione nuova).\nInoltre sono presenti anche alcune piccole comunit\u00e0 di cristiani Valdesi (chiesa in via Roma) e di protestanti (C.so Garibaldi) le cui chiese ospitano spesso bei concerti di musica sacra, da J.S. Bach a Mendelssohn; sono presenti altres\u00ec alcuni appartenenti alla Chiesa di Ges\u00f9 Cristo dei santi degli ultimi giorni.\nQualit\u00e0 della vita.\nLa localit\u00e0 ha ottenuto dalla FEE-Italia (Foundation for Environmental Education) il conferimento della Bandiera Blu per la qualit\u00e0 dei servizi del porto turistico (\"Portosole\") nel 2014 e successivamente nel 2019..\nCultura.\nIstruzione.\nScuole.\nSanremo \u00e8 sede di quattro Istituti comprensivi comprendenti 8 plessi di scuola primaria e 5 di scuola media inferiore. \u00c8 sede anche dei seguenti istituti scolastici statali di scuola secondaria di secondo grado:\nAccademia di Belle Arti\nInfrastrutture e trasporti.\nStrade.\nSanremo \u00e8 attraversata dalla strada provinciale 1 Aurelia (ex SS 1 Via Aurelia), dalla tangenziale (Aurelia bis) che si estende dalla stazione ferroviaria di Taggia-Arma al centro citt\u00e0, dalla filovia Ventimiglia - Sanremo - Taggia. Inoltre \u00e8 raggiungibile da due uscite dell'autostrada A10: casello Arma di Taggia-Sanremo est e casello Sanremo ovest-Coldirodi.\nFerrovie.\nSanremo \u00e8 dotata di una fermata ferroviaria sulla linea ferroviaria Ventimiglia\u00a0\u2013 Genova. La stazione originaria era stata edificata nella seconda met\u00e0 del XIX secolo sul lungomare, a ridosso del casin\u00f2 e della chiesa russa, poich\u00e9 il tracciato ferroviario, a unico binario, seguiva il profilo costiero.\nNel 2001 fu completato lo spostamento a monte e il raddoppio della linea nella tratta San Lorenzo al Mare - Ospedaletti, con contestuale apertura della nuova fermata sotterranea nei pressi della rotatoria Garibaldi, circa un chilometro pi\u00f9 a est rispetto alla originaria. Il sedime del tracciato ferroviario originario \u00e8 stato parzialmente convertito nella Pista ciclabile della Riviera Ligure (inaugurata nell'estate del 2008), mentre l'area della ex stazione \u00e8 stata usata quale parcheggio per auto.\nTranvie.\nDal 1913 al 1942 Sanremo era servita anche da alcuni servizi tranviari che operavano sulla rete a scartamento metrico esercita dalla Societ\u00e0 Tranvie Elettriche Liguri (STEL). In particolare erano attivi un collegamento urbano (\"Servizio Citt\u00e0\") fra passo Poggio e passo Coldirodi e le due linee extraurbane per Ospedaletti e Taggia. Nelle ore serali veniva inoltre svolto, in talune giornate, un servizio speciale con capolinea di fronte al casin\u00f2. La rete era costituita dai tracciati di penetrazione urbana della tranvia Ospedaletti-Sanremo-Taggia completati da un binario di raccordo che dal capolinea di piazza Colombo si dirigeva verso via Vittorio Emanuele II e da un raccordo merci verso la stazione ferroviaria.\nPorti.\nSanremo dispone di un porto turistico, il Portosole, di 900 posti barca circa, e di un porto commerciale, che i sanremesi chiamano Porto Vecchio.\nFunivie.\nNel 1936 fu inaugurata la funivia Sanremo-Monte Bignone, che collegava il centro della citt\u00e0 con il Campo Golf, San Romolo e la vetta del Monte Bignone. \u00c8 stato uno dei principali impianti funiviari in Italia, e detentore di vari primati mondiali per diverso tempo, tra cui quello per la campata pi\u00f9 lunga del mondo (San Romolo-Monte Bignone). Dopo alcuni anni di fermo fu chiusa definitivamente nel 1981. Ad oggi sono ancora visibili i piloni di sostegno dei cavi.\nLa funivia era suddivisa in tre tratte: Sanremo-campo golf, campo golf-San Romolo e San Romolo-Monte Bignone.\nLa stazione di partenza di Sanremo \u00e8 stato convertito in un asilo nido, mentre la stazione di arrivo di Monte Bignone \u00e8 adibita come sede secondaria per la Protezione civile e per l'Associazione Radioamatori Italiani.\nLe altre stazioni invece, versano in uno stato di totale abbandono.\nA Sanremo fanno fermata i pullman a lunga percorrenza di Flixbus per Torino, Milano e altre importanti mete, anche internazionali.\nLa citt\u00e0 \u00e8 servita dal vicino aeroporto Aeroporto della costa azzurra.\nPiste ciclabili.\nIl territorio comunale di Sanremo \u00e8 attraversato dalla pista ciclabile della Riviera Ligure, lunga 24\u00a0km, che da ovest verso est collega i vari comuni costieri di Ospedaletti, Sanremo, Taggia, Riva Ligure, Santo Stefano al Mare, Cipressa, Costarainera e San Lorenzo al Mare lungo il vecchio tracciato della ferrovia Genova-Ventimiglia.\nSport.\nIl 6 dicembre 2017 Sanremo \u00e8 stata nominata \u201cCitt\u00e0 Europea dello Sport 2018\u201d al Parlamento europeo di Bruxelles durante il \u201cGran Gal\u00e0 Aces Europe Awards\u201d.\nAutomobilismo.\nIl Rally di Sanremo \u00e8 una competizione rallistica che si disputa sulle strade di questa citt\u00e0 ed altre vicine (in alcune edizioni del passato fino alla Toscana). La prima edizione fu organizzata nel 1928: la gara ha quindi fatto parte del Campionato Mondiale Rally fino al 2003 (la tappa italiana divenne allora il Rally di Sardegna) e di quello europeo e italiano.\nCiclismo.\nOgni anno Sanremo \u00e8 la sede d'arrivo della gara ciclistica Milano-Sanremo. Fa parte del comune di Sanremo anche la salita del Poggio, posta a pochi chilometri dalla fine, che \u00e8 risultata pi\u00f9 volte decisiva per l'esito della gara. L'arrivo storico era in corso Cavallotti, ma dal 1949 (trannech\u00e9 dal 1986 al 1993, quando ritorn\u00f2 provvisoriamente in corso Cavallotti per motivi di viabilit\u00e0) \u00e8 sempre stato posto in via Roma all'altezza del monumento ai caduti, ma negli ultimi anni \u00e8 stato posto in vari posti a causa di lavori in corso in citt\u00e0. Attualmente l'arrivo, dopo essere stato per alcuni anni sul lungomare Italo Calvino, nei pressi della vecchia stazione ferroviaria, \u00e8 tornato in via Roma.\nIl 6 giugno 2001 la 17\u00aa tappa del Giro d'Italia 2001, il \"circuito dei fiori\" (119\u00a0km), con partenza e arrivo a Sanremo si \u00e8 conclusa con la vittoria di Pietro Caucchioli. Tale tappa rimase nella storia del Giro per la retata dei NAS in citt\u00e0 la sera del 6 giugno, al fine di trovare eventuali sostanze dopanti. A causa di tale retata, i corridori si rifiutarono di svolgere la tappa del giorno successivo in partenza da Imperia che di conseguenza fu annullata.\nNel luglio 1948 arriv\u00f2 a Sanremo l'undicesima tappa del Tour de France, vinta dall'italiano Gino Sciardis; il \"tour\" di quell'anno \u00e8 noto per l'impresa che Gino Bartali comp\u00ec due giorni dopo sul Colle dell'Izoard, che gli consent\u00ec di vincere la corsa.\nScherma.\nSanremo fu sede del Campionato internazionale di scherma 1936.\nTriathlon.\nSanremo dal 2000 \u00e8 la sede della manifestazione Sanremo Olympic Triathlon.\nVela.\nSanremo \u00e8 una delle tradizionali tappe della classica regata della Giraglia (oggi Rolex Cup), che si disputa dal 1953 con un percorso tra Marsiglia, Saint-Tropez, la Corsica e Genova.\nSociet\u00e0 sportive.\nA Sanremo hanno sede le seguenti societ\u00e0 sportive di:\nCalcio.\nPallacanestro\nS.S.D. Bvc Sanremo (fondata nel 1973)\nA.S.D. Sea Basket Sanremo"}
{"id": "2756645", "revid": "599013", "url": "https://it.wikipedia.org/wiki?curid=2756645", "title": "Paul Armstrong", "text": ""}
{"id": "2756646", "revid": "300067", "url": "https://it.wikipedia.org/wiki?curid=2756646", "title": "John Dillon", "text": ""}
{"id": "2756654", "revid": "29478", "url": "https://it.wikipedia.org/wiki?curid=2756654", "title": "Trapitello", "text": ""}
{"id": "2756656", "revid": "76963", "url": "https://it.wikipedia.org/wiki?curid=2756656", "title": "Adrienne La Russa", "text": "Biografia.\nItalo-americana, \u00e8 maggiormente conosciuta per il ruolo di Brooke Hamilton in \"Il tempo della nostra vita\", nella quale recit\u00f2 dal 1975 al 1977. Fece inoltre alcune apparizioni in televisione come ospite tra la fine degli anni settanta e l'inizio degli anni ottanta ed ebbe un ruolo di supporto nella mini-serie \"Colorado\", in cui La Russa interpret\u00f2 Clemma Zendt, la figlia dei protagonisti della serie Levi e Lucinda Zendt. Alla fine degli anni sessanta lavor\u00f2 anche in Italia, prendendo parte a quattro film.\nVita privata.\nNel 1984 spos\u00f2 l'attore Steven Seagal, matrimonio che si concluse nel 1987 con il suo annullamento."}
{"id": "2756659", "revid": "92920", "url": "https://it.wikipedia.org/wiki?curid=2756659", "title": "J.J. Cale", "text": "Biografia.\nJohn Weldon Cale nacque il 5 dicembre 1938 a Oklahoma City, in Oklahoma. Trascorse la sua giovinezza a Tulsa e nel 1956 termin\u00f2 gli studi presso la Tulsa Central High School. Oltre ad imparare a suonare la chitarra, inizi\u00f2 a studiare i principi dell'ingegneria acustica, mentre viveva ancora con i suoi genitori a Tulsa, dove costru\u00ec inoltre uno studio di registrazione. Dopo la scuola superiore, fu chiamato al servizio militare di leva e studi\u00f2 brevemente presso la Chanute Air Force Base di Rantoul, nell'Illinois, dove impar\u00f2 alcune tecniche dell'elettronica.\nAutore generoso e artista riservato, considerato un capofila del cosiddetto Tulsa sound, con uno stile inconfondibile che riesce a fondere diversi generi, tra i quali il blues, il jazz e il country-rock, \u00e8 noto al grande pubblico per aver composto due tra i grandi successi di Eric Clapton, \"After Midnight\" e \"Cocaine\", cos\u00ec come molti altri brani registrati da altri artisti (Lynyrd Skynyrd e Captain Beefheart tra gli altri). Ha vinto un Grammy Award con \"The Road to Escondido\".\nJ.J. Cale nei suoi 40 anni di carriera aveva scritto e eseguito una serie di soffici ballate d'atmosfera, accompagnate in modo dolce e sempre poetico dalla chitarra e da una voce non aggressiva, anche quando i ritmi si fanno pi\u00f9 decisi e vicini al rock-jazz. Il suo stile chiamato Tulsa sound pu\u00f2 essere definito \"Laid Back\" (rilassato), con sonorit\u00e0 a met\u00e0 strada fra country, blues e rock and roll, con occasionali contaminazioni di funk e jazz, ha influenzato oltre Eric Clapton molti artisti della scena anni '70 tra cui i Dire Straits.\nDi carattere riservato e poco interessato alle luci della ribalta, aveva al tempo stesso tantissimi fan ed estimatori ed era molto ammirato nel campo dell'industria musicale.\nMorte.\nMuore improvvisamente di infarto all'et\u00e0 di 74 anni a La Jolla, in California, il 26 luglio 2013.\nVita privata.\nDal 1995 fino alla sua morte era sposato con la musicista Christine Lakeland.\nDiscografia.\nTributi.\nammirato nel campo dell'industria musicale."}
{"id": "2756660", "revid": "62004", "url": "https://it.wikipedia.org/wiki?curid=2756660", "title": "Particelle di Fl\u00fcgge", "text": ""}
{"id": "2756664", "revid": "767487", "url": "https://it.wikipedia.org/wiki?curid=2756664", "title": "Bermuda Open 1996", "text": "Il Bermuda Open 1996 \u00e8 stato un torneo di tennis giocato sulla terra battuta.\n\u00c8 stata la 4\u00aa edizione del Bermuda Open che fa parte della categoria World Series nell'ambito dell'ATP Tour 1996.\nSi \u00e8 giocato a Bermuda dal 15 al 21 aprile 1996.\nCampioni.\nSingolare.\n MaliVai Washington ha battuto in finale Marcelo Filippini, 6\u20137 (6\u20138), 6\u20134, 7\u20135\nDoppio.\n Jan Apell / Brent Haygarth hanno battuto in finale Pat Cash / Pat Rafter, 3\u20136, 6\u20131, 6\u20133"}
{"id": "2756666", "revid": "29309260", "url": "https://it.wikipedia.org/wiki?curid=2756666", "title": "Impero maurya", "text": ""}
{"id": "2756674", "revid": "203463", "url": "https://it.wikipedia.org/wiki?curid=2756674", "title": "Campionato del mondo di scacchi a squadre", "text": ""}
{"id": "2756677", "revid": "6923", "url": "https://it.wikipedia.org/wiki?curid=2756677", "title": "Fortezza di Pozna\u0144", "text": "Fortezza di Pozna\u0144 (in tedesco: \"Festung Posen\") - una serie di fortificazioni costruite nella citt\u00e0 di Pozna\u0144 (Polonia) nei secoli XIX e XX, il terzo sistema pi\u00f9 grande del suo genere in Europa."}
{"id": "2756681", "revid": "7", "url": "https://it.wikipedia.org/wiki?curid=2756681", "title": "Bruno Benek", "text": ""}
{"id": "2756682", "revid": "125697415", "url": "https://it.wikipedia.org/wiki?curid=2756682", "title": "Treviso FBC 1993", "text": "Il Treviso FBC 1993, meglio nota come Treviso, \u00e8 una societ\u00e0 calcistica italiana con sede nella citt\u00e0 di Treviso. Milita in Eccellenza, la quinta divisione del campionato italiano.\nRifondato nel 2019 come \"Treviso Academy Societ\u00e0 Sportiva Dilettantistica\", \u00e8 la continuazione dello storico sodalizio \"Foot-Ball Club Treviso\" sorto nel 1909 e fallito nel 1993, e dei seguenti \"Foot-Ball Club Treviso 1993\", \"Associazione Sportiva Dilettantistica Treviso 2009\" e \"Associazione Calcio Dilettanti Treviso\", falliti nel 2009, nel 2013 e nel 2019.\nLa societ\u00e0 vanta tre partecipazioni al massimo livello del campionato italiano, di cui una in Serie A nella stagione 2005-2006. Inoltre annovera nel suo palmar\u00e8s la vittoria di una Supercoppa di Lega di Serie C e di una Coppa Italia Dilettanti.\nI colori sociali sono il bianco e il celeste. Disputa i suoi incontri casalinghi allo stadio Omobono Tenni.\nStoria.\nTreviso F.B.C. e A.C. Treviso (1909-1993).\nIl calcio a Treviso venne per la prima volta praticato nel 1896 quando ebbe luogo il \"Concorso Interprovinciale Ginnastico FGNI\", competizione alla quale parteciparono tre polisportive ginniche trevisane che praticavano il calcio in forma non ufficiale: il \"Pio Istituto Turazza\" (nato nel 1857), la \"Societ\u00e0 Ginnastica Velocipedistica Trevigiana\" ed il \"Vittorio Veneto\".\nNei primi anni del Novecento si formarono diverse squadre di calcio nel territorio trevisano e cos\u00ec nel 1909 si arriv\u00f2 alla fondazione ufficiale del \"Foot-Ball Club Treviso\". Frattanto si formarono in citt\u00e0 nuove squadre, come la \"Tarvisium\" che per prima adott\u00f2 i colori biancocelesti. Nessuna societ\u00e0 partecip\u00f2 al campionato italiano, infatti disputarono solo incontri amichevoli, e, conseguentemente, i migliori talenti furono costretti ad emigrare.\nNel 1914, prima che scoppiasse la prima guerra mondiale, il Treviso si iscrisse alla Promozione, e l'anno successivo alla Coppa Veneto arrivando secondo dietro il .\nNel 1919, finita la guerra, il Treviso disput\u00f2 il campionato di Promozione conquistando la terza posizione. Intanto si inaugur\u00f2 il primo campo di calcio recintato a San Lazzaro, nelle immediate vicinanze di Treviso. Sempre nel 1919, il Treviso vinse la Coppa Appiani sconfiggendo il Padova, il ed il .\nNel 4 giugno 1922 il Treviso gioc\u00f2 il suo primo incontro internazionale vincendo in casa contro il Meteor Vienna (4-0). Il settore giovanile, che nel frattempo venne formato, ebbe subito buoni risultati. Nel 1923 il Treviso partecip\u00f2 al campionato di seconda divisione e qualche anno dopo pass\u00f2 in prima divisione, centrando un prestigioso secondo posto alle spalle del Vicenza.\nNel 1933 viene inaugurato il nuovo stadio cittadino, in via Ugo Foscolo. Nel 1935 la societ\u00e0 cambi\u00f2 la denominazione della ragione sociale da \"Treviso F.B.C.\" ad \"Associazione Calcio Treviso\". Nel 1936 il Treviso partecip\u00f2 alla Coppa Italia e si iscrisse alla Serie C, suddivisa in tre gironi. Tra gli anni trenta e quaranta la promozione in Serie B venne pi\u00f9 volte quasi centrata.\nNel secondo dopoguerra, il Treviso fece alcuni campionati di Serie B (con pi\u00f9 gironi) e Serie C, per tornare al campionato cadetto a girone unico nel 1950.\nDal campionato 1950-1951 il Treviso venne allenato da Nereo Rocco, ottenendo il sesto posto al termine della successiva stagione, un piazzamento di tutto rispetto nella categoria cadetta. Buona anche la stagione seguente, sempre con il \"paron\" in panchina, con la nona posizione.\nNella stagione 1953-1954, dopo la partenza di Rocco, il Treviso si salv\u00f2 proprio all'ultima giornata, ma l'anno seguente, con un disastroso girone di ritorno, arriv\u00f2 la retrocessione in Serie C.\nDopo la retrocessione, nel periodo 1955-1985, il Treviso navig\u00f2 stabilmente per tanti anni in Serie C con qualche brusca caduta in Serie D.\nNegli anni ottanta, dopo la retrocessione nel campionato 1984-1985 in Serie C2, si susseguirono diverse crisi finanziarie che avrebbero potuto portare la societ\u00e0 sull'orlo del baratro.\nNel 1991, nonostante i buoni auspici di riportare grande il Treviso, arriv\u00f2 la retrocessione nel Campionato Interregionale. Il Treviso rest\u00f2 per quattro anni in Interregionale, vincendo la Coppa Italia Dilettanti nel 1993, battendo l'.\nTreviso F.B.C. 1993 (1993-2009).\nCon l'imprenditore Giovanni Caberlotto insediatosi alla presidenza nel 1993, durante il triennio successivo l'allenatore Giuseppe Pillon comp\u00ec un triplo salto di categoria risalendo dal fronte amatoriale a quello cadetto: a funestare l'ambiente occorse tuttavia la morte del \"numero uno\" societario, deceduto il 3 marzo 1997.\nApprodata in Serie B poche settimane pi\u00f9 tardi, la squadra pass\u00f2 nelle mani di Gianfranco Bellotto: questi mantenne l'incarico fino al 2000, coi successori Gustinetti e Sandreani che non riuscirono ad evitare la caduta in C1 nel giugno 2001. A macchiare ulteriormente l'annata concorse inoltre la vicenda di Akeem Omolade, diciottenne nigeriano vittima di insulti razzisti da parte della propria tifoseria nel giorno dell'esordio. \nSotto la gestione tecnica di Ammazzalorso, i veneti riguadagnarono la B nel 2003 aggiudicandosi contestualmente la Supercoppa di C ai rigori contro l'Avellino; nella stagione 2004-05 il \u00abcavallo di ritorno\u00bb Pillon raggiunse i play-off, cedendo tuttavia al Perugia in semifinale. La retrocessione comminata a tavolino al Genoa e le inadempienze economiche del Torino comportarono, in agosto, lo storico ripescaggio dei biancazzurri in A: il debutto di una formazione allestita in pochi giorni si consum\u00f2 a San Siro contro l'Inter, vittoriosa per 3-0. \nDisputate le prime gare casalinghe a Padova per la mancata idoneit\u00e0 del Tenni, i trevigiani pagarono l'inesperienza in massima categoria e una pianificazione frettolosa ascrivibile alla tardiva ammissione: scelto Cavasin in luogo di Ezio Rossi nel novembre 2005, la matricola apparve gi\u00e0 condannata al giro di boa. Un nuovo avvicendamento in panchina \u2014 con le redini assunte da Bortoluzzi nel marzo 2006 \u2014 non impresse la svolta alla classifica, il cui responso giunse alla quintultima domenica per effetto di una sconfitta a Messina che certific\u00f2 l'immediato ritorno tra i cadetti. Fanalino di coda con 21 punti racimolati in 38 gare, il Treviso figur\u00f2 al penultimo posto dopo il declassamento della Juventus cui le sentenze relative a \"Calciopoli\" comminarono il formale piazzamento in ventesima posizione.\nRichiamato Rossi alla guida in autunno, la compagine \u2014 nuovamente avversaria dei torinesi con entrambe le sfide appannaggio di questi ultimi \u2014 pervenne alla salvezza nel torneo 2006-07 imponendosi a La Spezia.\nLa stagione successiva vede ai nastri di partenza una squadra completamente rinnovata e rinforzata con l'obiettivo dichiarato di conseguire la promozione. Ecco quindi i ritorni di Bepi Pillon in panchina e di Barreto in attacco, le conferme di Guigou e Russotto a centrocampo, gli innesti di giocatori di alto livello come Calderoni, Scurto e Pi\u00e1 nei punti nevralgici del campo, senza trascurare la politica dei giovani con l'arrivo del capitano della Primavera juventina, Venitucci, e del promettente difensore Bonucci.\nIn campionato il Treviso fu costantemente invischiato nella lotta per non retrocedere, Pillon e la squadra furono perennemente sotto accusa e la rivoluzione di gennaio in cui lasciarono la Marca sei giocatori arrivati in estate e il capitano William Viali. La Serie B 2007-2008 si concluse con la squadra diciassettesima a pari punti con i cugini del .\nIl 1\u00ba marzo 2008 si diffonde la notizia secondo la quale Ettore Setten stava per lasciare la presidenza: la societ\u00e0 sembrava interessare ad una cordata di imprenditori, rappresentati da due liberi professionisti romani, Riccardo Canuti, presidente, e Stefano Santilli, vicepresidente. Ma dopo aver constatato la reale esposizione passiva della societ\u00e0 ed alcune scelte non condivise su alcuni giocatori, i rappresentanti Canuti-Santilli si ritirano dopo aver versato a Setten la somma di 1,2 milioni di euro con la quale riesce a concludere comunque la stagione.\nLa stagione 2008-2009 si profila gi\u00e0 in estate una stagione difficile. La societ\u00e0, gi\u00e0 in lutto per la morte del centrocampista Gionata Mingozzi in seguito a un incidente stradale, vede inizialmente congelata l'iscrizione alla Serie B per il ritardo del versamento dell'Iva e in seguito penalizzata nello stesso campionato di tre punti per la violazione della clausola compromissoria risalente al mancato premio promozione invocato dai giocatori per la promozione in Serie A nella stagione 2004-2005. Dopo un solo anno inoltre termina la terza parentesi di Pillon alla guida dei biancocelesti. Al suo posto arriva il rodigino Gotti, gi\u00e0 selezionatore della nazionale Under-17.\nLa squadra, data per spacciata ancor prima di iniziare il campionato, nonostante parta bene e totalizzi 4 punti nelle prime due giornate (pareggio casalingo con l'Ancona per 2-2 e vittoria con il Rimini per 1-0), non continua altrettanto bene e raccoglie solo altri due punti nelle successive 7 partite (pareggi esterni con Brescia e Modena, interno col Parma), tornando alla vittoria solo alla 10\u00aa giornata con un rocambolesco 3-2 contro il Piacenza. Intanto si vocifera che una societ\u00e0 rappresentata da professionisti napoletani sarebbe interessata alla societ\u00e0, ma ben presto il tutto pare di nuovo svanire nel nulla, come successo solo sei mesi prima. Il Treviso rimedia una nuova sconfitta a Grosseto, poi fa registrare una serie positiva di 8 giornate, con 2 vittorie (una di prestigio con l'Empoli capolista) e ben 6 pareggi, risultati che gli consentono di abbandonare l'ultimo posto.\nIl periodo invernale non porta certo buone nuove: a gennaio la squadra perde pedine importanti come D'Aversa e Luigi Beghetto e la societ\u00e0 naviga in acque sempre peggiori. I nuovi soci della Berlet (societ\u00e0 che nemmeno la procura riuscir\u00e0 ad assicurarsi esista veramente), infatti, avevano promesso di portare delle sponsorizzazioni per due milioni di euro, ma alla prova dei fatti non assicurarono alcun reale beneficio economico. Si arriv\u00f2 cos\u00ec a fine aprile con un buco in bilancio che secondo i giornali locali superava i 10 milioni di euro. Intanto la squadra, a inizio maggio, fu tenuta in vita solo dalla matematica: il presidente Setten si dichiar\u00f2 ormai rassegnato alla C, rassicurando tramite i quotidiani che si stava tentando di tutto per evitare un doloroso fallimento. Con la sconfitta casalinga dell'11 maggio 2009 contro il Vicenza il Treviso retrocesse aritmeticamente in Prima Divisione a tre giornate dalla fine del campionato.\nL'11 luglio 2009 il presidente Setten, in una conferenza stampa, annunci\u00f2 l'impossibilit\u00e0 di salvare il Treviso FBC e quindi salt\u00f2 anche l'iscrizione al campionato di Lega Pro.\nIl 13 luglio 2009 lo stesso presidente Setten annunci\u00f2 di aver presentato la richiesta di iscrizione alla Serie D, della futura e nuova societ\u00e0 calcistica di Treviso e disse di voler procedere con pi\u00f9 calma al cambio della dirigenza e di propriet\u00e0, ma la FIGC non accett\u00f2 l'iscrizione.\nA.S.D. Treviso 2009 e F.C. Treviso (2009-2013).\nDopo vari tira e molla, in cui sembrava che nella stagione 2009-2010 il Treviso non prendesse parte ad alcun campionato, il 1\u00ba settembre il sindaco Gobbo annuncia che il Treviso potr\u00e0 partire dal campionato regionale di Eccellenza.\nLa nuova \"Associazione Sportiva Dilettantistica Treviso 2009\" \u00e8 presieduta da Edy Sartori, che ha guidato la cordata, ed \u00e8 stata iscritta al campionato dilettantistico.\nLe difficolt\u00e0 per la squadra della citt\u00e0 non sono tuttavia terminate, visto che \u00e8 stata protagonista di un campionato sofferto, terminando il girone di andata a ridosso della zona play-out. Ma con le dimissioni di Giorgio Rumignani, il debutto in panchina di Nicola Zanini e l'arrivo del neoproprietario Renzo Corvezzo la squadra cambia marcia e ottiene in anticipo la matematica salvezza concludendo il campionato al settimo posto.\nI biancocelesti, con l'imprenditore di Cessalto al comando chiedono il ripescaggio in Serie D ottenendolo il 5 agosto 2010 quando la squadra viene inserita nel girone C del massimo campionato dilettantistico.\nIl 1\u00ba maggio 2011 al termine di un testa a testa con il durato tutto il campionato, il Treviso guidato da Diego Zanin ottiene l'ultimo punto necessario alla promozione matematica, vincendo con una giornata di anticipo il girone C della Serie D.\nIl 23 giugno 2011 la societ\u00e0 cambia denominazione nell'inedito \"Football Club Treviso\", abbandonando la storica dicitura \"Foot-Ball Club\". La squadra vince il campionato di Seconda Divisione 2011-2012 approdando alla Lega Pro Prima Divisione.\nIl 13 luglio 2012 viene esclusa dal campionato 2012-2013 per problemi economici. Il 16 luglio dopo aver presentato il ricorso viene iscritto al campionato di Lega Pro Prima Divisione.\nLa squadra, perso l'allenatore Zanin artefice delle due promozioni consecutive, \u00e8 affidata ad Agenore Maurizi. L'avvio fortemente deficitario della squadra costa il posto al tecnico romano che gi\u00e0 il 21 ottobre seguente viene sostituito da Gennaro Ruotolo.\nA dicembre, alla fine del girone d'andata concluso all'ultimo posto in classifica, il presidente Renzo Corvezzo, che aveva chiamato Ruotolo alla guida del Treviso, viene esautorato in favore di Franco Sellitto, il quale, da nuovo amministratore unico voluto dal direttore generale Mario Santoro che con la All Sport si \u00e8 unito all'impresario edile Tiziano Corrado formando il 51% e cio\u00e8 la maggioranza, esonera Ruotolo e richiama Maurizi. Ruotolo contesta il licenziamento diffidando del potere decisionale di Sellitto e rimane alla guida del Treviso con la forza, sostenuto dalla squadra e da Corvezzo, il quale afferma: \"Il presidente sono io e Ruotolo resta\". La nuova dirigenza ha fatto sapere che chieder\u00e0 l'intervento della polizia nel caso in cui Ruotolo diriger\u00e0 ancora gli allenamenti. Quest'ultimo in merito ha dichiarato: \"Tutto fa esperienza, ne prendo atto e vado avanti col mio lavoro, sono molto sereno sotto questo aspetto perch\u00e9 non ho nulla da rimproverarmi. Sono io, a tutti gli effetti, l'allenatore del Treviso Calcio\".\nRuotolo avrebbe poi insultato, minacciato e lanciato una monetina a Giampaolo Zorzo, corrispondente per La Gazzetta dello Sport, il quale, minacciato anche dagli ultr\u00e0 l\u00ec presenti, ha annunciato che quereler\u00e0 l'allenatore.\nA marzo Ruotolo viene sostituito da Bosi che non riuscir\u00e0 per\u00f2 ugualmente ad evitare la retrocessione della compagine trevigiana: ancor peggio tuttavia, in seguito il Direttivo della Lega Pro ritenne inammissibile la domanda d'iscrizione presentata dal Treviso per la nuova stagione, e per il mancato ricorso contro questa decisione si giunse alla seconda esclusione di Treviso dal professionismo nel giro di quattro anni.\nA.C.D. Treviso (2013-2019).\nDopo difficoltose trattative, in ossequio delle NOIF della FIGC e in forza delle 65 stagioni professionistiche pregresse della citt\u00e0 di Treviso, una nuova societ\u00e0 viene iscritta al campionato di Promozione Veneto 2013-2014, venendo inserita nel girone B. La categoria prescelta, di assai basso livello, fu conseguenza sia di demeriti sportivi, per essere andati incontro a due fallimenti temporalmente molto ravvicinati, sia di insufficienze finanziarie, dato che per la reiscrizione in Promozione non sono previsti dalle NOIF particolari gravami economici a differenza delle categorie superiori. Al termine della stagione, il Treviso, ottiene la promozione in Eccellenza.\nDopo due stagioni, sempre nel massimo livello regionale, la societ\u00e0, nell'estate del 2016, cambia propriet\u00e0, passando dalla gestione di Paolo Pini e Bruno Gemin a quella dell'imprenditore trevigiano Tiziano Nardin. A novembre dello stesso tuttavia, Nardin, cede il Treviso ad una cordata di imprenditori ferraresi, guidati da Massimiliano Vissoli, che ne diventa proprietario, almeno dal punto di vista legale. Nei giorni successivi, la trattativa salta, con conseguenti problemi legati alla prima squadra. Successivamente, una seconda trattativa, viene portata avanti, con l'imprenditore mantovano Claudio Dondi, che diventa il nuovo proprietario senza per\u00f2 poter operare i tesseramenti (per la FIGC il presidente \u00e8 Nardin). Quest'ultimo problema, impedisce al Treviso di scendere in campo nelle gare valide per la 18\u00aa, 19\u00aa e 20\u00aa giornata. Il Treviso, nei giorni successivi, riesce a tesserare un gruppo di giocatori svincolati, permettendo cos\u00ec alla societ\u00e0 di scendere in campo nella gara valida per la 21\u00aa giornata, facendo registrare per\u00f2 la sconfitta pi\u00f9 ampia nella storia del club trevigiano. Il 16 marzo, infine, dopo una lunga trattativa, Tiziano Nardin e Claudio Dondi cedono la societ\u00e0 a Luca Visentin, imprenditore trevigiano ed ex consigliere d'amministrazione e vicepresidente della , che ingaggia come allenatore Michele Arcuri. Al termine, dopo aver vinto 2-1 con l', la squadra, piazzatosi penultima in classifica, retrocede in Promozione.\nLa stagione successiva, il nuovo presidente Visentin punta all'immediato ritorno in Eccellenza scegliendo Alessio Pala come tecnico, ma con l'allenatore bergamasco non si crea il giusto feeling con la squadra nonostante i biancazzurri veleggiasero in zona play-off, a gennaio 2018 lo stesso Pala rassegna le dimissioni in favore di Cristiano Graziano (ex calciatore del Treviso negli anni '90) con la quale raggiunse e vinse la finale di Coppa Italia Promozione Veneto contro l' per 3-0. Vittoria che valse il primo posto in graduatoria per il ripescaggio, come societ\u00e0 avente diritto, in Eccellenza della Sezione regionale della FIGC per la stagione 2018-2019. Promozione ratificata dal Comitato Regionale Veneto FIGC-LND nel Comunicato Ufficiale del 5 luglio 2018.\nIl 2 novembre 2018 Luca Visentin decide di cedere il sodalizio sportivo ad Atlantis Sport Management con sede a Londra, che annuncia un progetto di rilancio del club biancoceleste che si rivela ben presto illusorio. La nuova propriet\u00e0 nomina nuovo Presidente Stefano Realini e direttore dell\u2019area tecnica Claudio Capuzzo, ma la prima squadra viene smantellata e va incontra a una lunga serie di sconfitte consecutive che la portano all'ultimo posto e alla retrocessione in Promozione.\nTreviso Academy S.S.D. (2019-2021).\nNel frattempo il 13 giugno 2019 viene fondato un nuovo club, il \"Treviso Academy Societ\u00e0 Sportiva Dilettantistica\", attraverso la fusione tra \"Nervesa\" e \"Treviso Academy\", societ\u00e0 autonoma di puro settore giovanile nata nel 2011 per affiancare l'allora F.C. Treviso. Il club nasce al fianco del consorzio Treviso siamo noi, con l'intento si rilanciare il calcio a Treviso sul modello del basket cittadino con la Universo Treviso Basket. La squadra riparte dalla Promozione, categoria in cui non si iscrive l'A.C.D. Treviso dopo settimane di voci contrastanti sul suo futuro. La tradizione centenaria del Treviso viene quindi raccolta dal nuovo club Treviso Academy.\nTreviso F.B.C. 1993 (2021-).\nNell'estate del 2021, la societ\u00e0 biancazzurra torn\u00f2 a chiamarsi con la vecchia denominazione in uso fino al 2009 e viene ripescata in Eccellenza.\nColori e simboli.\nColori.\nI colori sociali del Treviso sono il bianco e il celeste, gli stessi presenti nel gonfalone della citt\u00e0. La prima squadra ad adottare questi colori fu la Tarvisium. Nel 1914 si organizz\u00f2 il primo torneo \"Citt\u00e0 di Treviso\" con il rinato Treviso Foot Ball Club, ricostituito un anno prima, che indoss\u00f2 la maglia biancoceleste.\nDal 1909, anno della nascita, al 1914, anno dell'affiliazione alla FIGC, i colori sociali erano il bianco e il nero. La maglia era per met\u00e0 bianca e per met\u00e0 nera.\nSimboli ufficiali.\nStemma.\nStoricamente il Treviso ha adottato stemmi che ricalcano quello comunale, ovvero la croce bianca su sfondo rosso con due stelle ad otto punte nei due cantoni superiori, con il tutto sormontato da una corona.\nInno.\nL'inno ufficiale della squadra \u00e8 stato dal 1998 al 2009, anno del fallimento \"Il calcio del sorriso\". La musica \u00e8 stata composta dal trevigiano Red Canzian, componente dei Pooh, il testo da Miki Porru.\nL'inno \u00e8 stato presentato ufficialmente domenica 22 novembre 1998 allo stadio Omobono Tenni, in occasione della partita Treviso-, undicesima giornata del campionato di Serie B. Alla presentazione, prima della partita, Canzian ha cantato con i propri figli Chiara (voce) e Philipp (pianoforte).\nStrutture.\nStadio.\nIl primo campo da gioco del Treviso fu ottenuto nella piazza d'Armi di Santa Maria del Rovere, quartiere del comune veneto. Qui i trevigiani vi disputarono i propri incontri casalinghi dal 1909 al 1913, per poi spostarsi, fino al 1916, nei magazzini De Don\u00e0. Successivamente, fu utilizzato uno spazio nel villaggio Eden, per un solo anno.\nNel 1917 il campo da gioco fu nuovamente spostato, questa volta al collegio Vittorino da Feltre, appena fuori porta Fra' Giocondo. Dal 1919 al 1920 fu utilizzato Van Den Borre, per poi far nuovamente ritorno a Santa Maria del Rovere, questa volta al Nuovo Campo, che sar\u00e0 utilizzato fino al 1933.\nDal 1933 i trevigiani hanno disputato tutte le gare interne nello stadio Comunale Del Littorio, dal 1963 stadio Omobono Tenni, dedicato alla memoria del motociclista Omobono Tenni, tiranese di nascita ma trevigiano d'adozione.\nSolo in alcune occasioni il Treviso ha dovuto traslocare: nella stagione 1997-1998 presso gli impianti di rugby dello stadio Comunale di Monigo, causa ristrutturazione straordinaria del proprio impianto, e nell'inizio della stagione 2005-2006 presso lo stadio Euganeo di Padova, causa inadeguamento alla normativa sulla sicurezza negli stadi.\nNella stagione 2016-2017, dalla 17\u00aa giornata (19 febbraio 2017), fino alla 27\u00aa giornata (2 aprile 2017), le gare in casa del Treviso, si sono svolte al Comunale di Giavera del Montello, per problemi riguardanti la societ\u00e0 e il Comune di Treviso. La partita valida per la 29\u00aa giornata (23 aprile 2017), si \u00e8 invece svolta, al Comunale di Volpago del Montello.\nCentro di allenamento.\nIl Treviso svolge le sue sedute di allenamento allo stadio Gipo Viani di Nervesa.\nSociet\u00e0.\nSponsor.\nDi seguito l'elenco di tutti gli sponsor tecnici e ufficiali della storia della societ\u00e0.\nSettore giovanile.\nIl settore giovanile della Treviso Academy \u00e8 composto da 18 formazioni, divise in una o pi\u00f9 annate per alcune categorie: Juniores, Allievi, Giovanissimi, Esordienti, Pulcini, Primi Calci e Piccoli Amici.\nPer la stagione 2019-2020 le squadre giovanili si dividono tra lo stadio di Quinto di Treviso (Esordienti, Pulcini, Primi Calci e Piccoli Amici) e il campo di San Bartolomeo a Treviso (Giovanissimi, Esordienti, Pulcini, Primi calci e Piccoli amici). Altre formazioni si allenano allo stadio Gipo Viani di Nervesa (Juniores, Allievi 2003 e Allievi 2004, Giovanissimi 2005 e Giovanissimi 2006, Esordienti 2007 e Esordienti 2008, Pulcini 2009, Pulcini 2010).\nAllenatori e presidenti.\nDi seguito l'elenco di tutti gli allenatori e i presidenti della storia della societ\u00e0.\nStatistiche e record.\nPartecipazione ai campionati.\nIl Treviso ha partecipato a 87 campionati nazionali.\nIl Treviso ha partecipato complessivamente a 12 campionati su base regionale; 8 nel primo livello e 4 nel secondo.\nStatistiche di squadra.\nDal punto di vista storico il livello pi\u00f9 alto raggiunto dal Treviso \u00e8 stata la prima divisione nazionale, nella quale conta tre partecipazioni tra Prima Categoria e Serie A.\nI trofei vinti sono stati una Coppa Italia Dilettanti nel 1992-1993, una Supercoppa di Lega di Serie C nel 2003 e una Coppa Italia Promozione Veneto nel 2017-2018. La formazione trevigiana ha vinto un campionato di Serie C nella stagione 1949-1950, due di Serie C1 nelle annate 1996-1997 e 2002-2003, un campionato di Serie C2 nel 1995-1996, uno di Lega Pro Seconda Divisione nel 2011-2012, due di Serie D nelle stagioni 1974-1975 e 2010-2011, un Campionato Nazionale Dilettanti nel 1994-1995 e una Terza Divisione nel 1924-1925.\nLe promozioni nelle categorie superiori sono state dodici pi\u00f9 quattro ripescaggi; mentre le retrocessioni sono state quindici.\nIl Treviso \u00e8 stata la prima squadra ad ottenere tre promozioni consecutive dal Campionato Nazionale Dilettanti nel 1994 alla Serie B nel 1997, con allenatore Giuseppe Pillon.\nAssieme alla (1980-1981), al (2015-2016) \u00e8 una delle tre squadre che finora ha disputato solo un campionato di Serie A, in particolare nella stagione 2005-2006 dall'inizio del girone unico nel 1929.\nStatistiche individuali.\nIl calciatore con pi\u00f9 presenze con la maglia del Treviso \u00e8 Silvano Colusso, che ha totalizzato 350 presenze tra il 1968 e il 1971 e ancora dal 1974 al 1982.\nIl calciatore che conta pi\u00f9 reti \u00e8 invece Flavio Fiorio, che ha messo a segno 63 centri tra il 1994 e il 1998.\nTifoseria.\nStoria.\nGli ultras del Treviso trovano posto allo stadio Tenni in curva sud Di Maio, intitolata nel 1998 a Fabio Di Maio, morto dopo la partita Treviso-Cagliari allo stadio di Monigo il 1\u00ba febbraio 1998.\nIl movimento ultras a Treviso \u00e8 nato nel 1989, quando venne fondato il gruppo \"Ultras Treviso\". In seguito apparvero altri gruppi, tra i quali c'erano i \"White and Blue Supporters\" (1996), la \"Blue Army\" (1997) e il \"New Korp\".\nGemellaggi e rivalit\u00e0.\nPur non avendo mai stretto gemellaggi ufficiali, dalla met\u00e0 degli anni 2000 esiste una grande amicizia con la tifoseria del . Altre simpatie si hanno per vicentini e udinesi.\nLa rivalit\u00e0 pi\u00f9 sentita dalla tifoseria trevigiana \u00e8 quella con il , dovuta alla vicinanza delle due citt\u00e0. Anche con la c'\u00e8 una rivalit\u00e0 storica, dovuta ai numerosi precedenti giocati tra le due societ\u00e0. Le ostilit\u00e0 si sono particolarmente acuite durante la stagione 1994-1995, quando le squadre diedero vita a un testa a testa conclusosi con la vittoria del Treviso nel campionato di Serie D proprio a Trieste."}
{"id": "2756683", "revid": "71760343", "url": "https://it.wikipedia.org/wiki?curid=2756683", "title": "Matrice irriducibile", "text": "In matematica, in particolare in algebra lineare, una matrice formula_1 che agisce su uno spazio vettoriale formula_2 si dice riducibile se formula_2 possiede un sottospazio proprio non banale formula_4 stabile per formula_1, ovvero per cui formula_6 \u00e8 contenuto in formula_4.\nPer ogni matrice riducibile esiste una matrice di cambiamento di base formula_8 tale che formula_9 \u00e8 una matrice triangolare a blocchi:\nUna matrice formula_1 che non \u00e8 riducibile si dice irriducibile.\nAttenzione.\nIn alcuni contesti, una matrice \"riducibile\" \u00e8 una matrice formula_1 per cui esiste una matrice di permutazione formula_13 tale che formula_14 \u00e8 triangolare a blocchi.\nIrriducibilit\u00e0 e grafo associato.\nData una qualsiasi matrice, posso costruire un grafo avente come nodi gli indici della matrice: in particolare, il nodo formula_15-esimo \u00e8 connesso al nodo formula_16-esimo se l'elemento formula_17 \u00e8 diverso da formula_18. Il grafo associato si dice fortemente connesso se per ogni coppia \nformula_19 posso raggiungere formula_16 a partire da formula_15. Una matrice \u00e8 irriducibile se e solo se il grafo di adiacenza ad esso associato \u00e8 fortemente connesso. In altre parole, una matrice \u00e8 riducibile se e solo se il grafo di adiacenza ad esso associato non \u00e8 fortemente connesso.\nDimostrazione:\nProvo che una matrice \u00e8 riducibile se e solo se il grafo non \u00e8 fortemente connesso. Noto che il grafo non varia se permuto gli elementi di una matrice.\nSia formula_23 la dimensione del blocco formula_24; i nodi del grafo da formula_25 a formula_26 non saranno perci\u00f2 connessi con quelli da formula_27 a formula_26, quindi il grafo non \u00e8 fortemente connesso."}
{"id": "2756684", "revid": "1318658", "url": "https://it.wikipedia.org/wiki?curid=2756684", "title": "Azores Express", "text": "L'Azores Express \u00e8 una nave traghetto noleggiata con questo nome alla compagnia di navigazione greca Atlantico Line dal 2019 e che appartiene alla compagnia Med Lines. Dal 1998 al 2017 la nave navig\u00f2 per la compagnia italiana Moby Lines col nome di \"Moby Love 2\" e successivamente \"Moby Love\".\nCaratteristiche.\nAlla costruzione la nave poteva trasportare sia carico gommato che vagoni ferroviari, potendo caricare alternativamente 160 automobili, 35 vagoni merci o 10 vagoni letto e 11 vagoni merci. Nel periodo di servizio nei collegamenti con l'Isola di Man, tra 1990 e 1998, i binari furono rimossi e la nave fu dotata di car deck mobili, che ne permettevano l'uso sia come traghetto merci (con i car deck sollevati) che come traghetto passeggeri.\nServizio.\nLa nave fu ordinata il 24 novembre 1969 ai Cantieri Navali di Pietra Ligure dalla Angleterre Lorraine Alsace S.A. de Navigation (ALA). Varata nel febbraio 1972 con il nome di \"Saint Eloi\", la nave avrebbe dovuto essere consegnata ad ottobre dello stesso anno, ma i lavori furono interrotti per il fallimento del cantiere. Lo scafo incompleto fu ormeggiato nel porto di Genova, venendo poi completato con un finanziamento dello Stato italiano e consegnato alla societ\u00e0 armatrice nel febbraio 1975.\nLa \"Saint Eloi\" fu immessa nei collegamenti tra Dunkerque e Dover il 12 marzo 1975, rotta sulla quale rimase in servizio anche nei dieci anni seguenti. Nel 1977 la compagnia fu assorbita dalla British Railways, senza cambiamenti sostanziali per la nave. Il 12 aprile 1982 il traghetto entr\u00f2 in collisione con il molo a Dover, venendo riparato in bacino di carenaggio e tornando in servizio tre giorni pi\u00f9 tardi. Nel settembre 1985 la \"Saint Eloi\" fu messa in servizio come traghetto merci, mentre tra maggio e settembre 1986 la nave fu noleggiata alla francese SNCF, venendo impiegata tra Calais e Dover. Tornata in servizio come traghetto merci sulla sua rotta originaria, il 1\u00ba maggio 1987 la nave entr\u00f2 in collisione con la \"Cambridge Ferry\" fuori dal porto di Dover, venendo danneggiata e tornando in servizio due settimane dopo.\nRimpiazzata dalla \"Nord Pas-de-Calais\", nell'estate 1987 la nave fu inserita sulla rotta Newhaven - Dieppe, mentre tra maggio e settembre 1988 fu ripetuto il noleggio a SNCF. Il 23 luglio 1988, mentre si trovava in servizio per quest'ultima compagnia, la \"Saint Eloi\" entr\u00f2 in collisione con il frangiflutti del porto di Dover, riportando danni estesi alla prua che furono riparati al termine del noleggio. L'8 gennaio 1989 la \"Saint Eloi\" fu immessa nei collegamenti tra Scozia e Irlanda del Nord, sulla tratta Larne - Stranraer, mentre ad aprile la nave sostitu\u00ec il traghetto \"Columba\", sottoposto a lavori di ristrutturazione, sul collegamento D\u00fan Laoghaire - Holyhead.\nA maggio la nave fu rinominata \"Channel Entente\", entrando in servizio tra Calais e Dover. A gennaio 1990 il traghetto fu venduto alla Isle of Man Steam Packet, venendo immessa, a partire dal 19 febbraio, sui collegamenti tra Douglas, capitale dell'Isola di Man e Heysham. A settembre 1990 il traghetto fu sottoposto a lavori di rifacimento a Birkenhead, durante i quali furono rimossi i binari nel garage e furono aggiunti dei car deck mobili, delle nuove sistemazioni passeggeri a poppa e una seconda elica trasversale a prua. Finiti i lavori, l'8 dicembre 1990 la nave fu rinominata \"King Orry\", ritornando in servizio il giorno successivo.\nLa \"King Orry\" rimase attiva nei collegamenti da e per l'Isola di Man fino al 1998, alternando Liverpool a Heysham. Il 14 novembre 1992 la nave si incagli\u00f2 su una secca in seguito ad un guasto al timone, venendo riparata a Liverpool. La \"King Orry\" fu tolta dal servizio il 28 settembre 1998, venendo venduta alla Moby Lines il mese successivo. Rinominata \"Moby Love\" e poi \"Moby Love 2\", entr\u00f2 in servizio nella rotta tra Piombino e Portoferraio nella stagione estiva 1999 e vi rimase su base annuale per 17 anni. Riprese il nome di \"Moby Love\" nel 2002.\nNel 2017 la nave fu venduta alla compagnia greca Portucalence (ora Med Lines), venendo sottoposta a lavori di ristrutturazione e prendendo il nome di \"Aeolos\".\nNel 2019 la nave venne noleggiata alla compagnia Atlantico Line, prendendo il nome di \"Azores Express\"."}
{"id": "2756690", "revid": "767487", "url": "https://it.wikipedia.org/wiki?curid=2756690", "title": "Verizon Tennis Challenge 1996", "text": "Il Verizon Tennis Challenge 1996 \u00e8 stato un torneo di tennis giocato sulla terra battuta. \n\u00c8 stata l'11\u00aa edizione del Verizon Tennis Challenge che fa parte della categoria World Series nell'ambito dell'ATP Tour 1996.\nSi \u00e8 giocato ad Atlanta dal 29 aprile al 5 maggio 1996.\nCampioni.\nSingolare.\n Karim Alami ha battuto in finale Nicklas Kulti, 6\u20133, 6\u20134\nDoppio.\n Christo van Rensburg / David Wheaton hanno battuto in finale Bill Behrens / Matt Lucena, 7\u20136, 6\u20132"}
{"id": "2756695", "revid": "110157", "url": "https://it.wikipedia.org/wiki?curid=2756695", "title": "Ljaskovec", "text": "Ljaskovec (in bulgaro \u041b\u044f\u0441\u043a\u043e\u0432\u0435\u0446) \u00e8 un comune bulgaro situato nella regione di Veliko T\u0103rnovo di 15.483 abitanti (dati 2009). La sede comunale \u00e8 nella localit\u00e0 omonima.\nLocalit\u00e0.\nIl comune \u00e8 formato dall'insieme delle seguenti localit\u00e0:"}
{"id": "2756696", "revid": "365417", "url": "https://it.wikipedia.org/wiki?curid=2756696", "title": "Carlo Fidanza", "text": "Biografia.\nNasce a San Benedetto del Tronto il 21 settembre 1976, in provincia di Ascoli Piceno, ma vive a Milano.\nAttivit\u00e0 politica.\nHa iniziato l'attivit\u00e0 politica da giovanissimo a Milano nelle file del Fronte della Giovent\u00f9, l'organizzazione del Movimento Sociale Italiano (MSI). Nel 1995 aderisce alla svolta di Fiuggi di Gianfranco Fini da MSI ad Alleanza Nazionale.\nHa militato tra le fila e ricoperto vari incarichi di responsabilit\u00e0 in Azione Giovani (AG), il movimento giovanile di AN, di cui \u00e8 stato presidente provinciale, leader nazionale della destra sociale giovanile.\nNel 2004 diventa vicepresidente nazionale di AG (dopo essere stato sconfitto da Giorgia Meloni nel congresso nazionale di Viterbo). Nello stesso anno viene nominato Presidente dell\u2019Osservatorio Cinologico Multidisciplinare (O.Ci.M.) del Ministero delle Politiche Agricole e Forestali.\n\u00c8 stato capogruppo di Alleanza Nazionale in Consiglio di zona 5 a Milano (1997-2001), oltre che consigliere comunale e assessore nel comune di Desio (2005-2006).\nAlle elezioni amministrative del 2006 viene eletto consigliere comunale a Milano con AN sotto l'amministrazione di Letizia Moratti, ricoprendo il ruolo di capogruppo di Alleanza Nazionale, poi vice-capogruppo del Popolo della Libert\u00e0 e presidente della Commissione Consiliare \"Expo 2015\" fino alla scadenza del mandato nel 2011. \u00c8 stato anche membro dell'ufficio di presidenza nazionale di ANCI Giovani, consulta nazionale dei giovani amministratori locali under 35.\n\u00c8 stato inoltre membro della direzione nazionale e vice coordinatore regionale del Popolo della Libert\u00e0 in Lombardia nonch\u00e9 membro dell'ufficio di presidenza di Giovane Italia, movimento giovanile del PdL.\nEuroparlamentare.\nDopo aver aderito al Popolo delle Libert\u00e0 (PdL) nel 2009, alle elezioni europee del 6-7 giugno \u00e8 stato candidato, ed eletto, parlamentare europeo per il Popolo della Libert\u00e0 nella circoscrizione Italia nord-occidentale (Lombardia, Piemonte, Liguria e Valle d'Aosta) con 26.822 preferenze personali.\nIl 20 dicembre 2012 lascia il PdL ed \u00e8 tra i fondatori di Fratelli d'Italia - Centrodestra Nazionale, il partito promosso da Giorgia Meloni, Ignazio La Russa e Guido Crosetto.\nNel gennaio 2013 viene eletto vice-capodelegazione al Parlamento europeo in rappresentanza di Fratelli d'Italia, in seno alla delegazione PdL che, per ragioni regolamentari, comprende esponenti di diversi partiti di centro-destra.\nDal novembre 2013 fino a fine mandato \u00e8 stato capodelegazione di \"Fratelli d'Italia - Alleanza Nazionale\" al Parlamento europeo.\nNel corso del suo mandato europeo \u00e8 stato membro titolare della Commissione Trasporti e Turismo e membro supplente della Commissione Agricoltura.\n\u00c8 stato membro dell'ufficio di presidenza del Gruppo PPE, dal quale Fratelli d'Italia annuncer\u00e0 la fuoriuscita a marzo 2014.\nFratelli d'Italia.\nIn occasione delle elezioni europee del 25 maggio 2014, si ricandida al Parlamento europeo nella circoscrizione Italia nord-occidentale, riportando 12.738 preferenze personali nella lista di Fratelli d'Italia-Alleanza Nazionale, non risultando eletto in quanto il partito non ha superato la soglia di sbarramento a livello nazionale.\n\u00c8 componente dell'ufficio di presidenza di Fratelli d'Italia, di cui \u00e8 stato responsabile degli enti locali fino a maggio 2020 quando ha assunto l'incarico di responsabile Esteri.\nDal 26 febbraio 2016 al marzo 2018 \u00e8 stato nominato commissario straordinario dell'Agenzia regionale per la promozione turistica \"In Liguria\".\nDal gennaio 2015 a luglio 2019 \u00e8 stato membro supplente del Comitato delle regioni dell'Unione Europea, aderendo dal settembre 2017 al Gruppo ECR (European Conservatives and Reformists), nel cui ufficio di presidenza ha rappresentato la delegazione italiana.\nElezione a deputato e ritorno al parlamento europeo.\nIl 4 marzo 2018 \u00e8 stato eletto alla Camera dei deputati nelle liste di Fratelli d'Italia nel collegio plurinominale Lombardia 1 - 03 (Milano). Fa parte della commissione Trasporti, poste e telecomunicazioni.\nSi candida alle elezioni europee del giugno 2019, risultando eletto nella circoscrizione Italia nord-occidentale.\nTorna a ricoprire il ruolo di capo delegazione di Fratelli d'Italia al Parlamento europeo, all'interno del Gruppo dei Conservatori Europei (ECR). (Link al profilo personale sul sito del Parlamento europeo)\nA seguito dell'elezione al Parlamento europeo, si dimette per incompatibilit\u00e0 dalla carica di deputato nazionale; gli subentra Maria Teresa Baldini.\nProcedimenti giudiziari.\nIl 1 ottobre 2021 si \u00e8 autosospeso dal partito, a seguito delle ampie polemiche suscitate sui media da un servizio video dove l'eurodeputato illustrava ad un giornalista di Fanpage le modalit\u00e0 per erogare al partito contributi in nero per la campagna elettorale affermando \"abbiamo le lavatrici per fare il black\". Sulla base dell'eco della vicenda sulla stampa la Procura della Repubblica di Milano ha aperto un'indagine con l'ipotesi di riciclaggio. Dal 5 ottobre 2021 \u00e8 indagato dalla magistratura per violazione della legge sul finanziamento dei partiti e riciclaggio."}
{"id": "2756698", "revid": "767487", "url": "https://it.wikipedia.org/wiki?curid=2756698", "title": "Pavlikeni", "text": "Pavlikeni (in bulgaro \u041f\u0430\u0432\u043b\u0438\u043a\u0435\u043d\u0438) \u00e8 un comune bulgaro situato nella regione di Veliko T\u0103rnovo di 29.874 abitanti (dati 2009). La sede comunale \u00e8 nella localit\u00e0 omonima.\nLocalit\u00e0.\nIl comune \u00e8 formato dall'insieme delle seguenti localit\u00e0:"}
{"id": "2756709", "revid": "287204", "url": "https://it.wikipedia.org/wiki?curid=2756709", "title": "HMS Gurkha (F20)", "text": "La HMS \"Gurkha\", terza nave da guerra britannica a portare questo nome, \u00e8 stata un cacciatorpediniere classe Tribal della Royal Navy. Venne impostata nei cantieri Fairfield di Govan il 6 luglio 1936, varata il 7 luglio 1937 ed entr\u00f2 in servizio il 21 ottobre 1938.\nServizio.\nAl momento dell'ingresso in servizio venne assegnato alla 4\u00aa Squadriglia Cacciatorpediniere, la prima di due squadriglie composte solamente di navi classe Tribal, per servire nel Mediterraneo dove partecip\u00f2 ad una serie di esercitazioni in vista dello scoppio della guerra. Il 2 marzo 1939 rimase coinvolta in una collisione con il cacciatorpediniere \"Sikh\" durante un'esercitazione, rimanendo danneggiata. Le riparazioni a Malta durarono fino al 21 aprile.\nNel settembre 1939 venne assegnata al Mar Rosso con il compito di controllare l'attivit\u00e0 navale italiana nella zona, passando il canale di Suez il 3 settembre giorno della dichiarazione di guerra britannica alla Germania nazista.\nNel mese di ottobre la flottiglia venne riassegnata alla \"Home Fleet\" con compiti di scorta tra il porto di Portland e Scapa Flow e in rinforzo alla \"Humber Force\". Il 28 novembre entr\u00f2 in cantiere per problemi all'apparato motore e allo scafo tipici della classe. Il 25 gennaio 1940, di ritorno dalle prove in mare, urt\u00f2 con la banchina del porto rimanendo nuovamente danneggiata, tornando in servizio attivo solo il 3 febbraio. Il 23 febbraio affond\u00f2 con le bombe di profondit\u00e0 l'U-53 a sud delle Isole F\u00e6r \u00d8er.\nNelle primissime fasi della campagna di Norvegia, il 9 aprile, la nave si trovava al largo di Bergen con un gruppo di incrociatori e cacciatorpediniere di pattuglia in seguito ad una segnalazione sulla possibile presenza di navi nemiche quando venne attaccata da una forza di Ju-88 e He-111. Nel tentativo di migliorare il puntamento delle armi antiaeree la nave si allontan\u00f2 dalle altre unit\u00e0 britanniche venendo quindi fatta oggetto di un attacco concentrato che in poco tempo caus\u00f2 delle gravi falle e un incendio a bordo. La \"Gurkha\" si inabiss\u00f2 nel Mare del Nord dopo essersi capovolta, primo cacciatorpediniere inglese ad essere affondato da un attacco aereo. Sedici marinai rimasero uccisi nell'affondamento; i superstiti vennero recuperati poco dopo dall'incrociatore \"Aurora\"."}
{"id": "2756711", "revid": "24443", "url": "https://it.wikipedia.org/wiki?curid=2756711", "title": "Rifugio Castiglioni", "text": "Il rifugio capanna Enrico Castiglioni \u00e8 un rifugio alpino situato nella localit\u00e0 Alpe Devero, in comune di Baceno (VCO), a 1640\u00a0\nStoria.\nLa struttura, in muratura di pietrame, fu costruita nel 1936 come caserma della Guardia di finanza. Dopo la seconda guerra mondiale la caserma venne riattata dai soci del CAI di Gallarate, che la gestirono come rifugio su base volontaria; nel 1971 la sezione CAI acquist\u00f2 la struttura dall'Intendenza di finanza. Dal 1997 il rifugio \u00e8 gestito da Michele Galmarini. La struttura \u00e8 dedicata a Enrico Castiglioni, istruttore di roccia morto a 24 anni sul Poncione di Gamma.\nCaratteristiche e informazioni.\nLa struttura, a due piani, dispone di un totale di 25 posti letto; essendo aperta tutto l'anno, non ha un locale invernale riservato. Dispone di acqua corrente all'interno, impianto di riscaldamento, doccia calda e servizi igienici interni. Offre servizio bar ed alberghetto.\nIl rifugio \u00e8 inserito nel progetto \"Wi-Pie\" della Regione Piemonte, volto a portare una connessione Internet wireless ai rifugi alpini. Il rifugio \u00e8 anche dotato di una webcam sempre attiva, consultabile sul sito della Regione Piemonte.\nAccessi.\nIl rifugio \u00e8 raggiungibile a piedi dalla frazione Goglio di Baceno. Da qui si pu\u00f2 proseguire per la carrozzabile fino al parcheggio dell'Alpe Devero, da dove si prosegue a piedi e si raggiunge in breve tempo il rifugio. Oppure, si pu\u00f2 risalire per mulattiera fino alle baite di Forcola (1570\u00a0m), da dove una pista agro-silvo-forestale raggiunge il rifugio.\nAltre attivit\u00e0.\nIn inverno, il rifugio \u00e8 punto di partenza della pista di fondo di Devero. Presso il rifugio si pu\u00f2 affittare l'attrezzatura per lo sci di fondo; si possono inoltre affittare le racchette da neve per passeggiate invernali.\nSempre in inverno, il rifugio \u00e8 un punto d'appoggio per itinerari di sci alpinismo che permettono di raggiungere diverse cime:"}
{"id": "2756714", "revid": "19330", "url": "https://it.wikipedia.org/wiki?curid=2756714", "title": "Belograd\u010dik", "text": "Belograd\u010dik (in bulgaro \u0411\u0435\u043b\u043e\u0433\u0440\u0430\u0434\u0447\u0438\u043a) \u00e8 un comune bulgaro situato nella regione di Vidin di 8.395 abitanti (dati 2009). La sede comunale \u00e8 nella localit\u00e0 omonima.\nLocalit\u00e0.\nIl comune \u00e8 formato dall'insieme delle seguenti localit\u00e0:"}
{"id": "2756715", "revid": "111760723", "url": "https://it.wikipedia.org/wiki?curid=2756715", "title": "Grotta del Romito", "text": "La grotta del Romito \u00e8 un sito risalente al Paleolitico superiore contenente una delle pi\u00f9 antiche testimonianze dell'arte preistorica in Italia, e una delle pi\u00f9 importanti a livello europeo, situata in localit\u00e0 Nuppolara nel comune di Papasidero, in Calabria, provincia di Cosenza.\nDescrizione.\nAll'esterno si trovano alcune incisioni rupestri, tra le quali la pi\u00f9 importante \u00e8 un graffito su un grande masso raffigurante un maestoso bovide (\"Bos primigenius\"), e sepolture, risalenti a 11.000 anni fa circa.\nIl ritrovamento del graffito \u00e8 avvenuto nel 1961, \u00e8 stato datato dagli esperti come appartenente al Paleolitico superiore. Una riproduzione dell'originale si conserva al Museo Nazionale di Reggio Calabria. Altri reperti sono esposti al Museo e istituto fiorentino di preistoria.\nNel sito sono documentate anche frequentazioni riferibili al Mesolitico (datate a circa 9000 anni fa) e al Neolitico.\nL'importanza del sito di Papasidero a livello europeo \u00e8 legata alla presenza di evidenze paleolitiche, arte rupestre, sepolture (9 individui in tutto), reperti litici e faunistici, che coprono un arco temporale compreso tra 23.000 e 10.000 anni fa, ed hanno consentito la ricostruzione delle abitudini alimentari, della vita sociale e dell'ambiente dell\"'Homo sapiens\".\nIl sito \u00e8 attualmente visitabile grazie all'intervento dell'Universit\u00e0 di Firenze in collaborazione con la Soprintendenza Archeologica della Calabria, il Museo e Istituto Fiorentino di Preistoria ed il comune di Papasidero. Sul posto sono stati infatti realizzati interventi atti a garantire l'accesso alla grotta (passerelle, impianti di illuminazione) e la fruizione integrata del sito archeologico (visite guidate, brochure, materiali didattici per bambini). Il sito \u00e8 altres\u00ec corredato di un antiquarium, dove sono esposti alcuni reperti.\nBibliografia.\nRomito cave (Papasidero, Cosenza, Italy). In: Bulletins et M\u00e9moires de la Soci\u00e9t\u00e9 d'anthropologie de Paris, Nouvelle S\u00e9rie. Tome 7 fascicule 3-4, 1995. pp.\u00a099\u2013137."}
{"id": "2756717", "revid": "1720351", "url": "https://it.wikipedia.org/wiki?curid=2756717", "title": "Obbligazione strutturata", "text": "Le obbligazioni strutturate sono titoli costituiti da un'obbligazione e una o pi\u00f9 componenti definite \"derivative\", cio\u00e8 contratti di acquisto o vendita di strumenti finanziari come indici, azioni e valute.\nSi tratta di obbligazioni vere e proprie, ma ci\u00f2 che differisce \u00e8 il rendimento, che \u00e8 regolato sulla base di parametri collegati al verificarsi o meno di certi eventi previsti nel contratto. Le principali tipologie di obbligazioni strutturate sono:\nIn tutti i casi si tratta di obbligazioni zero coupon. A causa della forte personalizzazione del titolo, esso \u00e8 meno facilmente liquidabile rispetto alle normali obbligazioni."}
{"id": "2756723", "revid": "339392", "url": "https://it.wikipedia.org/wiki?curid=2756723", "title": "Koroliov", "text": ""}
{"id": "2756726", "revid": "125168051", "url": "https://it.wikipedia.org/wiki?curid=2756726", "title": "Il Teatro degli Orrori", "text": "Il Teatro degli Orrori \u00e8 stato un gruppo alternative rock italiano nato nel 2005. Il nome della band si ispira al teatro della crudelt\u00e0 di Antonin Artaud.\nBiografia.\nEsordi.\nIl gruppo si riunisce inizialmente in una sala prova a Marghera, frazione di Venezia nell'aprile del 2005. La formazione iniziale della band \u00e8 composta da Pierpaolo Capovilla (frontman e cantante degli One Dimensional Man) alla voce e al basso, Gionata Mirai (frontman dei Super Elastic Bubble Plastic) alla chitarra, e Francesco \"Franz\" Valente (dal 2005 anche lui negli ODM) alla batteria. Dopo un breve periodo di prove, si aggiunge al gruppo Giulio \"Ragno\" Favero, gi\u00e0 chitarrista e produttore artistico degli One Dimensional Man, che entra nel ruolo di bassista, lasciando a Capovilla solo il microfono.\nIl 6 aprile 2007 esce il primo disco della band, intitolato \"Dell'impero delle tenebre\" e pubblicato da La Tempesta Dischi (distribuzione Venus). Il successo \u00e8 immediato, accompagnato dagli apprezzamenti unanimi al disco. Il disco viene presentato come un lavoro estremo, febbricitante, lirico e coraggioso; una vera e propria \"opera rock\" in undici atti. Di notevole impatto l'utilizzo della lingua italiana, poco incline allo stile di Capovilla, che aveva sempre scritto e cantato in inglese, e tendenzialmente anche al genere musicale utilizzato. Vengono realizzati i videoclip di tre brani estratti da questo disco: \"Compagna Teresa\" (regia di Mauro Lovisetto), \"La canzone di Tom\" (regia di Mauro Lovisetto) e \"Carrarmatorock!\" (regia di Angelo Camba).\nNel frattempo la band parte per la sua prima tourn\u00e9e, in cui viene accompagnata, in alcune date da Tre Allegri Ragazzi Morti, Montecristo e De Rosa.\nNel 2008 Il Teatro degli Orrori, oltre che continuare nell'intensissima attivit\u00e0 live, realizza uno split album in vinile (corredato dall'equivalente CD) con il gruppo romano degli ZU e contenente le tracce \"Fallo!\" e \"Nostalgia\". Il disco, diffuso in tiratura limitata (666 copie), viene pubblicato da La Tempesta.\nIl 20 giugno 2008 la band partecipa all'Heineken Jammin' Festival al fianco dei Linea 77.\nIl 25 marzo 2009 esce la \"compilation\" \"\" voluta da Manuel Agnelli degli Afterhours in seguito alla partecipazione del suo gruppo al Festival di Sanremo 2009, per sostenere e promuovere le realt\u00e0 indie rock della scena underground italiana, a cui il Teatro degli Orrori partecipa con una canzone dal titolo \"Refusenik\", ispirata alle vicende degli obiettori di coscienza israeliani che rifiutano di imbracciare le armi in segno di protesta contro l'occupazione dei territori palestinesi.\n\"A sangue freddo\".\nIl gruppo in seguito si chiude nuovamente in sala prove, e precisamente presso lo studio Blocco A di Favero a Padova, dove comincia ad elaborare le nuove tracce che verranno inserite nel successivo LP del \"Teatro\". Il secondo disco \"A sangue freddo\" viene pubblicato, sempre da La Tempesta, il 30 ottobre 2009. La title-track del disco \u00e8 dedicata a Ken Saro-Wiwa, poeta nigeriano ucciso nel 1995. L'album \u00e8 stato ben accolto dalla critica e definito \"meno grezzo e immediato\" del precedente lavoro. Il successo per\u00f2, viene ottenuto anche grazie ai contenuti narrativi (con citazioni che vanno da Majakovskij al Padre nostro), che vengono apprezzati da un pubblico trasversale e che consacra il Teatro come una delle band pi\u00f9 importanti del rock italiano. Da questo disco vengono estratti tre singoli: \"A sangue freddo\", \"Direzioni diverse\" (videoclip entrambi realizzati per la regia di Jacopo Rondinelli) e \"\u00c8 colpa mia\" (videoclip curato da Annapaola Martin e contenente immagini e backstage del tour).\nSempre nel 2009 viene pubblicato \"Raro EP\", costituito da sei tracce e diffuso in free download dal sito del mensile XL. Si tratta della registrazione di un concerto elettro-acustico tenuto presso l'auditorium di Sant'Umilt\u00e0 a Faenza, in chiusura del Meeting delle Etichette Indipendenti. Il disco contiene anche due brani gi\u00e0 editi (\"Direzioni diverse\" e \"Compagna Teresa\") riarrangiati.\nAd inizio 2010 la band cambia formazione: Giulio Favero abbandona per problemi strettamente personali, mentre entrano a far parte del gruppo il polistrumentista Nicola Manzan (chitarra, violino, synth), gi\u00e0 celebre nel settore underground come \"deus ex machina\" del progetto Bologna Violenta e Tommaso Mantelli (Captain Mantell) al basso.\nDa questo momento viene rivolta l'attenzione in maniera notevole alle performance live del gruppo, che sono impregnate della teatralit\u00e0 di Capovilla e della presenza scenica di ben 5 elementi.\nIl 25 aprile la band si esibisce nel concerto-evento \"Materiali resistenti\" tenutosi a Carpi.\nNel giugno sale sul palco degli \"MTV Days 2010\", mentre il 26 settembre partecipa al festival musicale \"Woodstock 5 Stelle\" organizzato a Cesena da Beppe Grillo e trasmesso dal canale televisivo nazionale Play.me, che proprio con questa diretta apr\u00ec la neonata emittente.\nNel gennaio 2011 la band pubblica su YouTube un documentario dal titolo \"Un anno a sangue freddo\", realizzato da Annapaola Martin e contenente mini-interviste e spezzoni live tratte dal tour del Teatro.\nNel marzo, sulla sua pagina Facebook, Capovilla comunica l'abbandono del batterista Valente e il licenziamento del chitarrista Manzan e del bassista Mantelli. Non sono date notizie sui sostituti, tranne che per il rientro al basso di Giulio Favero. Questo nuovo stravolgimento provoca diversi dibattiti tra i fan. Tuttavia, Valente rimane nel gruppo e partecipa con gli altri al \"Traffic Festival\" di Torino, l'8 luglio 2011, smentendo di fatto qualunque notizia legata al suo abbandono.\nNello stesso periodo, i diversi componenti del gruppo si dedicano ad alcuni progetti paralleli. Giulio e Pierpaolo riuniscono gli One Dimensional Man e realizzano l'album \"A better man\", preceduto e seguito da due tour. Gionata si concede la pubblicazione di un disco solista intitolato \"Allusioni\" (La Tempesta) e si esibisce, tra l'altro, al Rivolta durante la festa dell'etichetta, il 3 dicembre. Inoltre, un quartetto composto da Capovilla (voce narrante), Giulio (campionamenti, tastiere e chitarra elettrica), Richard Tiso (contrabbasso) e Kole Laca dei 2Pigeons d\u00e0 vita al progetto \"Eresia\", reading in cui vengono proposti, in due atti, gli scritti del poeta e drammaturgo russo Vladimir Majakovskij. Lo spettacolo viene portato in teatri, club e centri sociali; la tappa svolta in occasione del MEI 2010 viene registrata e pubblicata in DVD per Auditorium Edizioni in maggio.\n\"Il mondo nuovo\".\nA quel punto la band si reca a Lari (provincia di Pisa), dove si dedica alle registrazione del terzo LP.\nIl 22 luglio 2011 Giulio annuncia che il gruppo sta iniziando le registrazioni per il terzo album nella sua formazione originaria. Presso il SAM Recording Studio di Mirco Mencacci, i tre componenti della band iniziano le riprese delle sedici tracce del nuovo album, che saranno impreziosite dal successivo contributo di numerosi artisti, tra cui Caparezza, Appino e gli Aucan.\nIl 25 novembre seguente il gruppo ha annunciato l'uscita de \"Il mondo nuovo\" prevista per il 31 gennaio 2012. Le parti di batteria, inoltre, sono state affinate da Valente presso La Sauna Studio di Varese, luogo in cui viene effettuata la post-produzione finale (ad eccezione del brano \"Nicolaj\", missato alle Officine Meccaniche di Milano). Il disco \u00e8 stato masterizzato da Matt Colton presso l'Air Studio di Londra tra il 7 e l'8 dicembre. Preceduto dalla ristampa in vinile di \"Dell'impero delle tenebre\" (24 dicembre 2011, La Tempesta), il disco esce per La Tempesta con distribuzione Universal (nell'edizione in vinile \"Il mondo nuovo\" \u00e8 etichettato La Tempesta/Tannen Records con distribuzione Venus) e debutta alla posizione numero 10 della classifica ufficiale di vendita FIMI. Inoltre, l'album omaggia l'opera \"Il mondo nuovo\" di Aldous Huxley e pu\u00f2 essere considerato un concept album sull'immigrazione. Il primo singolo estratto dal disco \u00e8 \"Io cerco te\" (videoclip diretto da Mauro Lovisetto), seguito da \"Non vedo l'ora\" (video di Giulio Ragno Favero) e \"Cuore d'oceano\" (video di Chiara Feriani e Roberto D'Ippolito).\nDal 6 marzo 2012 il gruppo \u00e8 in tour per promuovere l'album \"Il mondo nuovo\" e durante i live i membri della band sono accompagnati da altri due musicisti: Kole Laca (2Pigeons), che suona synth e rhodes, e Marcello Batelli (Planet Brain, Non voglio che Clara), che suona la chitarra.\nNel 2012 la band prende parte, per la prima volta, al concerto del Primo Maggio a Roma, occasione nella quale esegue i brani \"Non vedo l'ora\", \"La canzone di Tom\" e \"Compagna Teresa\". Il 19 maggio invece, insieme agli Afterhours, suona a L'Aquila in maniera del tutto gratuita, per far sentire la vicinanza ai cittadini colpiti dal terremoto nel 2009 e per porre l'attenzione sul fatto che i soldi raccolti tramite il progetto \"Domani 21/04.2009\" sono ancora bloccati su un conto corrente. In agosto invece si esibisce in Ungheria, allo \"Sziget Festival\".\nNello stesso anno il gruppo vince il PIMI (premio ideato e curato dal MEI) per il \"Miglior Tour\", mentre \u00e8 finalista della Targa Tenco nella categoria \"miglior album in assoluto\". Il 30 novembre 2012 viene venduto, in allegato con \"xL\", il CD \"Dal vivo\", registrato appunto live. Inoltre la band collabora con i Nad\u00e0r Solo nella canzone \"Il vento\", inserita nell'album \"Diversamente, come?\" (2013, Massive Arts).\nNel luglio 2013 la band aderisce al progetto \"Hai paura del buio?\", promosso dagli Afterhours: si tratta di un festival culturale itinerante a cui prendono parte non solo altri musicisti (tra cui Marta sui Tubi, i Ministri, Daniele Silvestri e Verdena), ma anche attori di cinema e teatro (Antonio Rezza con Flavia Mastrella, Michele Riondino), scrittori (Chiara Gamberale, Paolo Giordano), disegnatori e ballerini.\nNel 2014 il gruppo partecipa alla riedizione dell'album \"Hai paura del buio?\" degli Afterhours interpretando il brano \"Dea\".\nNel maggio 2014 Capovilla pubblica un album solista dal titolo \"Obtorto collo\".\nIl 14 giugno 2020, con un post nel gruppo Facebook associato alla pagina ufficiale della band, Pierpaolo Capovilla annuncia lo scioglimento de Il Teatro degli Orrori, senza, tuttavia, precisarne i motivi."}
{"id": "2756738", "revid": "648716", "url": "https://it.wikipedia.org/wiki?curid=2756738", "title": "Palazzo Pignone", "text": "Il palazzo Pignone \u00e8 un edificio monumentale di Napoli, ubicato lungo il decumano maggiore, al civico 305.\nIl palazzo fu edificato nel XVI secolo; il nome del progettista \u00e8 sconosciuto. Venne rimaneggiato due secoli dopo, come \u00e8 dimostrato dalle decorazioni in stucco delle finestre. Il palazzo presentava un lodato giardino costruito nella cavea di uno dei teatri della citt\u00e0.\nNel corso dei secoli l'immobile ha subito numerose superfetazioni, soprattutto nel corso del Novecento.\nLa parte di maggior pregio \u00e8 il portale, che rispetta un rigido canone di regole compositive sugli ordini architettonici. Ci\u00f2 denota che la formazione classica del progettista, che presumibilmente conosceva i trattati d'architettura rinascimentale, con particolare riferimento all'ideazione dell'ordine classico da parte di Andrea Palladio; oppure \u00e8 ipotizzabile che il medesimo abbia avuto contatti con altre personalit\u00e0 di spicco in campo architettonico al di fuori del Regno di Napoli."}
{"id": "2756743", "revid": "124123", "url": "https://it.wikipedia.org/wiki?curid=2756743", "title": "Alfredo Salafia", "text": "Biografia.\nNato nella seconda met\u00e0 dell'Ottocento, mise a punto un metodo di conservazione della materia organica basato sull'iniezione di sostanze chimiche. Dopo aver applicato a lungo il proprio sistema per esperimenti tassidermici, nel 1900 ottenne il permesso di sperimentare il composto su cadaveri umani presso la Scuola Anatomica del prof. Randaccio. La perfetta conservazione dei corpi suscit\u00f2 presto ammirazione ed interesse e cos\u00ec due anni dopo Salafia venne convocato per restaurare il corpo di Francesco Crispi, imbalsamato a Napoli, ma giunto a Palermo in condizioni di conservazione precarie.\nLa minuziosa opera di restauro gli valse il plauso della stampa e gli permise di essere riconvocato per la preparazione di personaggi preminenti, in modo tale che le loro salme potessero essere esposte per un lasso di tempo prolungato. Tra di essi si ricordano il Cardinal Michelangelo Celesia, Il Senatore Giacomo Arm\u00f2, l'editore Salvatore Biondo e l'etnografo Giuseppe Pitr\u00e8.\nTra l'altro, nel 1910 Salafia venne convocato a New York per effettuare delle dimostrazioni del proprio metodo presso l'Eclectic Medical College, tutte coronate da uno strepitoso successo. Il suo caso pi\u00f9 celebre di imbalsamazione fu la piccola Rosalia Lombardo, definita come la mummia pi\u00f9 bella del mondo e la cui salma \u00e8 deposta in una bara coperta da una lastra vitrea all'interno delle Catacombe dei Cappuccini. La figura di Salafia \u00e8 stata recentemente rivalutata grazie all'interesse del paleopatologo messinese Dario Piombino-Mascali, che ha scoperto la composizione chimica della sua formula segreta, ne ha curato la biografia e analizzato dal punto di vista biomedico le preparazioni."}
{"id": "2756746", "revid": "287204", "url": "https://it.wikipedia.org/wiki?curid=2756746", "title": "Villa Oliva (Paraguay)", "text": "Villa Oliva \u00e8 un centro abitato del Paraguay; \u00e8 situato nel dipartimento di \u00d1eembuc\u00fa, di cui forma uno dei 16 distretti. \nPopolazione.\nAl censimento del 2002 la localit\u00e0 contava una popolazione urbana di 639 abitanti (3.254 nel distretto). \nCaratteristiche.\nVilla Oliva \u00e8 situata sulla riva sinistra del fiume Paraguay nella parte pi\u00f9 settentrionale del dipartimento; la principale attivit\u00e0 economica \u00e8 l'allevamento. La localit\u00e0 soffre un forte isolamento dalle altre zone del paese, a causa della mancanza di strade asfaltate e dell'erosione dei terreni provocata dall'azione del fiume."}
{"id": "2756753", "revid": "57342", "url": "https://it.wikipedia.org/wiki?curid=2756753", "title": "Gino Luzzatto", "text": "Biografia.\nGino Luzzatto nacque a Padova da famiglia ebraica. Il padre Giuseppe era originario di Gorizia, la madre Amalia Salom veneziana. Dopo gli studi liceali, si laure\u00f2 in Lettere presso l'Ateneo della sua citt\u00e0 nel 1898, coltivando per\u00f2 interessi anche in campo economico e giuridico che lo portarono a conseguire una seconda laurea in giurisprudenza a Urbino.\nInizi\u00f2 a insegnare prima presso scuole secondarie in varie citt\u00e0 dell'Italia centrale e meridionale e quindi, nel 1910, presso l'Istituto Superiore di Commercio di Bari per poi passare\u00a0\u2013 dopo la parentesi della Grande guerra, durante la quale serv\u00ec come ufficiale subalterno\u00a0\u2013 all'Istituto superiore di studi commerciali di Trieste (1921).\nArriv\u00f2 a Venezia nel 1922 come ordinario della prima cattedra italiana di Storia economica presso il Regio Istituto superiore di scienze economiche e sociali di Venezia - poi Universit\u00e0 Ca' Foscari -, di cui poco dopo diveniva direttore.\nNel frattempo coltivava anche interessi giornalistici - scrivendo, tra gli altri, su \"L'Unit\u00e0\" di Gaetano Salvemini e \"Critica sociale\" di Filippo Turati \u2013 e politici, impegnandosi nelle file del Partito Socialista Italiano.\nNel 1925 sottoscriveva il manifesto degli intellettuali antifascisti di Benedetto Croce, atto che gli procur\u00f2 minacce e violenze nonch\u00e9 la perdita della direzione dell'Istituto. Con la progressiva fascistizzazione della societ\u00e0 si concentr\u00f2 sempre pi\u00f9 nel suo lavoro accademico di ordinario di Storia economica - disciplina della quale \u00e8 considerato il precursore in Italia -, in numerose pubblicazioni - anche sotto lo pseudonimo di Giovanni Padovan, in omaggio alla citt\u00e0 natale - e in ricerche d'archivio. Nel 1928 fu arrestato per un mese perch\u00e9 accusato di far parte dell'associazione clandestina Giovane Italia. Collabor\u00f2 comunque con Giovanni Gentile dal 1929 al 1935 per la realizzazione di diverse voci dell'Enciclopedia Italiana. Nel 1931 Luzzatto firm\u00f2 il giuramento di fedelt\u00e0 al regime richiesto a tutti gli insegnanti universitari.\nMa l'entrata in vigore delle leggi razziali nel 1938 gli fece perdere l'insegnamento, al pari di altri illustri docenti come Marco Fanno a Padova, Roberto Almagi\u00e0 a Roma, Emilio Segr\u00e8 a Palermo. Nel 1942 ader\u00ec al Partito d'Azione e dopo l'8 settembre 1943 fu costretto a rifugiarsi a Roma.\nAlla fine della Seconda guerra mondiale rientr\u00f2 a Venezia, dove venne reintegrato nelle sue funzioni accademiche come rettore di Ca' Foscari, riprese l'attivit\u00e0 pubblicistica. Intraprese un'intensa attivit\u00e0 politica, e fu assessore comunale alle Finanze a Venezia dal 1946 al 1951 per il Pd'A, e da quell'anno torno con i socialisti, rimanendo in consiglio comunale fino al 1958, e si impegn\u00f2 molto anche nella societ\u00e0 civile, come membro e amministratore di diversi istituti culturali. In questa veste, dal 1950 al 1964 ricopr\u00ec l'incarico di Presidente della Fondazione Querini Stampalia.\nNegli anni 1952-1963 tenne la direzione di \"Nuova rivista storica\". Ritiratosi dall'insegnamento nel 1953, mor\u00ec nella citt\u00e0 lagunare nel 1964.\nAl suo nome era intitolato l'Istituto di Storia economica dell'Universit\u00e0 di Venezia. Dal 2007 la stessa Universit\u00e0 ha intitolato a Gino Luzzatto la Biblioteca di Area Economica, che conserva un fondo proveniente dalla sua biblioteca personale e il suo archivio privato. A Pisa gli \u00e8 stata invece dedicata una strada."}
{"id": "2756755", "revid": "599013", "url": "https://it.wikipedia.org/wiki?curid=2756755", "title": "Ricky Moore", "text": ""}
{"id": "2756760", "revid": "37401", "url": "https://it.wikipedia.org/wiki?curid=2756760", "title": "Troupe", "text": ""}
{"id": "2756761", "revid": "287204", "url": "https://it.wikipedia.org/wiki?curid=2756761", "title": "Chimenti", "text": ""}
{"id": "2756766", "revid": "29310272", "url": "https://it.wikipedia.org/wiki?curid=2756766", "title": "Societ\u00e0 Anonima Editrice Dante Alighieri", "text": ""}
{"id": "2756768", "revid": "287204", "url": "https://it.wikipedia.org/wiki?curid=2756768", "title": "Rifugio Eugenio Margaroli", "text": "Il rifugio Eugenio Margaroli \u00e8 un rifugio alpino situato sulle sponde del Lago Vannino, nell'omonima alpe, in comune di Formazza, a 2.194\u00a0\nStoria.\nIl rifugio fu costruito \"ex novo\" dai volontari della sezione di Domodossola del CAI, durante tre anni di lavoro, e venne inaugurato il 7 settembre 1980.\nLa struttura \u00e8 dedicata ad Eugenio Margaroli, guida alpina di Domodossola, morto in un incidente sul lavoro in Per\u00f9 nel 1971.\nCaratteristiche e informazioni.\n\u00c8 una struttura in muratura a due piani pi\u00f9 sottotetto. Al pian terreno si trova la sala da pranzo, mentre al piano superiore si trovano i posti letto, ripartiti tra stanze con letti a castello e cameroni con tavolato comune, per un totale di 46 posti letto. Dispone di acqua calda, impianto elettrico ed impianto di riscaldamento. Dispone inoltre di una connessione internet a banda larga, ad uso gratuito degli ospiti del rifugio.\nI periodi di apertura sono due: uno primaverile, dal 1\u00ba marzo al 30 aprile, ed uno estivo, dal 15 giugno al 30 settembre.\nAccessi.\nIl rifugio pu\u00f2 essere raggiunto a piedi seguendo la pista agro-silvo-pastorale che dall'abitato di Canza conduce fino al lago Vannino, risalendo il fondovalle della valle omonima o prendendo la seggiovia del Sagersboden a Valdo per abbreviare e l'escursione e risparmiare circa 400 mt. di dislivello. . Lo stesso tracciato pu\u00f2 essere percorso in inverno, con le racchette da neve o gli sci."}
{"id": "2756771", "revid": "767487", "url": "https://it.wikipedia.org/wiki?curid=2756771", "title": "Leroy Edwards", "text": ""}
{"id": "2756775", "revid": "104754907", "url": "https://it.wikipedia.org/wiki?curid=2756775", "title": "Helmut Baumann", "text": "\u00c8 il referente della \"Commission for the Mapping of Orchids in the Mediterranean Area\" della \"Organization for the Phyto-Taxonomic Investigation of the Mediterranean Area\" (OPTIMA).\nNumerose le nuove specie, sottospecie e ibridi di orchidee da lui descritte tra cui \"Epipactis meridionalis\", \"Himantoglossum adriaticum\", \"Nigritella rubra widderi\", \"Nigritella nigra rhellicani\" e \"Serapias cossyrensis\"."}
{"id": "2756776", "revid": "1226", "url": "https://it.wikipedia.org/wiki?curid=2756776", "title": "Impero zulu", "text": ""}
{"id": "2756777", "revid": "767487", "url": "https://it.wikipedia.org/wiki?curid=2756777", "title": "Ben Stephens", "text": ""}
{"id": "2756781", "revid": "339392", "url": "https://it.wikipedia.org/wiki?curid=2756781", "title": "Scuole secondarie", "text": ""}
{"id": "2756782", "revid": "461628", "url": "https://it.wikipedia.org/wiki?curid=2756782", "title": "Salottino di porcellana di Maria Amalia di Sassonia", "text": "Il Salottino di porcellana della regina di Napoli Maria Amalia di Sassonia, oggi nella reggia di Capodimonte, \u00e8 un ambiente di stile rococ\u00f2 interamente rivestito di lastre di porcellana bianca decorate ad altorilievo con festoni e scenette di genere ispirate al gusto della \u201cCineseria\u201d imperante nel XVIII secolo. Creazione tra le pi\u00f9 felici della civilt\u00e0 del \u2018700 napoletano, rappresent\u00f2 la \u201csumma\u201d della perizia tecnica e artistica raggiunta in poco meno di un ventennio dalla Real Fabbrica della Porcellana di Capodimonte, fondata nel 1743 da Carlo di Borbone e dalla stessa Maria Amalia.\nStoria.\nIl \u201csalottino\u201d fu commissionato alla manifattura della porcellana per la sala del \"boudoir\" dell'appartamento privato della regina nella Reggia di Portici presso Napoli e realizzato, a partire dal 1757, su un progetto di massima approntato dal pittore e quadraturista piacentino Giovan Battista Natali (Pontremoli 1698\u00a0\u2013 Napoli 1765). \u00c8 noto tuttavia, che notevole influenza ebbero anche le indicazioni di gusto della stessa Maria Amalia, che almeno per la definizione degli intagli di legno, assunse un ruolo di diretta supervisione dei lavori, testimoniata dai documenti relativi alla messa in opera del \u201csalottino\u201d.\nSi tratta di ambiente rettangolare (m 6,75 x 4,8 x 5,13) interamente rivestito di ben tremila pezzi di porcellana a fondo bianco decorati con applicazioni plastiche ad altorilievo, corredato di sei grandi specchiere francesi, e con un soffitto a stucchi \"rocaille\" trattati a imitazione della porcellana. Vi figuravano inoltre, porte ad intaglio e tendaggi appositamente disegnati, mentre vi sono dubbi che il pavimento in porcellana, cui fa riferimento il Vanvitelli in una sua lettera del 1748, sia mai stato eseguito.\nLa realizzazione del \"salottino\" impegn\u00f2 per circa tre anni a pieno regime gli \u201cspecialisti\u201d della porcellana. Ma per la complessit\u00e0 del progetto vi furono coinvolte anche maestranze esterne alla \"Real Fabbrica\", quali stuccatori, intagliatori e doratori, guidati rispettivamente dall'ornamentista Mattia Gasparini, autore del soffitto a stucco \"ad uso porcellana\", e dallo scultore in legno Gennaro di Fiore, due nomi legati alla committenza di Carlo III anche in Spagna. \nArtefice delle lastre di porcellana eseguite \"a stampo\" su forme di gesso fu Giuseppe Gricci, dal 1743 a capo della \"Camera del Modellato\" della manifattura, mentre la decorazione pittorica \"a terzo fuoco\" spetter\u00e0 a Johann Sigmund Fischer, e a Luigi Restile.\nIl 10 maggio 1759 l'allestimento del \"boudoir\" poteva dirsi completato (salvo forse il pavimento), poich\u00e9 in quella data Maria Amalia ebbe modo di vederlo montato e completo degli intagli. Nondimeno, ella non fece in tempo ad abitarlo, giacch\u00e9 da l\u00ec a poco la coppia regale avrebbe lasciato Napoli alla volta della Spagna, per cingervi la corona. Ma l'opera dovette risultare di suo pieno gradimento, giacch\u00e9 la regina ne richiese una replica per la residenza di Aranjuez, alle porte di Madrid.\nNel corso del XIX secolo il salottino assunse funzioni diverse: di scrittoio prima e poi di stanza di ricevimento, come documentato dagli \"Inventari della Mobilia\" di Portici dell'epoca. Infine nel 1866, con il passaggio dei beni borbonici al Regno d'Italia, il rivestimento di porcellana della stanza fu smontato e trasferito alla Reggia di Capodimonte. In quell'occasione venne dotato di nuove finiture lignee realizzate secondo il gusto della \"chinoiserie\" del secondo '800, mentre l'arredo venne completato con mobili inglesi e napoletani delle collezioni reali, ancora oggi a Capodimonte. Solo nel 1958 infine, il soffitto originale ha potuto essere ricongiunto alle pareti, al termine di una delicata operazione di restauro.\n\"Chinoiserie\".\nLa Cina evocata nel \"boudoir\" di Maria Amalia di Sassonia non era quella di prima mano dei manufatti originali, importati a migliaia nel XVIII secolo attraverso il mercato olandese e britannico, che pure tanta parte ebbero nella definizione dell'estetica \"rocaille\". Bens\u00ec, quella meravigliosa e irraggiungibile della \"Chinoiserie\": l'esotismo da favola, sottilmente elusivo, trasfigurato dall'immaginazione di artisti francesi come Watteau e Boucher, ben presto dilagato in tutta Europa, come fenomeno di costume delle classi abbienti. Si trattava di un materiale duttile di forme, di motivi e di ambientazioni, incessantemente ricreato dall'estro inesauribile di maestranze dalle tecniche scaltrite, riproposto ora nelle forme di un padiglione da giardino, ora in quelle di un mobile di lacca, ora di un parato, assecondando le richieste di una committenza colta e scettica, incline all'evasione nel fantastico.\nAnalogamente ad altri prodotti pi\u00f9 o meno riusciti di quella temperie, l'Oriente rappresentato nel salottino di Portici fu quindi un prodotto di pura fantasia, reinventato in questo caso attraverso le scenette di genere svolte sulle pareti.\nA rendere subito interessante tale ambiente fu invece l'introduzione - per la prima volta - della porcellana quale pressoch\u00e9 unico materiale di rivestimento delle pareti, in sostituzione delle consuete \"boiseries\", degli stucchi o dei parati. Da quell'inedito connubio, l'evanescente mondo della \"chinoiserie\" ne rinasceva pi\u00f9 intimamente realizzato, grazie proprio alle qualit\u00e0 intrinseche e simboliche che la sensibilit\u00e0 europea riconosceva da tempo al prezioso materiale. Collezionata con \"moderna\" acribia nei gabinetti di curiosit\u00e0 orientali, la porcellana costituiva metafora e paradigma anche del \"Catai\" \"vero\": il paese dal quale essa proveniva e del quale sembrava riassumere l'essenza estetica e spirituale. Nel salottino della Regina di Napoli, le due visioni di quel mondo, quella \"vera\" e quella inventata, venivano per la prima volta, eccezionalmente, a coincidere."}
{"id": "2756785", "revid": "767487", "url": "https://it.wikipedia.org/wiki?curid=2756785", "title": "Jerry Bush", "text": "Era un cugino di Jack Ahearn e nonno di Fred Hoiberg."}
{"id": "2756791", "revid": "741067", "url": "https://it.wikipedia.org/wiki?curid=2756791", "title": "Sarah Churchill (attrice)", "text": "Biografia.\nNata a Londra nel 1914, figlia terzogenita del futuro Primo Ministro Winston Churchill e di Clementine Hozier, Sarah prese il nome della sua antenata Sarah Churchill, duchessa di Marlborough. \nIn Italia divenne popolare per aver affiancato Vittorio Gassman nella pellicola \"Daniele Cortis\" (1947), diretta da Mario Soldati. Viene per\u00f2 ricordata soprattutto per il ruolo di Anne Ashmond nel film musicale \"Sua Altezza si sposa\" (1951), accanto a Fred Astaire. Lo stesso anno apparve in un proprio show televisivo, \"The Sarah Churchill Show\", e fino alla fine degli anni cinquanta lavor\u00f2 per il piccolo schermo.\nSarah Spencer-Churchill si spos\u00f2 tre volte:\nnel 1936 con Victor Oliver von Samek, dal quale divorzi\u00f2 nel 1945;\nnel 1949 con Anthony Beauchamp, del quale rimase vedova nel 1957;\nnel 1962 con Henry Tuchet-Jesson, 23\u00ba barone Audley, del quale rimase vedova nel 1963.\nMor\u00ec nel 1982, all'et\u00e0 di 67 anni."}
{"id": "2756798", "revid": "1543377", "url": "https://it.wikipedia.org/wiki?curid=2756798", "title": "Villalb\u00edn", "text": "Villalb\u00edn \u00e8 un centro abitato del Paraguay; \u00e8 situato nel dipartimento di \u00d1eembuc\u00fa, di cui forma uno dei 16 distretti. \nPopolazione.\nAl censimento del 2002 la localit\u00e0 contava una popolazione urbana di 366 abitanti (2.091 nel distretto). \nCaratteristiche.\nVillalb\u00edn \u00e8 situata nella parte meridionale del dipartimento; le principali attivit\u00e0 economiche sono l'allevamento e l'agricoltura."}
{"id": "2756803", "revid": "287204", "url": "https://it.wikipedia.org/wiki?curid=2756803", "title": "Julian Hodgson", "text": "Dimostr\u00f2 un grande talento fin da giovanissimo: vinse il campionato di Londra under-18 all'et\u00e0 di 12 anni e il campionato britannico juniores (under-21) all'et\u00e0 di 14 anni. Divenne Maestro Internazionale nel 1983 e Grande maestro nel 1988.\nVinse quattro volte il Campionato britannico: nel 1991, 1992, 1999 e 2000.\nPartecip\u00f2 a cinque Olimpiadi con la nazionale inglese, vincendo il bronzo di squadra a Novi Sad 1990 e l'argento individuale a Manila 1992.\nTra i migliori risultati di torneo i seguenti:\nJulian Hodgson \u00e8 noto per il suo stile di gioco combinativo, sempre rivolto all'attacco. \u00c8 uno dei pi\u00f9 grandi esperti (assieme a Igor Miladinovi\u0107) dell'attacco Trompowsky (1.d4 Cf6 3.Ag5), che ha contribuito moltissimo a rendere popolare. Questa apertura era raramente usata in passato ma si \u00e8 rivelata ricca di contenuti strategici e tattici, tanto da essere oggi ritenuta una valida alternativa al gambetto di Donna.\n\u00c8 eponimo dell'Attacco Hodgson, da lui estesamente studiato e praticato.\nHodgson ha scritto diversi libri di scacchi, tra cui:"}
{"id": "2756805", "revid": "203463", "url": "https://it.wikipedia.org/wiki?curid=2756805", "title": "Attacco Trompowsky", "text": ""}
{"id": "2756807", "revid": "767487", "url": "https://it.wikipedia.org/wiki?curid=2756807", "title": "Chuck Chuckovits", "text": ""}
{"id": "2756816", "revid": "767487", "url": "https://it.wikipedia.org/wiki?curid=2756816", "title": "Ed Dancker", "text": ""}
{"id": "2756818", "revid": "1573940", "url": "https://it.wikipedia.org/wiki?curid=2756818", "title": "Edward Douglass White Senior", "text": "Biografia.\nRicopri la carica di 10\u00ba governatore dello stato della Louisiana e di rappresentante nella camera degli Stati Uniti. Nato nella contea di Maury nello stato del Tennessee era il figlio illegittimo di James White.\nNel 1815, si \u00e8 laureato all'Universit\u00e0 di Nashville, venne nominato giudice associato (della corte di New Orleans) dal governatore Henry S. Johnson nel 1825. Sposatosi con Catherine Ringgold ebbe un figlio, Edward Douglass White"}
{"id": "2756820", "revid": "767487", "url": "https://it.wikipedia.org/wiki?curid=2756820", "title": "Pop Gates", "text": ""}
{"id": "2756825", "revid": "406204", "url": "https://it.wikipedia.org/wiki?curid=2756825", "title": "Delmore Schwartz", "text": "Biografia.\nDelmore Schwartz era nato a Brooklyn da Harry e Rose Nathanson, ebrei immigrati rumeni. A Brooklyn pass\u00f2 l'infanzia e l'adolescenza, soffrendo per il divorzio dei genitori, avvenuto quando lui aveva 9 anni. Aveva un fratello minore, Kenneth, ed entrambi restarono con la madre (il padre si trasfer\u00ec a Chicago, dove si rispos\u00f2).\nDelmore studi\u00f2 letteratura alla Columbia University e all'Universit\u00e0 del Wisconsin, laureandosi in filosofia alla New York University.\nNel 1937, a soli 24 anni pubblic\u00f2 il suo primo racconto sul numero iniziale della rivista \"Partisan Review\", alla quale poi rest\u00f2 legato da una collaborazione durata fino alla morte prematura.\nSulla stessa rivista lavorava anche Gertrude Buckman che spos\u00f2 nel 1937 e dalla quale divorzi\u00f2 sei anni dopo.\nNel 1948 spos\u00f2 in seconde nozze Elizabeth Pollett, una romanziera di molti anni pi\u00f9 giovane, in un matrimonio che naufrag\u00f2 presto.\nOltre a lavorare per diverse riviste e a intrattenere gli amici con brillanti conversazioni sulla letteratura presso la \"White Horse Tavern\" di New York, Schwartz ebbe grande influenza sugli scrittori newyorkesi degli anni '30 e '40, insegnando in qualche corso di \"scrittura creativa\" alla Syracuse University, a quella di Princeton, al Kenyon College e alla Universit\u00e0 Harvard, senza per\u00f2 godere davvero in vita di un proprio successo (con l'esclusione del primo libro, considerato straordinario da diversi intellettuali coevi), per cui capitava che si isolasse, con problemi di depressione e alcolismo, tanto che quando mor\u00ec, a soli 53 anni, nell'Hotel Marlon dove abitava negli ultimi anni, ci vollero due giorni prima che la direzione dell'albergo se ne accorgesse.\nScritti e traduzioni.\nCon il primo racconto, \"Nei sogni cominciano le responsabilit\u00e0\", Delmore Schwartz raccolse in volume il poemetto \"Coriolano e sua madre\" e alcune poesie con lo stesso titolo del racconto nel 1938, presso la New Directions, casa editrice d'avanguardia fondata da James Laughlin.\nA questo volume segu\u00ec la traduzione di \"Una stagione all'inferno\" di Arthur Rimbaud (1939), il dramma in versi \"Shenandoah\" (1941) e il poema \"Genesis Book One\" (al quale non segu\u00ec mai il previsto secondo volume).\nAltri racconti furono raccolti in \"Il mondo \u00e8 un matrimonio\" (1948), e in \"Successful Love\" (1961), altre poesie in \"Summer Knowledge\" (1959).\nRiconoscimenti.\nA lui furono dedicate e ispirate molte opere, a partire dalla pi\u00f9 celebre, \"Il dono di Humboldt\" (1975), di Saul Bellow, fino a diverse poesie e prose di Robert Lowell, John Berryman, Cynthia Ozick, Meyer Shapiro, Lou Reed ecc., e ai brani musicali, \"European Son\", dei Velvet Underground e \"Acrobat\" dall'album \"Achtung Baby\" degli U2."}
{"id": "2756839", "revid": "1305772", "url": "https://it.wikipedia.org/wiki?curid=2756839", "title": "Carbajal", "text": ""}
{"id": "2756842", "revid": "124157611", "url": "https://it.wikipedia.org/wiki?curid=2756842", "title": "Classificazione ufficiale dei vini di Bordeaux del 1855", "text": "La classificazione ufficiale dei vini di Bordeaux del 1855 venne redatta in occasione dell'Esposizione universale di Parigi dello stesso anno, quando l'imperatore Napoleone III richiese un sistema di classificazione per i migliori vini di Bordeaux, che sarebbero poi stati esposti al pubblico mondiale. I negozianti dell'industria vinicola stabilirono una classifica in funzione della reputazione degli ch\u00e2teaux e del loro costo di produzione, che all'epoca era direttamente proporzionale alla qualit\u00e0.\nI vini furono classificati in ordine di importanza dal primo al quinto cru. Tutti i vini rossi sulla lista venivano dalla regione di M\u00e9doc, ad eccezione del Ch\u00e2teau Haut-Brion di Graves, mentre i vini bianchi, allora d'importanza marginale, furono limitati alle variet\u00e0 liquorose di Sauternes e Barsac, e classificati solo su due livelli. Dal 1855 a oggi furono apportate unicamente due modifiche alla classificazione: nel settembre 1856 il Cantemerle fu aggiunto al quinto cru, dal quale venne inizialmente escluso per ragioni ignote, mentre nel 1973 lo Ch\u00e2teau Mouton Rothschild ottenne di passare dal secondo al primo cru.\nCritica.\nMolti enologi ritengono la classificazione del 1855 largamente superata in luce dei numerosi cambiamenti che hanno interessato i terreni coltivati dalle varie aziende vinicole, le quali, nel corso degli anni, si sono espanse, ridotte o divise senza alcuna nuova classificazione, concludendo di conseguenza che essa non risulti pi\u00f9 una guida accurata alla qualit\u00e0 dei vini classificati. Nonostante siano state avanzate molte proposte per aggiornare la lista, nessuna di esse \u00e8 stata finora accolta, complice l'abbassamento dei prezzi per i prodotti degli ch\u00e2teaux eventualmente retrocessi di cru. Da quando nel 1960 Alexis Lichine cerc\u00f2 di revisionare la lista pubblicando lui stesso diverse edizioni di una propria classificazione non ufficiale, diversi critici cominciarono a fare altrettanto: Robert Parker redasse nel 1985 una lista delle 100 migliori aziende vinicole di Bordeaux, mentre nel 1989 Bernard e Henri Enjalbert pubblicarono \"L'histoire de la vigne &amp; du vin\"; nessuno di loro sort\u00ec per\u00f2 alcun risultato."}
{"id": "2756848", "revid": "767487", "url": "https://it.wikipedia.org/wiki?curid=2756848", "title": "Sinfonia fatale", "text": "Sinfonia fatale \u00e8 un film del 1946 diretto dal regista Victor Stoloff."}
{"id": "2756850", "revid": "92723", "url": "https://it.wikipedia.org/wiki?curid=2756850", "title": "Diocesi di Guadalajara de Buga", "text": ""}
{"id": "2756851", "revid": "332094", "url": "https://it.wikipedia.org/wiki?curid=2756851", "title": "SNCASE SE-532 Mistral", "text": ""}
{"id": "2756852", "revid": "332094", "url": "https://it.wikipedia.org/wiki?curid=2756852", "title": "SNCASE SE-535 Mistral", "text": ""}
{"id": "2756857", "revid": "422409", "url": "https://it.wikipedia.org/wiki?curid=2756857", "title": "Grundgesetz", "text": ""}
{"id": "2756866", "revid": "287204", "url": "https://it.wikipedia.org/wiki?curid=2756866", "title": "Jan de Bray", "text": "Biografia.\nDe Bray fu allievo del padre Salomon, estroso architetto, poeta, ritrattista, paesaggista.\nLa sua formazione culturale fu completata da conoscenze ed influssi di Bartholomeus van der Helst, di Frans Hals e di Rembrandt.\nIl suo stile si caratterizz\u00f2 per elementi manieristi e accademici, che lo accompagnarono per tutta la carriera, trascorsa quasi tutta ad Haarlem, dove per molti anni fu iscritto alla Gilda di San Luca.\nSi specializz\u00f2 nei ritratti, spesso di gruppo, come quello celebre che raffigura gruppi di direttori ospedalieri di Haarlem risalenti al periodo che va dal 1661 al 1664, oppure \"I reggenti della gilda di Haarlem\" datato 1674, oppure ancora il ritratto della propria famiglia in travestimento antico intitolato \"Antonio, Cleopatra e assistenti\" del 1669, che si rivela ricco e raffinato, anche se di minore immediatezza.\nSi distinse anche per dipinti raffiguranti scene storiche, contraddistinte per formalismi e un delicato realismo rappresentativo.\nSono sopravvissute al trascorrere dei secoli anche varie sue acqueforti, tra cui un pregevole \"San Giovanni Battista\" e numerosi disegni, tra i quali i ritratti di fanciulle e di giovani.\nMor\u00ec ad Amsterdam, dove si era trasferito da pochi anni, ma venne sepolto ad Haarlem il 4 aprile 1697."}
{"id": "2756868", "revid": "1305772", "url": "https://it.wikipedia.org/wiki?curid=2756868", "title": "Esaclorocicloesano", "text": "L'esaclorocicloesano (conosciuto erroneamente anche come \"benzene esaclorato\") \u00e8 il nome di diversi isomeri strutturali del gruppo degli idrocarburi alogenati.\nCaratteristiche.\nIl composto pi\u00f9 famoso appartenente al gruppo dei esaclorocicloesano \u00e8 il Lindano (\u03b3-esaclorocicloesano), conosciuto soprattutto per le sue propriet\u00e0 insetticide. I composti esaclorocicloesanici sono divisi in isomeri in base all'orientazione degli atomi di cloro presenti sull'anello e vengono nominati antecedendo lettere greche minuscole. Gli altri isomeri strutturali commercialmente conosciuti sono l'\u03b1-esaclorocicloesano , \u03b2-esaclorocicloesano e il \u03b4-esaclorocicloesano oltre al \u03b5-esaclorocicloesano. Il \u03b7- e \u03b8-isomeri sono stati solo in un prodotto di laboratorio. In passato il Lindano veniva prodotto tramite clorazione del benzene sotto radiazioni UV. Il processo per\u00f2 produceva 5 dei possibili 8 isomeri, quindi anche una grande quantit\u00e0 di prodotti indesiderati quali gli \u03b1-,\u03b2-, \u03b4- e \u03b5-isomeri. Questi prodotti risultano pi\u00f9 tossici, pi\u00f9 difficili da degradare e persino meno importanti (in veste di insetticida) della non troppo problematica struttura \u03b3. Solo tale isomero venne per tanto pi\u00f9 tardi impiegato come veleno da ingestione e da contatto. Il Lindano venne prodotto per la prima volta nel 1825 da Michael Faraday. Dalla degradazione termica vengono prodotti fosgene e acido cloridrico.\nDegradazione nell'ambiente.\nIn aria.\nL'esaclorocicloesano \u00e8 degradato nell'atmosfera, quando presente nell'aria, reagendo con radicali idrossilici prodotti fotochimicamente, ma la velocit\u00e0 di reazione non \u00e8 molto rapida quindi HCH presenta un periodo di vita atmosferica relativamente lungo. Non assorbendo a lunghezze d'onda &gt;290\u00a0nm, la sua diretta fotolisi non si ritiene rilevante nell'ambiente.\nIn acqua.\nIn acqua la biodegradazione \u00e8 creduto essere il processo degradativo dominante, anche se idrolisi e fotolisi possono anche accadere.\n\u00c8 stato dimostrato che il \u03b3-esaclorocicloesano \u00e8 degradato da cianobatteri azotofissatori. Questi batteri riducono l'effetto tossico del \u03b3-HCH seguendo ripetute inoculazioni. La declorinazione del \u03b3-HCH a \u03b3-pentaclorocicloesene \u00e8 anche stata dimostrata in sospensione acquosa di funghi e colture di alghe.\nL'idrolisi non \u00e8 considerato un importante processo di degradazione per l'esaclorocicloesano a pH neutro, ma in condizioni alcaline il \u03b3-esaclorocicloesano \u00e8 idrolizzato abbastanza rapidamente. Siccome l'esaclorocicloesano non contiene cromofori che assorbano luce della regione uv (&gt;290\u00a0nm), la fotolisi diretta non \u00e8 possibile.\nPu\u00f2 avvenire, invece, una fotolisi indiretta; sostanze come l'acido umico o fulvico sono ben noti agenti fotosensibilizzanti e sono praticamente ubiqui in acqua naturale e possono assorbire luce e trasferire l'energia eccitante all'esaclorocicloesano. Sostanze ossidanti comunemente trovate in acqua naturale, come radicali perossidici, radicali idrossilici o ossigeno singoletto sono in grado di degradare HCH in acqua.\nVa ricordato che la degradazione dei diversi isomeri presenta differenti velocit\u00e0, nell'ordine \u03b1 &gt; \u03b3 &gt; \u03b2. Questo perch\u00e9 un numero maggiore di atomi cloro in posizione planare nel cicloesano, stabilizza la struttura, fornendo un minore guadagno energetico per qualsiasi processo degradativo, e non offre punti di attacco favorevoli per iniziare il processo degradativo. Quindi i tempi di degradazione, gi\u00e0 ampi per il lindano sono ancora pi\u00f9 lunghi per i suoi contaminati e sottoprodotti di produzione \u03b1- e \u03b2-esaclorocicloesano.\nNel suolo e nei sedimenti.\nIl processo biodegradativo \u00e8 il principale fattore di degradazione del \u03b3-HCH nel suolo o nei sedimenti, anche se l'idrolisi pu\u00f2 risultare anche rilevante in suoli alcalini umidi.\n\u00c8 stato riportato che 71 microorganismi su 147 isolati da terra grassa sono capaci di utilizzare soluzioni di \u03b3-HCH come unica sorgente di carbonio . Un batterio della specie delle \"pseudomonas\", anche isolato da suolo pretrattato, \u00e8 capace di degradare il \u03b3-HCH e l'\u03b1-HCH, ma non il \u03b2-HCH, in 10\u201320 giorni in condizioni sia aerobiche che anaerobiche .\nIl \u03b2-esaclorocicloesano \u00e8 l'isomero pi\u00f9 persistente, con un tempo di dimezzamento di\n184 e 100 giorni, rispettivamente su terreno coltivato ed incolto, seguito dal \u03b3-esaclorocicloesano con 107 e 62.1 giorni, l'\u03b1-esaclorocicloesano con 54.4 e 56.1 giorni ed infine il \u03b4-esaclorocicloesano con 33.9 e 23.4 giorni. Una ricerca su suolo e vegetazione di un terreno circostante un sito di interramento rifiuti industriali in Germania a 10 anni dopo l'ultimo scarico di esaclorocicloesano, rivel\u00f2 la presenza di isomero \u03b2 compresa tra l'80 ed il 100% del totale HCH residuo.\nIl processo biodegradativo include la declorinazione idrolitica con la seguente rottura dell'anello cicloesanico ed infine la totale o parziale mineralizzazione. La trasformazione abiotica e processi degradativi del \u03b3-HCH, come degli altri isomeri, nel suolo o nei sedimenti, non si ritengono significativi. Come gi\u00e0 discusso, nei processi in acqua, la fotolisi e l'idrolisi non sono considerate importanti vie degradative di tutti gli isomeri dell'esaclorociloesano, nonostante l'eccezione dell'idrolisi in condizioni alcaline."}
{"id": "2756869", "revid": "729019", "url": "https://it.wikipedia.org/wiki?curid=2756869", "title": "Batik-Del Monte", "text": "La Batik-Del Monte, nota in precedenza come Mecair e Gewiss, era una squadra maschile italiana di ciclismo su strada, attiva nel professionismo dal 1993 al 1997.\nIn cinque anni di attivit\u00e0 nel professionismo la squadra ottenne diverse vittorie di rilievo. Solo nel 1994, l'anno migliore, arrivarono infatti il successo finale di Evgenij Berzin al Giro d'Italia e i trionfi alla Milano-Sanremo, alla Liegi-Bastogne-Liegi e al Giro di Lombardia, tre delle cinque \"classiche monumento\", con Giorgio Furlan, Evgenij Berzin e Vladislav Bobrik rispettivamente.\nSulle numerose vittorie del team pesa per\u00f2 l'ombra del doping di squadra, soprattutto la somministrazione di eritropoietina, ormone regolatore della produzione di globuli rossi, con il conseguente e sospetto aumento dei valori ematocrito nel sangue degli atleti all'approssimarsi delle gare.\nStoria.\n1993: Mecair.\nIl Gruppo Sportivo Mecair, dopo diversi anni nel dilettantismo, entra nel ciclismo professionistico nel 1993. Lo sponsor \u00e8 la Mecair, azienda produttrice di sistemi per la depolverazione di filtri industriali con sede a Nova Milanese, supportata dalla Ballan, ditta di porte da garage, mentre il direttore sportivo e team manager \u00e8 Emanuele Bombini, ex ciclista attivo nel professionismo dal 1981 al 1991, coadiuvato da Paolo Rosola. Per l'ingresso nei \"pro\" Bombini forma la nuova squadra intorno al trentaduenne Moreno Argentin, campione del mondo 1986 e suo ex compagno per tre anni alla Gewiss-Bianchi, portando in gruppo promettenti esordienti come i russi Evgenij Berzin e Vladislav Bobrik, il varesino Francesco Frattini e il velocista Nicola Minali.\nAl Giro d'Italia 1993 Argentin vince la prima semitappa della prima frazione, andando a indossare la maglia rosa; la terr\u00e0 per altri otto giorni, fino a perderla nella cronometro di Senigallia a favore di Miguel Indurain. In quel Giro arrivano altre due vittorie di tappa con P\u00ebtr Ugrjumov, lettone proveniente dal team Seur, e con lo stesso Argentin, che chiuder\u00e0 sesto nella generale (vincer\u00e0 Indurain). Ad agosto, poco dopo la vittoria al Leeds International Classic, il corridore Alberto Volpi viene trovato positivo alla gonadotropina corionica; viene quindi escluso dalla squadra italiana in cui era stato inizialmente selezionato per disputare i campionati del mondo di Oslo, ma non viene squalificato in seguito ad un cavillo di forma nelle analisi. Valter Polini, il medico del team, denuncia formalmente il giro di pratiche illecite presente in squadra, venendo per\u00f2 poco dopo licenziato per \"incapacit\u00e0\". Il fenomeno del doping di squadra sarebbe divenuto noto al grande pubblico solo alcuni anni dopo, e Polini viene quindi sovente indicato come uno dei \"pionieri\" dell'antidoping.\n1994: Gewiss-Ballan.\nNel 1994 il nuovo main sponsor \u00e8 la Gewiss, societ\u00e0 del settore elettrotecnico che gi\u00e0 dal 1987 al 1989 era stata presente nel mondo del ciclismo come promotrice della squadra diretta da Serge Parsani, la Gewiss-Bianchi. I principali nuovi arrivi sono invece Giorgio Furlan, specialista delle classiche, e il danese Bjarne Riis, quinto al Tour de France dell'anno prima, entrambi provenienti dall'Ariostea. Furlan comincia la stagione vincendo il Trofeo Pantalica e la Tirreno-Adriatico; arriva alla Milano-Sanremo in gran forma e, come da pronostico, si aggiudica la corsa con uno scatto decisivo sulla salita del Poggio. In aprile la Gewiss conquista altre due classiche, questa volta in terra belga: il 17, con uno scatto a 7\u00a0km dal traguardo di Ans, Evgenij Berzin fa sua la Liegi-Bastogne-Liegi precedendo Lance Armstrong e il compagno Furlan, mentre il 20 \u00e8 addirittura tripletta alla Freccia Vallone. Nell'occasione \u00e8 ancora Berzin a scattare, seguito poco dopo dai soli Argentin e Furlan; primo arriver\u00e0 Argentin, al terzo trionfo nella gara (eguagliato Merckx), secondo Furlan e terzo, leggermente staccato, il russo.\nAl Giro d'Italia 1994 la squadra si presenta con l'intento di contrastare il favorito Indurain, vincitore delle due edizioni precedenti; come nei piani, gi\u00e0 alla terza tappa capitan Argentin, grazie ad uno scatto sulla salita di Osimo, fa sua la maglia rosa guadagnando 21 secondi sullo spagnolo. Ma non sar\u00e0 lui il protagonista: solo due giorni dopo, sull'arrivo in salita di Campitello Matese, Argentin accusa un ritardo di 2'55\" da Evgenij Berzin, vincitore di tappa, perdendo il simbolo del primato a favore del compagno, di nove anni pi\u00f9 giovane, in quello che a taluni \u00e8 sembrato una sorta di passaggio di consegne. Il russo insiste e nella cronometro di Follonica, all'ottava tappa, infligge altri pesanti distacchi agli avversari, tra cui ben due minuti e mezzo allo specialista Indurain; arrivano le Alpi e nella tappa di Merano, vinta in solitaria da un giovane Marco Pantani, lontano per\u00f2 in classifica, nessuno lo attacca. Nella tappa dell'indomani, con Stelvio e Mortirolo e arrivo all'Aprica, Pantani concede il bis, guadagnando ben 4'06\" su Berzin e rimettendosi in gioco (secondo con un distacco di 1'18\") per la vittoria finale. Tre giorni dopo, nella cronoscalata del Passo del Bocco, la maglia rosa si rif\u00e0 vincendo la frazione e riportando a 2'55\" il vantaggio su Pantani; da l\u00ec alla fine i distacchi, con i migliori che arrivano insieme nella tappa di Les Deux Alpes, rimangono sostanzialmente invariati e Berzin pu\u00f2 festeggiare, a sorpresa e primo russo nella storia, la vittoria della \"Corsa rosa\". Concluso il Giro Moreno Argentin, risultato gregario fondamentale per il successo della Gewiss, annuncia, all'et\u00e0 di 34 anni, il ritiro dall'attivit\u00e0 dopo 15 stagioni tra i professionisti.\nIn giugno Berzin conclude secondo l'Euskal Bizikleta dietro a Stefano Della Santa, mentre in luglio la squadra \u00e8 ancora protagonista, al Tour de France. Nella \"Grande Boucle\" arrivano infatti ben quattro vittorie di tappa: quella di Portsmouth con Nicola Minali, quella di Albi con Bjarne Riis e quelle di Cluses e di Avoriaz (cronoscalata) con P\u00ebtr Ugrjumov. Il lettone, vincendo le due frazioni alpine, rispettivamente la 18\u00aa e la 19\u00aa, riesce a risalire addirittura alla seconda posizione nella classifica generale, rimanendo per\u00f2 pur sempre staccato di 5'39\" da Miguel Indurain, vincitore senza particolari problemi per la quarta volta consecutiva. In ottobre, al Giro di Lombardia, la Gewiss ottiene un'ultima vittoria a coronamento di un'annata eccezionale: vince infatti il ventitreenne Vladislav Bobrik, abile a sfruttare la volata lunga iniziata a 300 metri dal traguardo da Claudio Chiappucci, poi secondo, per riprendere Pascal Richard, andatosene in cima alla salita di Lissolo.\n1997: Batik-Del Monte.\nNel 1997 arrivano altre vittorie a livello internazionale, tra cui le due tappe vinte al Tour de France da Nicola Minali. Al termine della stagione la squadra viene dismessa; da essa, e dai suoi direttori sportivi, nascono due nuovi team, la Riso Scotti-MG Maglificio diretta da Bombini (con cinque corridori della Batik pi\u00f9 alcuni provenienti dalla dismessa MG Boys Maglificio-Technogym) e la Ballan diretta da Miozzo.\nI sospetti sull'utilizzo di doping.\nPoco dopo la tripletta alla Freccia Vallone del 1994 il medico della squadra Michele Ferrari dichiara che, a suo parere, \u00abtutto ci\u00f2 che non si prende ai test non \u00e8 doping\u00bb e che \u00abse fossi un corridore assumerei i prodotti che non si trovano\u00bb. L'11 maggio la dirigenza della Gewiss decide di licenziarlo, anche al fine, secondo la stampa, di tutelare la squadra e di allontanare i sospetti su una relazione tra i successi del team e il possibile utilizzo di sostanze dopanti; le frasi di Ferrari suscitano comunque moltissime polemiche. Anche la Federazione Medici Sportivi Italiana lo sospende cautelativamente in seguito alle dichiarazioni. Ferrari aveva inoltre affermato di non ritenere dannoso l'utilizzo di eritropoietina, ma solo l'abuso della stessa, quando al contrario, secondo molti medici, l'utilizzo di tale ormone pu\u00f2 provocare atrofia del midollo spinale e malattie quali la leucemia.\nNel 1998 la Procura di Ferrara acquisisce gli atti relativi al Centro di ricerche biomediche applicate allo sport di Ferrara diretto dal professor Francesco Conconi. Viene avviata un'inchiesta, affidata al pubblico ministero Pierguido Soprani, secondo cui nel periodo 1992-1995 i medici del centro avrebbero somministrato farmaci dannosi per la salute a numerosi atleti attivi in differenti sport. Anche Michele Ferrari, ex medico della Gewiss, viene chiamato in causa. Nel 2000 viene chiesto il rinvio a giudizio di Conconi e di 7 suoi collaboratori, con accuse di associazione per delinquere, frode sportiva, truffa aggravata e somministrazione di sostanze in modo pericoloso per la salute. Nel novembre 2003, dopo che il processo \u00e8 ripartito da zero, viene riconosciuta la colpevolezza di Conconi e degli altri due medici Grazzi e Casoni, gli unici rimasti imputati; i tre non vengono per\u00f2 condannati, essendo il reato di frode sportiva caduto in prescrizione."}
{"id": "2756870", "revid": "200568", "url": "https://it.wikipedia.org/wiki?curid=2756870", "title": "St Asaph", "text": "St Asaph (in gallese Llanelwy) \u00e8 una citt\u00e0 del Regno Unito, in Galles settentrionale, nella contea del Denbighshire.\nNel 2001 contava abitanti.\n\u00c8 stata sede dell'antica diocesi di Saint Asaph, soppressa nel 1581, a cui \u00e8 succeduta l'omonima diocesi anglicana; vi si trova la cattedrale di St Asaph, la pi\u00f9 piccola di tutto il Regno Unito, costruita nel XIV secolo e dedicata al monaco bretone Sant'Asaph, suo secondo arcivescovo. Vescovo di St Asaph fu anche il filosofo Adamo del Petit-Pont.\nLa cittadina si trova a poca distanza dalla citt\u00e0 turistica rivierasca di Llandudno, sulla costa del mar d'Irlanda, e dal castello storico di Rhuddlan.\nDal 1972 vi si svolge il \"Festival internazionale musicale del Galles settentrionale\" (G\u0175yl Gerdd Ryngwladol Gogledd Cymru), durante il quale si propongono brani di musica classica all'interno della cattedrale."}
{"id": "2756871", "revid": "405275", "url": "https://it.wikipedia.org/wiki?curid=2756871", "title": "Tsuibi Kienzan", "text": ""}
{"id": "2756876", "revid": "62004", "url": "https://it.wikipedia.org/wiki?curid=2756876", "title": "Mecair-Ballan", "text": ""}
{"id": "2756877", "revid": "203463", "url": "https://it.wikipedia.org/wiki?curid=2756877", "title": "Llanelwy", "text": ""}
{"id": "2756881", "revid": "405275", "url": "https://it.wikipedia.org/wiki?curid=2756881", "title": "Super Bu", "text": ""}
{"id": "2756882", "revid": "62004", "url": "https://it.wikipedia.org/wiki?curid=2756882", "title": "Gewiss-Ballan", "text": ""}
{"id": "2756883", "revid": "62004", "url": "https://it.wikipedia.org/wiki?curid=2756883", "title": "Gewiss-Playbus", "text": ""}
{"id": "2756885", "revid": "316995", "url": "https://it.wikipedia.org/wiki?curid=2756885", "title": "External Serial Advanced Technology Attachment", "text": ""}
{"id": "2756886", "revid": "316995", "url": "https://it.wikipedia.org/wiki?curid=2756886", "title": "Serial Advanced Technology Attachment", "text": ""}
{"id": "2756887", "revid": "1251388", "url": "https://it.wikipedia.org/wiki?curid=2756887", "title": "Courchevel", "text": "Courchevel \u00e8 una stazione di sport invernali situata nel dipartimento francese della Savoia, nella valle della Tarantasia. Fa parte del comune di Saint-Bon-Tarentaise ed \u00e8 una delle stazioni pi\u00f9 famose in Francia ed in Europa.\nLa stazione fa parte del comprensorio di Les Trois Vall\u00e9es, uno dei pi\u00f9 grandi comprensori sciistici del mondo con pi\u00f9 600\u00a0km di piste, di cui \u00e8 la stazione pi\u00f9 ad est ed \u00e8 accessibile da Mo\u00fbtiers.\nDescrizione.\nCourchevel \u00e8 composta da cinque villaggi chiamati secondo la quota: Saint-Bon-Tarentaise 1100, Le Praz (Courchevel 1300), Courchevel 1650 (Moriond) e Courchevel 1850. Nonostante l'intera area di Courchevel sia considerata una prestigiosa localit\u00e0 turistica, Courchevel 1850 - ovvero il villaggio pi\u00f9 alto - \u00e8 quello che d\u00e0 lustro a Courchevel nel mondo, venendo generalmente riconosciuto come la pi\u00f9 esclusiva meta sciistica terrestre, prima ancora di posti come St Moritz ed Aspen. Il punto pi\u00f9 alto \u00e8 situato alla \"cima della Saulire\" (2738 m s.l.m.).\nCourchevel 1850 \u00e8 la sede delle strutture alberghiere pi\u00f9 importanti della zona, hotel a 5 stelle (di cui alcuni sono stati denominati come \"palace\" e non \"hotel\" dal governo francese per la loro esclusivit\u00e0), ristoranti pluripremiati e attivit\u00e0 commerciali di lusso.\nPer questo, durante l'ultimo decennio Courchevel \u00e8 diventata la meta del lusso invernale per eccellenza, ribattezzata dalla stampa come la \"Montecarlo innevata\" o la \"pista da sci dei milionari\". Pernottare in uno dei diversi noti alberghi del villaggio durante la peak season dell'anno (da dicembre a febbraio) ha un costo minimo di circa $ 2.000 per notte, escludendo i pasti. Cifra che sale a 3.000 nelle settimane tra il 30 dicembre ed il 15 gennaio, cio\u00e8 da capodanno fino a tutto il periodo del natale ortodosso ed occorre prenotare con un anno di anticipo per assicurarsi la disponibilit\u00e0 presso le strutture. Per ovviare alla mancanza di disponibilit\u00e0 negli alberghi, negli ultimi anni sono sempre di pi\u00f9 i lussuosi chalet in affitto qualora non si optasse per l'acquisto.\nD'inverno, \"\u00abCourch'\u00bb\" conta 32\u00a0000 abitanti (secondo le stime 40% Russi, 30% anglofoni, 15% francesi e il 15% dal resto del mondo, principalmente tedeschi e scandinavi). Fuori stagione, gli abitanti calano a 1\u00a0800. Il 90 % delle abitazioni presenta un accesso diretto alle piste (sci ai piedi).\nStoria.\nLa stazione sciistica \u00e8 stata creata nel 1946 dall'architetto urbanista Laurent Chappis. All'origine, lo scopo del Consiglio provinciale di Savoia era di fare una stazione sociale aperta a tutti, e nello stesso tempo di sviluppare il turismo in Savoia.\nOggi la stazione ha perso la sua vocazione iniziale, perch\u00e9 \u00e8 diventata la stazione del jet set, soprattutto a Courchevel 1850.\nNel 1992 ha ospitato alcune gare delle Olimpiadi invernali, per cui \u00e8 stato costruito il Trampolino del Praz al Praz (Courchevel 1300).\nLa societ\u00e0 che gestisce il comprensorio di Courchevel \u00e8 la S3V (Soci\u00e9t\u00e9 des Trois Vall\u00e9es), di cui il Consiglio provinciale \u00e8 azionista.\nLa stazione.\nLe 120 piste hanno una lunghezza totale di 150 chilometri. Sono comprese tra 1300 e 2738 metri di quota. Ci sono 62 funivie (1 teleferica, 9 cabinovie, 20 seggiovie e 29 sciovie). Ci sono anche 90 chilometri di piste dedicate allo sci di fondo. Vi lavorano 800 maestri di sci, di cui 100 indipendenti.\nTrasporti.\nA Courchevel \u00e8 presente anche un altiporto per jet privati ed elicotteri, l'A\u00e9roport de Courchevel, realizzato nel 1962 e caratterizzato dall'elevata pendenza della sua cortissima pista d'atterraggio.\nCiclismo.\nCourchevel \u00e8 stato per tre volte l'arrivo di tappa del Giro di Francia. Richard Virenque ha vinto la tappa nel 1997, Marco Pantani nel 2000 e Alejandro Valverde nel 2005."}
{"id": "2756890", "revid": "339392", "url": "https://it.wikipedia.org/wiki?curid=2756890", "title": "Adri Van der Poel", "text": ""}
{"id": "2756894", "revid": "767487", "url": "https://it.wikipedia.org/wiki?curid=2756894", "title": "Scuola danubiana", "text": "La Scuola danubiana o Donauschule \u00e8 un movimento artistico nato nel territorio austriaco ai primi anni del Cinquecento e propagatosi dapprima in Baviera e poi nel resto della Germania.\nStoria e sviluppo.\nUna volta stabilizzatosi il suo centro fra Salisburgo, Passavia e Ratisbona, la scuola si impegn\u00f2 ad elaborare una visione innovativa del rapporto fra l'uomo, la natura e le forze misteriose di quest'ultima.\nQuindi i pittori della scuola danubiana cercarono di coinvolgere anche tematiche banali, quali l'interno di una stanza, in un'atmosfera cosmica.\nLa scuola non segu\u00ec n\u00e9 una sola linea direttiva e stilistica e nemmeno un unico maestro, sebbene la serie di xilografie dell\"'Apocalisse\" di Albrecht D\u00fcrer (1498) abbia contribuito in modo determinante alla sua nascita.\nSe abitualmente i critici d'arte ritengono che le prime opere uniformate alla nuova tendenza danubiana siano state quelle di J\u00f6rg Breu il Vecchio, anche i primi dipinti di Lucas Cranach risalenti ai primi del Cinquecento, oltre a relazionarsi con la drammaticit\u00e0 e la cosmicit\u00e0 di D\u00fcrer, evidenziarono con forte dispiego di forme e sentimenti la fusione uomo-natura. Un altro caposcuola fu Albrecht Altdorfer, capace con il suo lirismo particolare, di unire atmosfere magiche-misteriose e quotidianit\u00e0, e di risolvere le passione in una luce fiabesca, cos\u00ec come Wolf Huber, suggestivo ed in grado di fondere brutalit\u00e0 realistiche a delicatezze romantiche.\nNel disegno Urs Graf si mise in particolare evidenza, mentre nella scultura Hans Loy e soprattutto Hans Leinberger, tentarono di dare una organizzazione alla forma.\nLa Scuola del Danubio (definizione usata per la prima volta da Th. von Frimmel nel 1892) \u00e8 caratterizzata, in sintesi, da un nuovo naturalismo nella raffigurazione del paesaggio e della vegetazione e da una marcata espressivit\u00e0 nella deformazione del segno e nell'accensione del colore. Il paesaggio assume, in questi pittori, un valore figurativo autonomo.\nLa pittura danubiana influenz\u00f2 quella fiamminga, olandese, spagnola, italiana del centro-nord, basti pensare ad Amico Aspertini in Emilia o ad un'opera come la \"Tempesta (Giorgione)\".\nAlcuni dei membri principali della scuola furono:"}
{"id": "2756897", "revid": "767487", "url": "https://it.wikipedia.org/wiki?curid=2756897", "title": "Oporto Open 1996", "text": "L'Oporto Open 1996 \u00e8 stato un torneo di tennis giocato sulla terra battuta.\n\u00c8 stata la 2\u00aa edizione dell'Oporto Open che fa parte della categoria World Series nell'ambito dell'ATP Tour 1996.\nSi \u00e8 giocato a Oporto dal 10 al 16 giugno 1996.\nCampioni.\nSingolare.\n Felix Mantilla ha battuto in finale Hern\u00e1n Gumy, 6\u20137 (7\u20135), 6\u20134, 6\u20133\nDoppio.\n Emanuel Couto / Bernardo Mota hanno battuto in finale Joshua Eagle / Andrew Florent, 4\u20136, 6\u20134, 6\u20134"}
{"id": "2756902", "revid": "136801", "url": "https://it.wikipedia.org/wiki?curid=2756902", "title": "Oporto Open", "text": ""}
{"id": "2756912", "revid": "767487", "url": "https://it.wikipedia.org/wiki?curid=2756912", "title": "Hall of Fame Tennis Championships 1996", "text": "L'Hall of Fame Tennis Championships 1996 \u00e8 stato un torneo di tennis giocato sull'erba. \n\u00c8 stata la 21\u00aa edizione dell'Hall of Fame Tennis Championships che fa parte della categoria World Series nell'ambito dell'ATP Tour 1996.\nSi \u00e8 giocato a Newport dall'8 al 14 luglio 1996.\nCampioni.\nSingolare.\n Nicol\u00e1s Pereira ha battuto in finale Grant Stafford, 4\u20136, 6\u20134, 6\u20134\nDoppio.\n Marius Barnard / Piet Norval hanno battuto in finale Paul Kilderry / Michael Tebbutt, 6\u20137, 6\u20134, 6\u20134"}
{"id": "2756915", "revid": "812213", "url": "https://it.wikipedia.org/wiki?curid=2756915", "title": "Liliana Jovino", "text": ""}
{"id": "2756921", "revid": "599013", "url": "https://it.wikipedia.org/wiki?curid=2756921", "title": "Jos\u00e9 Enrique Gutierrez", "text": ""}
{"id": "2756923", "revid": "282094", "url": "https://it.wikipedia.org/wiki?curid=2756923", "title": "Giovanni Casanova", "text": ""}
{"id": "2756927", "revid": "287204", "url": "https://it.wikipedia.org/wiki?curid=2756927", "title": "Serie A 1921-1922", "text": "L'edizione 1921-1922 della Serie A svizzera vide la vittoria finale del Servette FC Gen\u00e8ve.\nFormula.\nPartecipano 24 squadre suddivise in tre gironi all'italiana composti da 8 squadre ciascuno.\nDue punti alla vittoria, un punto al pareggio, zero punti alla sconfitta.\nIn caso di pari merito al primo posto in classifica si procede ad uno o pi\u00f9 spareggi.\nLo spareggio \u00e8 previsto anche per evitare l'ingresso agli spareggi retrocessione (ultimo posto in classifica).\nLe squadre vincenti di ciascun girone si affrontano in una fase finale composta da un girone a tre squadre per stabilire la squadra campione del campionato.\nLe ultime squadre classificate di ogni girone affrontano le tre squadre pretendenti alla promozione provenienti dal campionato \"Serie Promozione\", per stabilire le promozioni o retrocessioni.\nClassifiche gironi.\nGirone est.\nClassifica finale.\nLegenda:\nNote:\nGirone centro.\nClassifica finale.\nLegenda:\nNote:\nGirone ovest.\nClassifica finale.\nLegenda:\nNote:\nGirone finale.\nClassifica finale.\nLegenda:\nNote:\nBibliografia.\nGiornali"}
{"id": "2756937", "revid": "104265", "url": "https://it.wikipedia.org/wiki?curid=2756937", "title": "Croce commemorativa della 4\u00aa Armata", "text": "La croce commemorativa della 4\u00aa Armata fu una medaglia non ufficiale realizzata per iniziativa privata, rivolta a tutti coloro che avessero militato nella 4\u00aa Armata dell'esercito italiano durante la Prima guerra mondiale."}
{"id": "2756938", "revid": "767487", "url": "https://it.wikipedia.org/wiki?curid=2756938", "title": "Riccardo Zara", "text": "\u00c8 conosciuto per essere stato il cantante e \"bandleader\" del gruppo musicale I Cavalieri del Re, specializzato in sigle televisive di cartoni animati, nonostante i cartoni animati non li guardasse mai, come da lui dichiarato. Come autore di canzoni ha composto musiche e testi per diversi artisti. \u00c8 stato per dieci anni il bassista chitarrista e corista nei concerti di Bruno Lauzi.\nBiografia.\nHa debuttato nel mondo della musica leggera all'inizio degli anni sessanta, suonando nel complesso de \"I Draghi\" che eseguiva un repertorio rock and roll basato su cantanti e gruppi dell'epoca come Elvis Presley, The Shadows e poi Beatles.\nPoco pi\u00f9 che ventenne (terminato il servizio di leva nel 1967/68 a Trapani/Trento), Zara si imbarca come orchestrale con il gruppo i \"Draghi\" su navi da crociera del Lloyd Triestino che fanno rotta per l'Africa, India e Australia. Nel 1970 approda a Milano per cercare di sfondare come Autore/Compositore nel mondo della musica leggera. Un suo brano, \"Viaggio di un poeta\", viene lanciato dal gruppo dei Dik Dik a \"Un disco per l'estate 1972\" e al Festivalbar 1972.\nQuesto successo gli consent\u00ec di poter comporre altre canzoni per il gruppo (fra le altre, \"Storia di periferia\", \"Il cavallo, l'aratro, l'uomo\" e \"Ultima estate\"). Nel medesimo periodo inizia a collaborare con Bruno Lauzi (che lo soprannominer\u00e0 \"Ezechiele Lupo\"), di cui diventa bassista e corista nel duo con Sergio Alemanno nelle esibizioni \"live\".\nLe sigle televisive.\nHa inciso la sua prima sigla televisiva per la Cetra nel 1977: \"Rin Tin Tin\" , sigla del telefilm omonimo. Il 45 giri conteneva anche una versione strumentale del brano.\nTra i suoi principali successi figurano la sigla musicale \"Woobinda\", dell'omonima serie televisiva Woobinda, ed incisa con il coro de Le Mele Verdi di Mitzi Amoroso, nonch\u00e9 quelle dei cartoni animati di \"L'uomo tigre\" e \"Lady Oscar\",\nPer il cinema ha curato la colonna sonora del film \"Dracula - Vampirus in fabula\" di Flavio Sala del 2001, e la colonna sonora del film \"DeGenere\" del 2003, diretto da Tobia Botta."}
{"id": "2756940", "revid": "1305772", "url": "https://it.wikipedia.org/wiki?curid=2756940", "title": "Sant'Innocenzo", "text": ""}
{"id": "2756941", "revid": "256896", "url": "https://it.wikipedia.org/wiki?curid=2756941", "title": "Croce commemorativa della 8\u00aa, 9\u00aa e 10\u00aa Armata", "text": "La croce commemorativa della 8\u00aa, 9\u00aa e 10\u00aa Armata fu una medaglia non ufficiale realizzata per iniziativa privata, rivolta a tutti coloro che avessero militato nella 8\u00aa, 9\u00aa e 10\u00aa Armata dell'esercito italiano durante la prima guerra mondiale."}
{"id": "2756942", "revid": "1566286", "url": "https://it.wikipedia.org/wiki?curid=2756942", "title": "Victor Stoloff", "text": "Biografia.\nProduttore, scrittore, montatore Victor Stoloff, russo di nascita, nato a Tashkent, ha poi vissuto e studiato in Egitto, quindi si \u00e8 trasferito negli USA. \nOltre all'arabo, Stoloff parlava correntemente italiano, spagnolo, francese, russo e spagnolo. Attivo nel cinema fin dagli anni Trenta, ha lavorato per il primo programma cinematografico di notizie in arabo e ha introdotto il primo sistema sonoro egiziano per il cinema. Ha lavorato in Italia, sceneggiando tra l'altro anche il film Vulcano con Anna Magnani. Ha lavorato con Roger Corman, Hunt Stromberg, David O. Selznick, Sidney Buchman, William Dieterle, Mosh\u00e9 Mizrahi."}
{"id": "2756945", "revid": "919135", "url": "https://it.wikipedia.org/wiki?curid=2756945", "title": "Lemma del cerchio grande", "text": "In analisi complessa, il lemma del cerchio grande (o lemma del grande arco di cerchio) permette di risolvere integrali impropri aventi come integranda una funzione razionale.\nEnunciato.\nSia formula_1 un insieme aperto illimitato del piano complesso formula_2. Sia formula_3 olomorfa in formula_1 e tale che:\nallora\ndove formula_7 rappresenta il raggio della semicirconferenza utilizzata per creare una curva chiusa attorno a un polo.\nDimostrazione.\nSi ha che:\nInoltre vale che:\nSi calcola di seguito il modulo dell'integrale:\nPoich\u00e9 si \u00e8 supposto formula_11, con formula_12, ed essendo formula_13 il raggio della circonferenza, si pu\u00f2 portare fuori dal segno di integrale tutta la frazione. Quindi:\nL'integrale rimasto non \u00e8 altro che la lunghezza dell'arco di circonferenza compresa tra i due angoli formula_15."}
{"id": "2756946", "revid": "1543377", "url": "https://it.wikipedia.org/wiki?curid=2756946", "title": "Vizzani", "text": "Vizzani, famiglia compresa nel ristretto gruppo delle senatorie bolognesi, ha dato alla citt\u00e0 di Bologna intellettuali, storici, senatori e mecenati, in particolare tra il 1400 e la fine del Seicento, epoca in cui si estinse.\nLa sua dimora principale, palazzo Vizzani (ora \"Vizzani-Lambertini-Sanguinetti\") di via Santo Stefano a Bologna, eretto tra il 1556 e il 1566, \u00e8 un'importante opera post-rinascimentale attribuita all'architetto Bartolomeo Triachini; il palazzo ebbe fama anche nell'ambito della vita culturale bolognese, perch\u00e9 due fratelli Vizzani, Camillo e Pompeo, vissuti nel XVI secolo, vi tennero le riunioni dell'Accademia degli Oziosi, da loro stessi fondata.\nDi questa famiglia fecero parte Melchiorre, che a met\u00e0 del XV secolo, gi\u00e0 senatore di Bologna, fu annoverato per volont\u00e0 di Papa Niccol\u00f2 V fra i senatori di Roma e, tra XVI e XVII secolo, lo storico e scrittore Pompeo, autore peraltro di una \"Descrizione\", tra le fonti seicentesche pi\u00f9 considerate per la storia bolognese, nonch\u00e9 il medico e cattedratico Enea, che nell'ateneo bolognese insegn\u00f2 nell'ordine logica, filosofia e medicina. All'inizio del Seicento, comunque, altri esponenti di essa entrarono in Senato: nel 1621 con Costanzo, mentre il figlio di questi, Pompeo, che ebbe un ruolo di riformatore, fu senatore dal 1635 e Gonfaloniere di giustizia nel 1640, anno in cui mor\u00ec.\nIl conte Filiberto, ultimo esponente della famiglia, morto nel 1691, occup\u00f2 l'VIII seggio del Senato bolognese dal 1662. Nel testamento scrisse che il Palazzo restasse alla sua discendenza \"sino alla fine dei tempi\", mentre dopo la sua morte il Palazzo fu prima affittato, poi venduto.\nAlla famiglia appartenne il giuspatronato della chiesa di San Giorgio a Vizzano, mentre il predetto conte Filiberto arricch\u00ec di opere d'arte la chiesa parrocchiale Sant'Andrea di Cadriano."}
{"id": "2756955", "revid": "6923", "url": "https://it.wikipedia.org/wiki?curid=2756955", "title": "Associazione riconosciuta", "text": "Una associazione riconosciuta \u00e8 un'associazione identificata con specifici atti dagli organi dello Stato (ad esempio il Presidente della Repubblica), o per decreti di un certo ministero. Il riconoscimento pu\u00f2 avvenire anche a livello locale, per mezzo delle prefetture che hanno sede in ogni provincia italiana, oppure (da circa dieci anni a questa parte) anche dalle regioni. Il riconoscimento, si ottiene generalmente su richiesta. Ha l'effetto di far insorgere in capo all'associazione la personalit\u00e0 giuridica.\nLe condizioni per il riconoscimento variano da soggetto a soggetto."}
{"id": "2756957", "revid": "585241", "url": "https://it.wikipedia.org/wiki?curid=2756957", "title": "Monte Scerr\u00e8", "text": "Il Monte Scerr\u00e8, in provincia di Varese noto anche come Scer\u00e8, alto 796\u00a0m s.l.m., fa parte del gruppo delle Prealpi Varesine.\nDescrizione.\nInsiste nei territori dei comuni di Bedero Valcuvia, Cunardo, Valganna, in provincia di Varese e fa da spartiacque fra la Valcuvia e la Valganna. Sulle sue pendici si trova il paesino di Mondonico, frazione della Valganna.\nIdrografia.\nLa Bevera \u00e8 un torrente della provincia di Varese, affluente dell'Olona. Nasce dal Monte Scerr\u00e8, presso Baraggia di Viggi\u00f9 e scorre in direzione nordest-sudovest confluendo da sinistra nell'Olona a Varese. Attraversa i comuni di Viggi\u00f9, Arcisate, Cantello, Malnate e Varese. Il principale affluente \u00e8 il Cavo Diotti. Le falde e molte sorgenti del fiume Bevera alimentano almeno il 60% dell'acqua potable della citt\u00e0 di Varese e dei comuni limitrofi.\nLa fauna ittica comprende la trota fario, lo scazzone, il vairone, il gobione, il pesce persico, il persico sole, l'alborella, la lampreda padana ed il cobite comune.\nMonumenti.\nCappella della Madonna degli Alpini.\nSituata sul Monte Scerr\u00e8, da cui si gode un ottimo panorama su Bedero e tutta la Valcuvia. \u00c8 stata dedicata a tutti gli alpini della valle nel 900'. Periodicamente, si svolgono feste e celebrazioni promosse da diverse organizzazioni, soprattutto il gruppo degli alpini.\nLa Madonnina del Filo.\nSi trova a poco meno di cento metri dalla Cappella della Madonna degli Alpini, sul monte Scerr\u00e8, in una specie di \"nicchia\" scavata nella roccia.\n\u00c8 stata costruita da dei boscaioli, nei primi decenni del 1900, quando la legna era una preziosa risorsa per il paese e parecchi lavoravano come boscaioli. Il trasporto della legna dai boschi situati in quella zona dove ora sorge la Madonnina, avveniva mediante una sorta di teleferica costituita da un cavo di acciaio (filo) sul quale venivano appesi i fasci di legna, che per gravit\u00e0, data la pendenza, scivolavano a valle in un punto accessibile ai carri che la trasportavano poi in paese per venderli.\nQuesta operazione veniva effettuata dai boscaioli del posto, che nella stagione invernale si associavano in gruppo per il lavoro di taglio e trasporto della legna.\nDurante l'inverno del 1927 alcuni boscaioli di Bedero stavano trasportando in questo modo la legna, tagliata nei boschi situati sul Monte Scerr\u00e8. Durante l'operazione uno dei boscaioli rest\u00f2 impigliato nel carico di legna che partiva con rapida accelerazione, trascinandolo per un pezzo, dopo di che si stacc\u00f2 cadendo rovinosamente sulle rocce, ma fortunatamente rest\u00f2 illeso. I boscaioli, riconoscenti per l'episodio che aveva del miracoloso, in quel punto, sul Monte Scerr\u00e8, vollero costruire una piccola nicchia nella quale collocarono una Madonnina, che nella denominazione popolare divenne la \u201cMadonna del Filo\u201d.\nTracce della Frontiera Nord.\nALcuni manufatti della Frontiera Nord, il sistema difensivo italiano verso la Svizzera impropriamente noto come \"Linea Cadorna\", si trovano nel versante pi\u00f9 a nord del monte e consistono in una serie di trincee con postazioni per fucilieri e mitragliatrici, in tutto simili a quelle presenti sul resto del territorio dell'Alto Varesotto. I manufatti si possono raggiungere tramite un sentiero che risale nei boschi staccandosi dalla strada che risale dalla Valcuvia, poco dopo Bedero Valcuvia, sulla strada che porta a Cunardo, oppure risalendo il fianco nord-orientale del monte, dalla ex stazione dei tram di Ghirla. Altre tracce della Frontiera Nord sono presenti verso la vetta del monte, ma sono assai difficili da individuare perch\u00e9 nascoste dalla vegetazione."}
{"id": "2756958", "revid": "133248", "url": "https://it.wikipedia.org/wiki?curid=2756958", "title": "Dan III di Valacchia", "text": "Nel 1457 Dan si fece nominare voivoda nella cattedrale ortodossa di Bra\u0219ov, usurpando formalmente il titolo dell'Impalatore e prendendo corte in un accampamento sulla collina di Timpa, presso la citt\u00e0. Nel 1458 la contesa tra il D\u0103ne\u0219ti ed il Dr\u0103cule\u0219ti venne interrotta dalle mediazioni di Mih\u00e1ly Szil\u00e1gyi, governatore ungherese della Transilvania. Il conflitto si riaccese nel 1459: Dan fu costretto alla fuga, mentre Vlad, dopo aver devastato i sobborghi di Bra\u0219ov, impalava diversi seguaci dell'avversario sulla collina di Timpa. Nel 1460 Dan conquist\u00f2 le fortezze di Bra\u0219ov e F\u0103g\u0103ra\u0219, poi affront\u00f2 l'Impalatore sul campo di Ruc\u0103r.\nSconfitto dall'esercito di Vlad III, Dan III fu costretto a scavare la propria tomba per poi essere decapitato, vuole la leggenda, da Dracula in persona."}
{"id": "2756959", "revid": "29313213", "url": "https://it.wikipedia.org/wiki?curid=2756959", "title": "Complesso di San Marcellino e Festo", "text": ""}
{"id": "2756963", "revid": "29313351", "url": "https://it.wikipedia.org/wiki?curid=2756963", "title": "Corte (seguito)", "text": ""}
{"id": "2756964", "revid": "31886", "url": "https://it.wikipedia.org/wiki?curid=2756964", "title": "Type 99", "text": ""}
{"id": "2756967", "revid": "99335442", "url": "https://it.wikipedia.org/wiki?curid=2756967", "title": "Strada statale 626 dir Licata-Torrente Braemi", "text": ""}
{"id": "2756972", "revid": "1318658", "url": "https://it.wikipedia.org/wiki?curid=2756972", "title": "Telesterion", "text": "Il telest\u00e8rion (in greco \u03c4\u03b5\u03bb\u03b7\u03c3\u03c4\u03ae\u03c1\u03b9\u03bf\u03bd, luogo delle iniziazioni, da \u03c4\u03b5\u03bb\u03ad\u03c9, esser portato a compimento, a perfezione, iniziato) \u00e8 un edificio monumentale greco antico del santuario di Eleusi, in Attica, destinato alla celebrazione del complesso rituale dei misteri eleusini. Le evidenze archeologiche sono in accordo con le fonti letterarie, dimostrano cio\u00e8 come le origini dell'edificio (insieme al culto che all'interno si celebrava) affondino le loro radici almeno nella piena et\u00e0 micenea. L'edificio \u00e8 stato rimaneggiato pi\u00f9 volte sino a raggiungere architettura stabile solo in et\u00e0 classica, quando il \"telesterion\" fu riedificato da Ictino intorno al 445 a.C. e successivamente ultimato in et\u00e0 ellenistica con l'edificazione del portico da parte dell'architetto Filone.\nNel telesterion di Eleusi fu iniziato Eschilo, originario di Eleusi.\nStoria.\nDurante l'epoca micenea esisteva gi\u00e0 un piccolo luogo di culto. Al tempo di Pisistrato (525 a.C.) l'edificio aveva raggiunto una forma quadrangolare e circondato da gradinate per accogliere i fedeli. Nel 480 a.C. fu distrutto dai Persiani dopo la battaglia delle Termopili.\nAl tempo di Cimone (465 a.C.) furono iniziati i lavori per l'ampliamento. Interrotti, furono in seguito ripresi da Pericle (447-438 a.C.) che li affid\u00f2 all'architetto Ictino, autore della sistemazione monumentale dell'Acropoli di Atene. Nel 330 a.C. Filone aggiunse un portico con colonne doriche.\nIn epoca romana fu distrutto durante l'invasione dei Costoboci e ricostruito da Marco Aurelio nel 170.\nNel 396 i Visigoti di Alarico invasero l'Attica distruggendo il \"telesterion\" definitivamente.\nGli edifici di et\u00e0 arcaica e classica.\nVerso il 520 a.C. l'edificio di precedente edificazione e risalente al VII a.C. venne ampliato per accogliere un numero maggiore di fedeli. Esso acquis\u00ec una struttura quadrangolare, con l\"'anaktoron\" (un ambiente destinato a contenere l'immagine sacra di Demetra) situato in uno degli angoli e una serie di gradini addossati a tre pareti per permettere ai fedeli di assistere ai misteri. Uno dei lati si apriva all'esterno su un portico retto da colonne doriche; le colonne interne erano di ordine ionico.\nL'edificio dei Pisistratidi fu distrutto dai Persiani nel 480 a.C. e venne riedificato sotto Cimone gi\u00e0 nel 465 a.C. Il progetto prevedeva un edificio ancora pi\u00f9 grande del precedente, che riportava l\"'anaktoron\" al centro dello spazio ora rettangolare, ma non venne terminato e fu ripreso sotto Pericle dall'architetto Ictino. Ictino aveva previsto uno spazio quadrangolare, con l'interno articolato su due ordini per i fedeli, un deambulatorio mediano per le processioni e uno spazio centrale per il culto. La copertura doveva essere sostenuta da sole venti colonne, disposte in cinque file da quattro, in modo da liberare la vista verso il centro. Anche il progetto di Ictino non fu portato a termine.\nL'edificio di Filone.\nL'edificio completo, alla data dell'ultima modifica apportata nel 330 a.C., aveva una pianta quadrangolare di cinquantadue metri per lato ed era dotato di sette gradini che correvano lungo tutto il perimetro del quadrato. Al centro era posto l'anaktoron accanto al trono dello Ierofante, sede vera e propria dei rituali misterici. Le colonne di sostegno erano divenute quarantadue. A Filone spetta il completamento del portico costruito solo sul lato principale dotato di quattordici colonne in ordine dorico e sormontato da un frontone. L'accesso all'edificio era consentito da coppie di porte aperte sui lati nord, est e sud.\nFonti antiche.\nSembra che siano da ammettere due differenti luoghi di culto: un originario tempio realizzato da Ictino, pressappoco sul luogo in cui poi venne costruito il tempio \"L\" di et\u00e0 romana, e il \"telesterion\". Strabone e Vitruvio parlano di Ictino come realizzatore di una struttura con cella per Kore e Demetra, priva di colonne esterne (per guadagnare spazio e accogliere un maggior numero di fedeli): quindi un tempio vero e proprio (senza peristasi). Mentre sappiamo che il \"telesterion\" era un edificio, in nulla simile ad un tempio. Plutarco parla invece di Corebo come iniziatore del \"telesterion\", completato poi da Metagene e Xenocle, autore quest'ultimo dell\"'opaion\". Vi sono poi anche fonti iconografiche a conferma di questa ipotesi che menzionano Filegoro e Atenodoro come autori del portico del \"Telesterion\" e non Filone, (come vorrebbe invece Vitruvio): quest'ultimo sarebbe invece autore di un vestibolo, forse su committenza di Demetrio Falereo (fine IV a.C.), nel tempio di Ictino.\nDistruzione del tempio.\nIl tempio fu distrutto dai Visigoti nella guerra contro l'Impero Romano d'Occidente"}
{"id": "2756986", "revid": "767487", "url": "https://it.wikipedia.org/wiki?curid=2756986", "title": "L'avventuriero di Macao", "text": "L'avventuriero di Macao (\"Macao\") \u00e8 un film del 1952 diretto da Josef von Sternberg e interpretato da Robert Mitchum e da Jane Russell. La sequenza finale della lotta tra Mitchum e Dexter fu rigirata da Nicholas Ray.\nTrama.\nIn arrivo nella colonia portoghese di Macao da Hong Kong, una nave con il suo carico di passeggeri. Tra gli altri, tre americani: Trumble, un commesso viaggiatore di mezza et\u00e0, Julie, una cantante molto appariscente e Nick, che si presenta alla dogana senza i documenti, dato che il portafoglio gli \u00e8 stato rubato da Julie. Sebastian, il tenente della polizia locale, al soldo di Halloran, grosso boss della malavita, crede che Nick sia il poliziotto mandato dagli Stati Uniti per incastrare Halloran. Nick, invece, \u00e8 una sorta di vagabondo che non pu\u00f2 ritornare in patria a causa di una condanna che lo aspetta negli USA. Il vero poliziotto \u00e8 Trumble, il commesso viaggiatore, che pi\u00f9 tardi si riveler\u00e0 a Nick. Julie, intanto, trova lavoro presso il casino di Halloran e inizia una relazione con Nick. Ma i due hanno entrambi un carattere molto forte ed entrano molto spesso in collisione. Nick viene catturato da Halloran, ma fugge, aiutato da una ragazza, Margie. Al porto, i criminali tendono un agguato a Nick che viene aiutato da Trumble, ma quest'ultimo viene ucciso con un colpo di pugnale. Nick fronteggia Halloran riuscendo ad avere la meglio su di lui. Il suo comportamento gli merita la cancellazione della pena in patria, cos\u00ec potr\u00e0 rientrare negli Stati Uniti."}
{"id": "2756987", "revid": "219355", "url": "https://it.wikipedia.org/wiki?curid=2756987", "title": "X-ray photoelectron spectroscopy", "text": ""}
{"id": "2756988", "revid": "34222", "url": "https://it.wikipedia.org/wiki?curid=2756988", "title": "Corsa al riarmo", "text": ""}
{"id": "2756990", "revid": "1573940", "url": "https://it.wikipedia.org/wiki?curid=2756990", "title": "Shadow Hearts (serie)", "text": " \u00e8 una serie di videogiochi di ruolo per PlayStation 2. Lo \"Shadow Hearts\" originale venne sviluppato da Sacnoth e pubblicato da Midway negli Stati Uniti l'11 dicembre 2001. Il seguito, \"Shadow Hearts: Covenant\" (o \"Shadow Hearts II\"), venne anch'esso sviluppato dallo stesso gruppo, nonostante Sacnoth venne riorganizzata e rinominata Nautilus per il progetto. Venne pubblicato nell'ottobre 2004 negli Stati Uniti. Un ulteriore seguito, \"Shadow Hearts: From the New World\", fu pubblicato in Giappone il 28 luglio 2005 e negli Stati Uniti il 7 marzo 2006. La serie di \"Shadow Hearts\" \u00e8 conosciuta per il suo stile horror Lovecraftiano e l'accostamento di fatti storici e dettagli con personaggi fantasiosi e spesso anacronistici, altrimenti noti come ucronia. Seppur non abbiano venduto molto, gli episodi di \"Shadow Hearts\" si sono guadagnati la reputazione di giochi \"cult\" che hanno avuto un certo successo nella loro nicchia.\nElementi di gameplay comuni.\nTutti e tre gli \"Shadow Hearts\" sono RPG a turni. Ci sono due elementi unici nei giochi di \"Shadow Hearts\".\nUn altro elemento di gioco che ha una presenza costante nella serie \u00e8 la Famiglia Valentine (\"Valentine Family\")\nLista dei giochi della serie.\n\"Koudelka\".\nC'\u00e8 da notare che il gioco per PlayStation Koudelka, il primo sforzo di Sacnoth, \u00e8 tecnicamente un predecessore di \"Shadow Hearts\", comunque la connessione tra questi non \u00e8 cos\u00ec forte come quella presente tra gli altri giochi della serie. Alcuni degli eventi accaduti in \"Koudelka\" sono menzionati in \"Shadow Hearts\", e alcuni elementi (inclusi personaggi) di \"Koudelka\" ritornano in \"Shadow Hearts\".\n\"Shadow Hearts\".\nGli eventi di Shadow Hearts hanno luogo quindici anni dopo \"Koudelka\", 1913, nello stesso universo. Su un ramo della Ferrovia Transiberiana in Manciuria, il protagonista del gioco, Yuri Volte Hyuga (Urmnaf \"Uru\" Bort Hyuga nella versione Giapponese), sente una voce nella sua testa che gli dice di salvare la giovane Alice Elliot, il cui padre era stato recentemente assassinato in modo brutale in Rouen, Francia. Dopo che un signore Inglese con il nome del filosofo Roger Bacon tent\u00f2 di portare via Alice dall'esercito Giapponese, Yuri la salva, e comincia cos\u00ec una missione attraverso la Cina (e successivamente l'Europa) per scoprire l'importanza di Alice, l'intento di Bacon, l'identit\u00e0 della voce misteriosa, e la sua personale importanza.\n\"Shadow Hearts: Covenant\".\nShadow Hearts: Covenant (conosciuto anche come \"Shadow Hearts II\") riprende direttamente la storia dal termine di \"Shadow Hearts\", assumendo che il finale \"infelice\" sia quello corretto. Questo gioco contiene 2 DVD invece del normale disco singolo, che assicura (secondo il publisher) 40 ore di gioco.\nLa citt\u00e0 di Domremy si \u00e8 ostinatamente rifiutata di cedere all'avanzata tedesca agli inizi della Prima guerra mondiale grazie all'aiuto di un \"demone\" che sembra difenderla. Il tenente Karin Koenig dell'esercito tedesco viene mandato insieme con una persona che sostiene di essere un Inquisitore del Vaticano, Nicolai Conrad, che avrebbe dovuto esorcizzare il demone. Tuttavia, il 'demone del Domremy' \u00e8 in realt\u00e0 la Yuri Harmonixer del primo \"Shadow Hearts\". Yuri, Karin, e Nicolai presto rimangono coinvolti in una trama che coinvolge cospirazioni segrete, la famiglia reale russa, il ministro degli esteri giapponese, Il libro sacro di Koudelka, e molto altro.\nIl gioco nel suo insieme fu rinnovato a partire da \"Shadow Hearts\", inclusa la grafica, i filmati, le voci, il funzionamento del Judgment Ring, e il cast dei personaggi. La critica fu pi\u00f9 favorevole per \"Shadow Hearts: Covenant\" rispetto al capitolo originale, ed \u00e8 opinione comune che questo secondo capitolo sia complessivamente migliore rispetto al primo (si noti che Margarete esegue un cameo).\n\"Shadow Hearts: From The New World\".\nL'ultimo capitolo della serie, Shadow Hearts: From The New World, venne annunciato nel marzo 2005. XSEED Games, Una compagnia formata da ex dipendenti di Square Enix USA port\u00f2 \"Shadow Hearts: From the New World\" nel Nord America.\nIl gioco incomincia in Nord America nel 1929 e offre due nuovi personaggi principali: un New Yorkese di 16 anni chiamato Johnny Garland, e una Nativa Americana di 21 anni chiamata Shania. Shania ha poteri di fusione simili a quelli di Yuri e Kurando nei precedenti episodi di \"Shadow Hearts\", ma Shania non \u00e8 una harmonixer. Lei prende accordi con gli spiriti, contrariamente a Yuri e Kurando che li trasformavano in demoni. La storia incomincia con Johnny, un detective privato, che viene assunto da un uomo di nome Gilbert affinch\u00e9 trovi un certo Marlow Brown. Quando Johnny trova l'uomo, per\u00f2, una 'finestra' misteriosa si apre, e da essa emerge un mostro Lovecraftiano. Il resto del gioco segue Johnny, Shania, a i loro amici nel tentativo di scoprire Gilbert e i suoi piani.\nMentre alcuni potrebbero sostenere che \"From The New World\" \u00e8 pi\u00f9 uno spinoff che un seguito vero e proprio, \u00e8 importante sottolineare che il gioco ha molti collegamenti con il precedente. Oltre ad alcuni personaggi che ritornano (Roger Bacon, Lenny Curtis, Joachim Valentine, Keith Valentine (come il Silver Bat), Hildegarde Valentine (come il Peach Bat in Shadow Hearts Covenant, qui come personaggio giocabile nel party di Johnny) e Gerard (il negoziante) come anche gli oggetti (\u00c9migr\u00e9 Manuscript)), importanti eventi che hanno luogo in \"Shadow Hearts 2\" sono menzionati, come ad esempio la perdita di Malice di Nicolai (Nicholas) Conrad."}
{"id": "2756991", "revid": "219355", "url": "https://it.wikipedia.org/wiki?curid=2756991", "title": "Tecnica XPS", "text": ""}
{"id": "2756992", "revid": "88740", "url": "https://it.wikipedia.org/wiki?curid=2756992", "title": "Efebo di Adrano", "text": "L'efebo o bronzetto di Adrano \u00e8 una statuina in bronzo alta 19,5 cm in stile severo, del 460 a.C., che raffigura un atleta nudo, attribuito da alcuni studiosi a Pitagora di Reggio oppure ritenuto copia, in scala, di una sua opera.\nDescrizione e stile.\nLa statua rappresenta il tipo atletico appoggiato sulla gamba destra e con la sinistra posta in avanti. Nella mano destra reggeva una phiale verso cui guardava. Le braccia, distanti dal corpo, sono spostate in avanti imprimendo un leggero movimento. La testa prevalente, con una pettinatura a semisfera, \u00e8 rivolta verso destra e china in basso in modo tale da fargli acquistare tridimensionalit\u00e0. \nL'efebo \u00e8 custodito ed esposto presso il Museo archeologico regionale \"Paolo Orsi\" di Siracusa. Il bronzetto fu acquistato dall'archeologo Paolo Orsi come proveniente dalla cittadella siculo-greca anonima del Mendolito, nei pressi del fiume Simeto, ma in realt\u00e0 fu ritrovata nella vicina contrada Polichello, nel territorio di Adrano."}
{"id": "2756993", "revid": "599013", "url": "https://it.wikipedia.org/wiki?curid=2756993", "title": "\u00d3scar Chiaramello", "text": "Carriera.\nDopo aver militato nei primi anni della sua carriera nel campionato argentino, con il Club Gimnasia y Esgrima Comodoro Rivadavia, e portoricano, con i Capitanes de Arecibo, nella stagione 1999-2000 approda in Italia alla Cestistica San Severo, con la quale disputa due stagioni nel campionato di Serie B2, diventando, grazie alle ottime prestazioni in campo, uno degli idoli della tifoseria giallonera.\nNella stagione 2003\u201304 approda alla Sutor Montegranaro in Serie B e diventa decisivo per la conquista della Legadue.\nNella stagione 2004-05 la Sutor \u00e8 la rivelazione del campionato tanto da riuscire ad arrivare in finale come neopromossa, e giocarsi l'accesso in Serie A contro la Virtus Bologna dalla quale viene per\u00f2 sconfitta 3-0.In questa stagione Chiaramello diviene protagonista con 12,2 punti e 7,2 rimbalzi per partita.\nNella stagione 2005-06 la Sutor arriva settima alla fine della regular Season, nonostante tanti infortuni la perseguitino fino a marzo. \nNei play-off, col roster finalmente al completo, la Sutor batte nell'ordine (sempre col fattore campo a sfavore) la Coopsette Rimini, la JuveCaserta e la Nuova Sebastiani Rieti raggiungendo cos\u00ec la Promozione in serie A il 4 giugno 2006. Chiaramello gioca un ruolo decisivo grazie ai suoi 8,9 punti e 6,5 rimbalzi per partita senza dimenticare la sua grande tenacia in campo. Esordisce in Serie A all'et\u00e0 di 36 anni contribuendo alla salvezza della squadra allenata da Alessandro Finelli.\nNell'estate del 2009 viene ingaggiato dal Basket Recanati, formazione di B Dilettanti. Nel 2011 passa alla Stamura Ancona, ma nel gennaio 2013, all'et\u00e0 di 40 anni, decide di lasciare la pallacanestro giocata. Il ritiro sarebbe dovuto avvenire a fine stagione, ma la difficile situazione economica del club biancoverde ha accelerato i tempi."}
{"id": "2756994", "revid": "729019", "url": "https://it.wikipedia.org/wiki?curid=2756994", "title": "Jeroen Blijlevens", "text": "Professionista dal 1994 al 2004, velocista, in carriera ha vinto quattro tappe al Tour de France, cinque alla Vuelta a Espa\u00f1a e due al Giro d'Italia. Dopo il ritiro ha ricoperto, dal 2010 al 2012 e di nuovo dal 2017, l'incarico di direttore sportivo per la formazione femminile CCC-Liv (gi\u00e0 Nederland Bloeit, Rabo, WM3 e Waowdeals)."}
{"id": "2756996", "revid": "188116", "url": "https://it.wikipedia.org/wiki?curid=2756996", "title": "Harlan Fiske Stone", "text": "Biografia.\nOriginario dello Stato del New Hampshire, i suoi genitori erano Fred L. e Ann S. (Butler) Stone. Dopo aver studiato all'Amherst High School continu\u00f2 all'Amherst College terminandoli nel 1894 e 3 anni dopo ricevette il Master of Arts. Insegn\u00f2 storia all'Adelphi Academy a Brooklyn, New York. Spos\u00f2 Agnes E. Harvey nel 1899. Fra i loro figli ci furono Lauson H. Stone e Marshall H. Stone.\nNel 1924 fu nominato procuratore generale degli Stati Uniti, dal presidente Calvin Coolidge, fino al 1925.\nL'universit\u00e0 di Yale l'onor\u00f2 con una laurea honoris causa in legge nel 1924.\nNel 1925 fu nominato giudice della Corte Suprema, e nel 1941 presidente, fino alla morte nel 1946.\nFu anche presidente della Association of American Law Schools. Alla sua morte il corpo venne seppellito al Rock Creek Cemetery di Washington."}
{"id": "2756997", "revid": "767487", "url": "https://it.wikipedia.org/wiki?curid=2756997", "title": "The Town (film 1944)", "text": "The Town \u00e8 un documentario del 1944 diretto da Josef von Sternberg.\nTrama.\nQuesto documentario \u00e8 un film propagandistico girato nella citt\u00e0 di Madison, in Indiana, nel periodo in cui gli Stati Uniti d'America sono entrati nella seconda guerra mondiale, e mette in luce la convivenza pacifica delle comunit\u00e0 di diversa origine: in particolare tedeschi, olandesi, italiani e cecoslovacchi."}
{"id": "2756998", "revid": "204012", "url": "https://it.wikipedia.org/wiki?curid=2756998", "title": "Harlan F. Stone", "text": ""}
{"id": "2757000", "revid": "339392", "url": "https://it.wikipedia.org/wiki?curid=2757000", "title": "Eleonora Ragusa", "text": ""}
{"id": "2757001", "revid": "125678071", "url": "https://it.wikipedia.org/wiki?curid=2757001", "title": "Kiyohara Tama", "text": "Ha vissuto gran parte della sua vita a Palermo.\nBiografia.\nKiyohara Tama, alla nascita , era la seconda figlia di Kiyohara Einosuke, ed era nata a Shiba, quartiere di Minato a Tokyo, dove il padre era custode del famoso tempio buddista Z\u014dj\u014d-ji.\nPrima di entrare alla scuola elementare inizi\u00f2 a studiare pittura con un maestro giapponese.\nNel 1878 all'et\u00e0 di 17 anni pos\u00f2 per lo scultore siciliano Vincenzo Ragusa, che insegnava scultura a Tokyo. Fu la prima giapponese a posare per un artista europeo.\nA Palermo.\nNel 1882, a 21 anni, si trasfer\u00ec insieme alla sorella O'Chiyo e al cognato a Palermo, accompagnando Vincenzo Ragusa che vi faceva ritorno.\nNello stesso anno Ragusa apr\u00ec la \"Scuola Superiore d'Arte Applicata\", dove Kiyohara, suo cognato e sua sorella avrebbero dovuto insegnare le tecniche giapponesi di pittura, ricamo e lacca. Ma difficolt\u00e0 tecniche e burocratiche causarono la chiusura nella scuola degli insegnamenti orientali, pertanto la sorella con il marito tornarono in Giappone dopo aver trascorso sei anni a Palermo.\nO'Tama Kiyohara (cos\u00ec l'artista firmava le opere) rimase a Palermo, e nel 1889, convertitasi alla religione cattolica, spos\u00f2 Vincenzo Ragusa, prendendo il nome italiano di Eleonora Ragusa. Dopo le nozze firm\u00f2 sempre O'Tama Ragusa o O'Tama Eleonora Ragusa.\nDurante il suo soggiorno a Palermo produsse molte opere pittoriche e lavor\u00f2 come illustratrice reporter.\nNel 1884 fu nominata direttrice della Sezione femminile della scuola d'arte \"Museo Artistico Industriale - Scuole Officine\" che Vincenzo Ragusa aveva aperto, prima privatamente e poi con fondi pubblici a Palazzo Belvedere (Casa Benzo) a Palermo.\nLa scuola, che ha cambiato sedi e denominazioni, esiste ancora sotto il nome di \"Liceo Artistico - Vincenzo Ragusa Otama Kiyohara.\"\nNel 1927, alla morte del marito, i quotidiani giapponesi \"Osaka Mainichi Shinbun\" e \"Tokyo Nichinichi Shinbun\", vennero a sapere della sua storia e pubblicarono un romanzo a puntate su di lei, rendendola famosa in Giappone.\nRitorno a Tokyo e morte.\nDopo cinquantuno anni di lontananza dal suo paese, ormai riusciva a malapena a parlare giapponese, nel 1933 rientr\u00f2 in Giappone perch\u00e9 i discendenti della sua famiglia la rivollero in patria inviando a Palermo una giovanissima pronipote che la condusse a Tokyo.\nAl suo arrivo apr\u00ec un atelier a Shiba, dove mor\u00ec nel 1939.\nSecondo i suoi desideri, la met\u00e0 delle sue ceneri \u00e8 in Giappone nel tempio di famiglia Ch\u014dgen-ji, l'altra met\u00e0 \u00e8 sepolta nella tomba del marito, nel cimitero palermitano dei Rotoli.\nSulla loro tomba c'\u00e8 una colonna sormontata da una colomba realizzata dallo stesso marito.\nA lei e al marito \u00e8 intestato un liceo artistico a Palermo, erede delle scuola d'arte fondata da Ragusa.\nOpere.\nO'Tama Kiyohara fu una pittrice di grande abilit\u00e0, molto attiva e versatile. Produsse infatti molte opere utilizzando tecniche diverse (dall'acquerello all'olio su tela, dal pastello alla pittura murale, ecc.); tratt\u00f2 i soggetti pi\u00f9 vari (dai ritratti ai paesaggi, dalle nature morte agli animali, dalle scene di genere ai temi religiosi, e cos\u00ec via). Oper\u00f2 anche nell'ambito dell'arte applicata realizzando paraventi, oggetti e coperte dipinte, ecc. Il suo stile, dopo aver conosciuto il futuro marito, lo scultore palermitano Vincenzo Ragusa, ebbe una decisa svolta passando dal grafismo sintetico giapponese al naturalismo occidentale. Una enorme quantit\u00e0 di opere dell'artista sono state esposte nella grande mostra, \"O'Tama e Vincenzo Ragusa. Un ponte tra Tokyo e Palermo\", (la prima antologica in assoluto in Italia) allestita a palazzo Sant'Elia, Palermo (12 maggio-28 luglio 2017), a cura di Maria Antonietta Spadaro. Attraverso un articolato percorso espositivo, incentrato sulle opere pittoriche di O'Tama Kiyohara e le sculture di Vincenzo Ragusa, \u00e8 stata evidenziata in modo inequivocabile l'importanza di questo episodio di \"giapponismo\" verificatosi a Palermo, tra 800 e 900, grazie all'esperienza condotta in Giappone da V. Ragusa e alla presenza a Palermo di O'Tama, certamente il fenomeno di questa natura pi\u00f9 significativo avutosi in Italia.\nLe sue opere rimaste in Italia, principalmente a Palermo, si trovano in varie collezioni pubbliche e private, e sono visibili nel catalogo della mostra del 2017 sopra citata. La maggior parte delle sue opere, che erano conservate in Giappone, sono andate distrutte durante i bombardamenti di Tokyo nella seconda guerra mondiale.\nLa Collezione Ragusa.\nDurante la permanenza in Giappone Ragusa raccolse un'importante collezione di oggetti e opere d'arte giapponese. Tra il 1888 e il 1916 la collezione fu poi venduta da V. Ragusa al Museo Etnografico Pigorini di Roma, dove \u00e8 custodita, ma non visibile al pubblico.\nComposta da 4172 pezzi, tra cui dipinti, xilografie, lacche, statue bronzee, armi, vasi in bronzo e ceramica, strumenti musicali, maschere, abiti, e oggetti di uso quotidiano, costituisce la pi\u00f9 importante raccolta di oggetti giapponesi antichi esistente in Italia. La raccolta ha anche un grande valore di testimonianza della cultura giapponese precedente all'apertura verso l'Occidente. Molti degli oggetti della Collezione Ragusa furono immortalati in tavole ad acquerello dipinte a Tokyo dalla Kiyohara: 31 tavole sono conservate a Palermo presso il \"Liceo Artistico - Vincenzo Ragusa Otama Kiyohara\", mentre altre sono a Tokyo in collezioni pubbliche e private.\nMedia.\nLa sua vita \u00e8 stata raccontata nel 2012 nel film \"O'Tama Monogatari\" di Gianni Gebbia.\nSempre nel 2012 Fabrice de Nola ha dipinto il quadro \"Ninfee\" dedicato ad O'Tama; entrambe le opere erano visibili nella mostra \"O'Tama e Vincenzo Ragusa. Un ponte tra Tokyo e Palermo\", allestita a palazzo Sant'Elia, Palermo (12 maggio-28 luglio 2017), a cura di Maria Antonietta Spadaro, nella sezione \"Artisti per O'Tama\", insieme alla video-installazione \"La stanza di O'Tama\", realizzata in occasione della mostra da Antonio Giannusa."}
{"id": "2757002", "revid": "462385", "url": "https://it.wikipedia.org/wiki?curid=2757002", "title": "Polizia Regionale", "text": ""}
{"id": "2757004", "revid": "462385", "url": "https://it.wikipedia.org/wiki?curid=2757004", "title": "Polizia Amministrativa Regionale e Locale", "text": ""}
{"id": "2757005", "revid": "143439", "url": "https://it.wikipedia.org/wiki?curid=2757005", "title": "Settima stagione di CSI Miami", "text": ""}
{"id": "2757006", "revid": "88740", "url": "https://it.wikipedia.org/wiki?curid=2757006", "title": "Frederick Moore Vinson", "text": "Biografia.\nEgli \u00e8 stato uno dei presidenti della Corte Suprema degli Stati Uniti d'America. Studi\u00f2 nello stato del Kentucky, svolse l'attivit\u00e0 di avvocato in Louisa, un piccolo paese di poche migliaia di cittadini. Si arruol\u00f2 nell'esercito durante la prima guerra mondiale. Spos\u00f2 Roberta Dixon nel 1924.\nEbbero due figli:\nDal 1924 al 1938 fu a pi\u00f9 riprese deputato al Congresso. Fu quindi giudice della Corte d'appello del distretto di Columbia.\nDal 1945 al 1946 fu Segretario al Tesoro degli Stati Uniti, quando lasci\u00f2 per la Corte Suprema, carica che mantenne fino alla morte nel 1953."}
{"id": "2757007", "revid": "2110845", "url": "https://it.wikipedia.org/wiki?curid=2757007", "title": "Pierre Victor Auger", "text": "Lavor\u00f2 nel campo della fisica atomica, fisica nucleare e fisica dei raggi cosmici.\nIl processo Auger, nel quale gli elettroni vengono emessi dagli atomi, usato nella spettroscopia Auger (usata per studiare la composizione elementare delle superfici dei materiali) prende il nome da lui, sebbene sia stato scoperto prima, nel 1922, da Lise Meitner.\nNel suo lavoro sui raggi cosmici scopr\u00ec che essi erano costanti nel tempo, questo significava che essi erano associati a un singolo evento, una cascata atmosferica. Stim\u00f2 che l'energia della particella di partenza per creare una cascata atmosferica estesa dev'essere almeno di 1015 elettronvolt (eV) = 106 particelle di 108 eV (energia atmosferica critica) e un fattore 10 per l'energia persa durante l'attraversamento dell'atmosfera\".\nLavor\u00f2 per la creazione del CERN e dell'ESRO.\nIl pi\u00f9 grande rivelatore di raggi cosmici del mondo, l'Osservatorio Pierre Auger porta il suo nome."}
{"id": "2757008", "revid": "219355", "url": "https://it.wikipedia.org/wiki?curid=2757008", "title": "Processo Auger", "text": ""}
{"id": "2757012", "revid": "486946", "url": "https://it.wikipedia.org/wiki?curid=2757012", "title": "Frederick M. Vinson", "text": ""}
{"id": "2757015", "revid": "1305772", "url": "https://it.wikipedia.org/wiki?curid=2757015", "title": "Geremia Lodi", "text": "Carriera scacchistica.\nEsordisce nel 1961 nel tredicesimo campionato italiano di scacchi per corrispondenza, conseguendo il titolo di Maestro. Nell'occasione si laurea campione italiano con 9,5 punti, piazzandosi davanti ad Achille Graziani e Fiorentino Palmiotto, che concludono il torneo con 9 punti."}
{"id": "2757016", "revid": "219355", "url": "https://it.wikipedia.org/wiki?curid=2757016", "title": "Energy Dispersive X-ray analysis", "text": ""}
{"id": "2757017", "revid": "219355", "url": "https://it.wikipedia.org/wiki?curid=2757017", "title": "X-ray fluorescence", "text": ""}
{"id": "2757018", "revid": "219355", "url": "https://it.wikipedia.org/wiki?curid=2757018", "title": "Auger Electron Spectroscopy", "text": ""}
{"id": "2757019", "revid": "219355", "url": "https://it.wikipedia.org/wiki?curid=2757019", "title": "Atomic Emission Spectroscopy", "text": ""}
{"id": "2757020", "revid": "595001", "url": "https://it.wikipedia.org/wiki?curid=2757020", "title": "Paolo Musolino", "text": "Carriera scacchistica.\nInizia molto tardi a giocare i tornei a tavolino; l'esordio, di un certo livello, avviene nel torneo minore di Reggio Emilia nel 1947, all'et\u00e0 di 31 anni. \nNel 1972 approfitta del torneo FSI di Catanzaro, a due passi da casa, per ottenere il titolo di Candidato Maestro. Vince il torneo ex aequo con Alba (8\u00bd su 11 il punteggio).\nCapace risolutore di problemi scacchistici, partecipava a tutte le gare di soluzione possibili.\nPer corrispondenza ottiene 5 podi nei campionati italiani, il primo nel 1951 e l'ultimo nel 1977), senza per\u00f2 vincerne nessuno.\nA Bianco viene effettuato un torneo di scacchi annuale in memoria di Paolo Musolino."}
{"id": "2757021", "revid": "219355", "url": "https://it.wikipedia.org/wiki?curid=2757021", "title": "Particle induced X-ray emission", "text": ""}
{"id": "2757022", "revid": "219355", "url": "https://it.wikipedia.org/wiki?curid=2757022", "title": "X-ray absorption spectroscopy", "text": ""}
{"id": "2757026", "revid": "287204", "url": "https://it.wikipedia.org/wiki?curid=2757026", "title": "Zilda Arns", "text": "Biografia.\nTredicesima di 16 fratelli, Zilda nacque a Forquilhinha il 25 agosto 1934.\nEra una delle pi\u00f9 famose attiviste per i diritti umani del suo paese. Medico pediatra e anziana missionaria laica, aveva 5 figli e era sorella del cardinale Paulo Evaristo Arns, arcivescovo emerito di San Paolo.\nNel 1983 Zilda Arns aveva fondato la Pastorale dei Bambini. Oggi con 260.000 volontari, la Pastorale assiste quasi due milioni di bimbi, 95.000 donne incinte in oltre 42.000 comunit\u00e0 in Brasile. Zilda Arns \u00e8 stata un punto di riferimento per l'America Latina nella lotta contro la denutrizione e la mortalit\u00e0 infantile - due campi nei quali aveva ottenuto risultati eccellenti vantando una riduzione del 60 per cento nel primo caso, del 50 nel secondo.\nTre volte candidata al Premio Nobel per la pace, la Arns ha ricevuto il premio della \"Pan American Health Organization\" nel 2002, per il suo impegno umanitario.\nZilda Arns mor\u00ec sotto le macerie del terremoto del 12 gennaio 2010, dentro la chiesa del Sacro Cuore a Port-au-Prince, dopo aver tenuto una conferenza presenziata da 150 persone. Era arrivata in Haiti una settimana prima per lavorare sul tema della denutrizione. Secondo il Cardinale Arns, \"\u00ab\u00e8 morta come avrebbe desiderato: combattendo per la causa cui aveva dedicato tutta la sua vita\u00bb.\"\nPremi e onorificenze.\nInternazionali.\nFra i vari premi internazionali che Zilda ha ricevuto, si ricordano:\nNazionali.\nGli ultimi premi nazionali cono:"}
{"id": "2757027", "revid": "124641806", "url": "https://it.wikipedia.org/wiki?curid=2757027", "title": "Unione Sportiva Salernitana 1947-1948", "text": "Questa pagina raccoglie i dati riguardanti l'Unione Sportiva Salernitana nelle competizioni ufficiali della stagione 1947-1948.\nStagione.\nL'esordio assoluto in Serie A avvenne nell'unico torneo con 21 squadre, fatto imputabile al ripescaggio della Triestina: l'organico in numero dispari comport\u00f2 un doppio riposo stagionale a testa, il primo dei quali toccato proprio agli uomini di Viani. Il debutto rec\u00f2 quindi la data del 21 settembre 1947, con una doppietta di Morisco a regolare la Lazio tra le mura amiche. \nSoprannominata dalla stampa \u00abTorino del Sud\u00bb per l'aspetto cromatico della divisa di gioco e le qualit\u00e0 espresse in campo, la Salernitana era schierata in campo secondo una rivisitazione del classico \"sistema\": con l'incontrista Piccinini (cui venne affidata la maglia numero 9) divenuto il collante tra pacchetto arretrato e batteria offensiva, Buzzegoli fu esentato dai tradizionali compiti di marcatura arretrando a battitore libero. Apparsa temporaneamente in grado di sottrarsi alla retrocessione, la squadra sprofond\u00f2 in zona pericolante dopo la sconfitta interna riportata contro i sabaudi.\nPur segnalandosi in positivo tra le rivelazioni dell'annata, i campani mancarono d'eludere l'immediato ritorno in B anche a causa della nuova formula varata (resasi necessaria in conseguenza dell'abbuono riconosciuto ai giuliani): da segnalare le affermazioni casalinghe contro le meneghine, col primo torneo in massima divisione archiviato dal successo a scapito dell'Inter il 4 luglio 1948. \nLa classifica finale registr\u00f2 un quartultimo posto \"ex aequo\" col corregionale Napoli, poi declassato in ultima posizione per illecito. A livello statistico Onorato, Buzzegoli, Dagianti, Vaschetto, Pastori e Piccinini iscrissero i propri nomi nella \"top ten\" dei calciatori granata con pi\u00f9 presenze in A.\nOrganigramma societario.\n\"Fonte\"\nArea direttiva\nArea tecnica\nArea sanitaria\nStatistiche.\nStatistiche dei giocatori.\nSono in \"corsivo\" i calciatori che hanno lasciato la societ\u00e0 a stagione in corso.\nCollegamenti esterni.\nIndirizzi in cui si parla di partite svolte dalla Salernitana 1947-1948:"}
{"id": "2757030", "revid": "47767", "url": "https://it.wikipedia.org/wiki?curid=2757030", "title": "Media Lovin' Toolkit", "text": "Media Lovin' Toolkit (spesso abbreviato MLT) \u00e8 una piattaforma software multimediale open source sviluppata per la diffusione televisiva. Questo framework fornisce un insieme di strumenti per emittenti, editor video, transcodificatori, streaming web e molti altri tipi di applicazioni. La funzionalit\u00e0 di tale sistema \u00e8 data da un vasto assortimento di strumenti pronti da usare e da API basate su plugin.\nAlcune funzionalit\u00e0 del framework sono a loro volta fornite da altri progetti come FFmpeg, GTK+ e SDL. I linguaggi ad alto livello con cui \u00e8 possibile utilizzare MLT sono i seguenti: C++, Java, Lua, Perl, PHP, Python, Ruby e Tcl.\nKdenlive e OpenShot, due dei software di montaggio video pi\u00f9 famosi su Linux, utilizzano MLT per il loro funzionamento."}
{"id": "2757034", "revid": "76963", "url": "https://it.wikipedia.org/wiki?curid=2757034", "title": "Andrew Lee Potts", "text": "Biografia.\nHa frequentato la Leeds Performing Arts School e ha iniziato la sua carriera nel Teatro Musicale. \u00c8 apparso in molte serie televisive inglesi, ma il suo primo ruolo come personaggio regolare l'ha ottenuto per la serie \"Ideal\". \nFa parte del cast della serie televisiva di ITV Primeval dove interpreta il ruolo di Connor Temple.\nHa interpretato il cappellaio nel film tv \"Alice\" a fianco di Caterina Scorsone, Philip Winchester, Tim Curry e Kathy Bates.\n\u00c8 fratello dell'attrice Sarah-Jane Potts.\nDal 2008 al 2013 \u00e8 stato fidanzato con Hannah Spearritt, sua co-star in Primeval. Il 20 agosto 2014 ha sposato la cantante Mariama Goodman. Nel 2016 la coppia ha annunciato la nascita del primo figlio."}
{"id": "2757037", "revid": "1428919", "url": "https://it.wikipedia.org/wiki?curid=2757037", "title": "Francisque Michel", "text": "Il nome di Francisque Michel rimane legato alla scoperta, nel 1835, del celebre manoscritto di Oxford, contenente il testimone pi\u00f9 antico e completo della \"Canzone di Orlando\". Riconosciuta la validit\u00e0 del suo lavoro, il governo francese lo invi\u00f2 1833 a proseguire le sue ricerche in Inghilterra, dove nella Biblioteca Bodleiana di Oxford rinvenne il codice ed in seguito lo pubblic\u00f2.\nNel 1839 fu nominato professore nella Facolt\u00e0 di Lettere all'Universit\u00e0 di Bordeaux."}
{"id": "2757045", "revid": "2115748", "url": "https://it.wikipedia.org/wiki?curid=2757045", "title": "Biennale di Parigi", "text": "La Biennale di Parigi \u00e8 una manifestazione di arte contemporanea internazionale fondata nel 1959 da Andr\u00e9 Malraux, ministro della cultura francese.\nStoria.\nFondata da Andr\u00e9 Malraux nel 1959, all'epoca ministro della cultura francese. \u00c8 la terza biennale creata al mondo, dopo quelle di Venezia e Sao Paulo.\nGli obbiettivi posti erano quelli di fornire Parigi di un grande evento artistico, di presentare il panorama della giovane creativit\u00e0 internazionale, e di far divenire la biennale luogo d'incontro delle nuove modalit\u00e0 artistiche. \nLa prima edizione fu inaugurata ad ottobre, con un'installazione di Jean Tinguely: una scultura-macchina che, azionata da un motore, produce disegni a catena.\nNel 1971 a capo della biennale \u00e8 nominato il curatore Georges Boudaille. In questo periodo si sposta a Parc Floral di Vincennes. Il modello della Biennale si allontana dal modello di quelle di Venezia e Sao Paulo, e si avvicina a quella di Documenta di Kassel.\nArchivio.\nI fondi archivistici della Biennale di Parigi dal 1959 al 1987 si trovano presso gli Archives de la critique d'art a Ch\u00e2teaugiron. Altri documenti archivistici sono situati presso la Biblioth\u00e8que Kandinsky del Centre Pompidou, all'Institut National d'Histoire de l'Art (INHA), alla Fondation Maeght e all'Institut national de l'audiovisuel. Un numero relativamente importante di documentazione archivistica \u00e8 disponibile online."}
{"id": "2757046", "revid": "399", "url": "https://it.wikipedia.org/wiki?curid=2757046", "title": "Borgorosso", "text": ""}
{"id": "2757047", "revid": "113213894", "url": "https://it.wikipedia.org/wiki?curid=2757047", "title": "Diritto di opzione", "text": "Il diritto di opzione \u00e8 il diritto dei soci attuali di venire preferiti a terzi nella sottoscrizione di aumento del capitale sociale a pagamento. La disciplina del diritto di opzione \u00e8 regolata dall'art. 2441 del Codice civile. \nOggetto.\nSecondo il Codice, oggetto del diritto di opzione \u00e8 rappresentato dalle \"azioni di nuova emissione\" e dalle \"obbligazioni convertibili in azioni\" che sono emesse dalla societ\u00e0. Il diritto di opzione spetta ad ogni azionista, in maniera proporzionale al numero di azioni da esso gi\u00e0 possedute.\nLa societ\u00e0 ha l'obbligo di concedere un termine per l'esercizio del diritto, non inferiore a quindici giorni, ai sensi del secondo comma dell'art. 2441 c.c. (in caso di societ\u00e0 quotate il termine minimo \u00e8 di quindici giorni, come previsto dall'art. 134 del T.u.f.); tale termine inizia a decorrere dal momento in cui viene iscritta l'offerta di opzione del registro delle imprese. I soci possono tuttavia decidere all'unanimit\u00e0 di rinunciare a tale termine.\nAzioni non optate.\nIn caso vi siano azioni rimaste non optate, gli amministratori sono obbligati a seguire particolari procedure, non essendo essi liberi di collocarle secondo il proprio piacimento.\nQualora gli azionisti non esercitino il diritto di prelazione o tali diritto rimangano invenduti sul mercato regolamentato, le azioni di nuova emissione possono venire collocate senza alcuna restrizione.\nEsclusione del diritto di opzione.\nIl diritto di opzione pu\u00f2 essere escluso \"ex lege\" se le azioni di nuova emissione, \"secondo la deliberazione di aumento del capitale, devono essere liberate mediante conferimenti in natura\". Inoltre, nelle societ\u00e0 con azioni quotate, lo statuto pu\u00f2 prevedere l'esclusione del diritto di opzione nella misura del dieci per cento del capitale sociale preesistente, a patto che \"il prezzo di emissione corrisponda al valore di mercato delle azioni e ci\u00f2 sia confermato in apposita relazione dal revisore legale o dalla societ\u00e0 di revisione legale\" (art. 2441, 4\u00b0 comma).\nAltro caso di esclusione del diritto di opzione \u00e8 quello statuito dal comma 5\u00b0 dell'art. 2441, cio\u00e8 \"quando l'interesse della societ\u00e0 lo esige\". \nIn entrambi i casi, \u00e8 obbligatorio che le nuove azioni vengano emesse con sovrapprezzo, in modo tale da ridurre il danno patrimoniale subito dagli azionisti attuali. \u00c8 facolt\u00e0 della societ\u00e0 quello di stabilire l'ammontare del prezzo di vendita, \"in base al valore del patrimonio netto, tenendo conto, per le azioni quotate in mercati regolamentati, anche dell'andamento delle quotazioni nell'ultimo semestre\" (comma 6\u00b0).\nIl comma 8\u00b0 prevede inoltre l'esclusione del diritto se, a seguito di delibera dell'assemblea straordinaria, le azioni di nuova emissione \"sono offerte in sottoscrizione ai dipendenti della societ\u00e0 o di societ\u00e0 che la controllano o che sono da essa controllate\".\n3\nOpzione indiretta.\nSecondo il comma 7\u00b0 dell'art. 2441, il diritto di opzione non viene escluso qualora le azioni di nuova emissione \"siano sottoscritte da banche, da enti o societ\u00e0 finanziarie soggetti al controllo della CONSOB, ovvero da altri soggetti autorizzati all'esercizio dell'attivit\u00e0 di collocamento di strumenti finanziari\", con l'obbligo di offrirle poi agli azionisti nel rispetto della disciplina del diritto di opzione. Questa forma di collocamento delle azioni \u00e8 definita \"opzione indiretta\"."}
{"id": "2757049", "revid": "1629429", "url": "https://it.wikipedia.org/wiki?curid=2757049", "title": "Biennale di Shanghai", "text": "La Biennale di Shanghai, in Cina, esiste dal 1996.\nLista delle biennali.\n1996 : \"Open Space\".\n1\u00aa biennale, dal 18 marzo al 7 aprile 1996. Per la sua apertura il tema \u00e8 stato l'evoluzione dell'arte cinese dopo l'apertura innescata da Deng Xiaoping a met\u00e0 degli anni ottanta.\n1998 : \"Inheritance and Exploration\".\n2\u00aa biennale, dal 20 al 6 novembre 1998.\n2000 : \"Spirit of Shanghai\".\n3\u00aa biennale, dal 6 settembre 2000 al 6 gennaio 2001. La selezione di artisti ha mostrato la scena artistica degli anni novanta. Ci fu anche una contro mostra organizzata da Feng Boyi e Ai Weiwei.\nCuratori :\nArtisti :\n2002 : \"Urban Creation\".\n4\u00aa biennale, dal 22 novembre 2002 al 20 gennaio 2003. Il tema indica l'evoluzione della citt\u00e0 di Shanghai.\nCuratori :\nArtisti :\n2004 : \"Techniques of the visible\".\n5\u00aa biennale, dal 28 settembre al 28 novembre 2004. Il tema mette a confronto l'arte, con la tecnologia e la scienza.\nCuratori :\nArtisti :\n2006 : \"Hyper Design\".\n6\u00aa biennale, dal 5 settembre al 5 novembre 2006. Il tema esplora il \"design\".\nCuratori :\nArtisti :\n2008 : \"Translocalmotion\".\nCuratori:\nArtisti:"}
{"id": "2757050", "revid": "125741723", "url": "https://it.wikipedia.org/wiki?curid=2757050", "title": "Iqbal", "text": "Iqbal \u00e8 un film TV drammatico del 1998, diretto da Cinzia TH Torrini ispirato alla vita del bambino pakistano Iqbal Masih.\nIl film ripercorre la breve biografia (romanzata) del bambino pakistano Iqbal Masih, il cui nome viene leggermente cambiato in Iqbal Maruf. \nTrama.\nDopo essere stato venduto come schiavo dai genitori (all'et\u00e0 di soli 5 anni), che avevano bisogno di soldi per il matrimonio di una loro altra figlia, ad un fabbricante di tappeti, il piccolo Iqbal, dopo aver scoperto di essere stato ingannato dal padrone per farlo rimanere pi\u00f9 a lungo nella fabbrica, tenta di scappare ma a causa della corruzione della polizia viene ripreso e ricondotto alla fabbrica. Ma Iqbal non demorde e dopo la notte, scappa con un altro ragazzo, ma viene nuovamente ripreso a casa dei genitori dove sta il padrone ad aspettarlo. La madre guardando tutto questo, piange disperata, e che non si perdoner\u00e0 mai per quello che ha fatto a suo figlio. Nonostante il suo grande talento nella fabbricazione di tappeti, Iqbal viene venduto da un padrone all'altro per via del suo carattere ribelle e dei suoi continui tentativi di fuga e passa attraverso diverse fabbriche meritandosi cos\u00ec tra i bambini schiavi, il soprannome di \"Iqbal il mago\". L'ultima di queste \u00e8 gestita da un crudele uomo di nome Imran e da sua moglie.\nNella fabbrica di Imran le condizioni di lavoro sono durissime e chi si lamenta o si comporta male viene chiuso per giorni in una specie di pozzo chiamato \"\"il buco\" senza cibo con cui sfamarsi, inoltre i bambini sono costantemente sorvegliati e controllati dal braccio destro di Imran, un ragazzo un po' pi\u00f9 grande di nome Tarek (una specie di capo), ex fantino di elefanti di salute cagionevole divenuto zoppo a seguito di un incidente. Nello stabilimento lavorano anche una bambina di nome Azira, sorella di Tarek di cui Iqbal si innamora, e che \u00e8 vittima degli abusi del padrone, e il ragazzo che aveva condiviso con Iqbal la seconda fuga. Col passare del tempo i rapporti tra Iqbal e Tarek migliorano e i due diventano amici. Inoltre Iqbal inizia a comportarsi meglio e un giorno viene premiato: il padrone infatti lo porter\u00e0 con s\u00e9 durante un'uscita in citt\u00e0.\nMentre Imran \u00e8 impegnato insieme a Tarek per scommettere sulle gare di elefanti, Iqbal incontra il sindacalista, avvocato e attivista Ulla Khasi che sta manifestando contro lo sfruttamento del lavoro minorile. Il bambino riesce a raccogliere e a nascondere un volantino e riesce a convincere Tarek a leggerne il contenuto davanti a tutti i bambini e Iqbal decide un'altra volta di scappare. Il vecchio amico di Iqbal per\u00f2 racconta tutto al padrone e Iqbal e Tarek \nvengono entrambi chiusi nel \"buco\"\" (il \"buco\" \u00e8 una scatola di ferro bucata e messa fuori sotto il sole cocente, i buchi servono a far entrare il vapore dell'acqua come in una sauna; il calore fa sudare molto, Azira per non farli morire disidratati porta loro dell'acqua), ma mentre il primo riesce a sopportare la tortura, il fragile Tarek si ammala gravemente, al punto che tirati fuori dal \"\"buco\"\" il ragazzo \u00e8 moribondo. Imran lo tiene in casa solo perch\u00e9 la moglie si \u00e8 affezionata al loro ex servitore.\nIqbal a quel punto sceglie di evadere, sapendo che il padrone non far\u00e0 nulla per tentare di salvare il suo amico Tarek, e si reca da Ulla Khasi denunciando la sua situazione. Immediatamente Khasi costringe la polizia (dietro minaccia di uno scandalo dell'intero mondo) ad intervenire per liberare gli schiavi. I ragazzi (tra cui Iqbal e Azira) vengono portati in un centro di istruzione e recupero, ma Tarek muore dentro lo sgabuzzino del padrone.\nKhasi si rende conto che la sua posizione legale nei confronti degli sfruttatori \u00e8 debole, infatti Imran \u00e8 stato arrestato per via delle condizioni di salute di Tarek, ma per far chiudere altri stabilimenti ha bisogno di prove concrete per costringere la polizia ad intervenire. In assenza di prove, i gestori possono essere avvisati dalla corrotta polizia delle imminenti ispezioni e difendersi mettendo in scena una simulazione di normale attivit\u00e0 lavorativa e affermando che i bambini sono trattati bene e secondo la legge. Khasi propone a Iqbal di aiutarlo e il bambino accetta volentieri.\nNei mesi seguenti Iqbal si introduce di nascosto in diverse fabbriche per fornire a Khasi fotografie che documentano in modo inconfutabile le condizioni in cui vivono i bambini sfruttati, permettendo quindi, al sindacalista di far arrestare gli sfruttatori. A coronamento di questa attivit\u00e0 riceve un importante premio da ritirare negli Stati Uniti.\nDopo aver ritirato il premio ed essere diventato un simbolo internazionale della lotta contro lo sfruttamento minorile, Iqbal torna in Pakistan (perch\u00e9 i sindacalisti sapevano di averlo messo in pericolo), dove la mattina del 16 aprile 1995, mentre gioca insieme ai due cugini con un aquilone regalatogli da Khasi, viene ucciso da un colpo di pistola sparato da un sicario della mafia dei tappeti."}
{"id": "2757053", "revid": "92723", "url": "https://it.wikipedia.org/wiki?curid=2757053", "title": "Canko Hantov", "text": "Palmar\u00e8s.\nIn carriera ha conseguito i seguenti risultati:"}
{"id": "2757057", "revid": "300067", "url": "https://it.wikipedia.org/wiki?curid=2757057", "title": "Andrey Moiseyev", "text": ""}
{"id": "2757059", "revid": "188116", "url": "https://it.wikipedia.org/wiki?curid=2757059", "title": "Warren Earl Burger", "text": "Biografia.\nEgli \u00e8 stato presidente della Corte suprema degli Stati Uniti dal 1969 al 1986, quando il 26 settembre decise di ritirarsi, nonostante la carica fosse a vita. \nNato nello stato del Minnesota da una famiglia numerosa (i genitori ebbero 7 figli). Frequent\u00f2 la Johnson Senior High School, durante quegli anni scriveva per il giornale scolastico. Continu\u00f2 gli studi all'universit\u00e0 del Minnesota.\nBurger spos\u00f2 Elvera Stromberg nel 1933. la coppia ebbe due figli: Wade Allen Burger e Margaret Elizabeth Burger. La moglie Elvera mor\u00ec il 30 maggio 1994 all'et\u00e0 di 86 anni.\nNel 1953 fu nominato assistente Avvocato generale degli Stati Uniti da Eisenhower. Nel 1956 divenne giudice della Corte d'appello del distretto di Columbia, fino al 1969 quando fu scelto per la Corte Suprema.\nNel 1986 divenne presidente della Commissione per il bicentenario della Costituzione statunitense.\nViene citato nell'episodio 9F03 de \"I Simpsons\" dal titolo \"Itchy &amp; Scratchy: The Movie\" per l'assonanza del suo cognome con un noto tipo di carne alla griglia."}
{"id": "2757060", "revid": "204012", "url": "https://it.wikipedia.org/wiki?curid=2757060", "title": "Warren E. Burger", "text": ""}
{"id": "2757062", "revid": "6923", "url": "https://it.wikipedia.org/wiki?curid=2757062", "title": "Ferrari 312PB", "text": ""}
{"id": "2757064", "revid": "1793900", "url": "https://it.wikipedia.org/wiki?curid=2757064", "title": "Olesja Veli\u010dko", "text": "Palmar\u00e8s.\nIn carriera ha conseguito i seguenti risultati:"}
{"id": "2757068", "revid": "339392", "url": "https://it.wikipedia.org/wiki?curid=2757068", "title": "B Movie", "text": ""}
{"id": "2757069", "revid": "29316449", "url": "https://it.wikipedia.org/wiki?curid=2757069", "title": "B-Movie", "text": ""}
{"id": "2757071", "revid": "1652635", "url": "https://it.wikipedia.org/wiki?curid=2757071", "title": "America's Got Talent", "text": "America's Got Talent (letteralmente \u00ab\"L'America ha talento\"\u00bb, spesso abbreviato in AGT) \u00e8 un talent show trasmesso dalla TV statunitense NBC, in onda dal 2006 da quindici stagioni. In Italia il programma \u00e8 trasmesso con il doppiaggio in italiano su Sky Uno e in chiaro su TV8. Ideato dal produttore discografico e televisivo britannico Simon Cowell nel 2005 per la ITV nel Regno Unito.\nFormat.\nLa trasmissione vede tre giudici (quattro a partire dal 2013) seduti ad un bancone e chiamati a giudicare concorrenti da 0 a 99 anni che si esibiscono sul palco mostrando loro il proprio talento in una qualsiasi disciplina, siano essi cantanti, ballerini, illusionisti, acrobati, addestratori di animali, strumentisti, ventriloqui, imitatori e altro ancora. I giudici hanno per\u00f2 il potere di suonare il \"buzzer\", un pulsante rosso che attiva la corrispettiva X sopra di loro; se prima della fine della performance suonano tutti quanti i loro \"buzzer\", l'esibizione viene interrotta immediatamente. A partire dalla nona edizione del 2014 i giudici possono premere, una volta soltanto durante le audizioni, il \"golden buzzer\", un pulsante dorato che garantisce l'accesso immediato ai live show."}
{"id": "2757072", "revid": "339392", "url": "https://it.wikipedia.org/wiki?curid=2757072", "title": "Ohzaru", "text": ""}
{"id": "2757073", "revid": "599013", "url": "https://it.wikipedia.org/wiki?curid=2757073", "title": "Michal Michal\u00edk", "text": "Palmar\u00e8s.\nIn carriera ha conseguito i seguenti risultati:"}
{"id": "2757080", "revid": "599013", "url": "https://it.wikipedia.org/wiki?curid=2757080", "title": "Sara Bertoli", "text": "Palmar\u00e8s.\nIn carriera ha conseguito i seguenti risultati:"}
{"id": "2757082", "revid": "29316653", "url": "https://it.wikipedia.org/wiki?curid=2757082", "title": "The pearl", "text": ""}
{"id": "2757085", "revid": "599013", "url": "https://it.wikipedia.org/wiki?curid=2757085", "title": "Steffen Gebhardt", "text": "Palmar\u00e8s.\nIn carriera ha conseguito i seguenti risultati:"}
{"id": "2757091", "revid": "1543377", "url": "https://it.wikipedia.org/wiki?curid=2757091", "title": "Francesco Antonio Broccu", "text": "Biografia.\nNato e vissuto a Gadoni, piccolo paese della Sardegna in provincia di Nuoro, fin dall'infanzia mostr\u00f2 uno spiccato interesse per la meccanica, e costru\u00ec numerosi giocattoli utilizzando materiali come le canne, il legno ed il sughero. Costru\u00ec inoltre campane in bronzo e un crocifisso in legno di ottima fattura. Progett\u00f2 e realizz\u00f2 un orologio artigianale e diversi strumenti meccanici per uso agricolo.\nLa sua invenzione principale fu per\u00f2 la prima pistola a tamburo, una rivoltella a quattro colpi a quattro canne e poi a due canne, che realizz\u00f2 nel 1833. Rispetto alle armi in uso fino ad allora presentava un cilindro pi\u00f9 corto, ossia il tamburo, che permetteva di allineare la camera con il proiettile alla canna e al percussore grazie alla rotazione intorno al proprio asse.\nLa pistola da lui realizzata fu anche esaminata dal re Carlo Alberto di Savoia durante il suo secondo viaggio in Sardegna nel 1843. Invitato a Cagliari per mostrare la sua invenzione e spiegarne il funzionamento, non vi and\u00f2 per l'attaccamento che aveva al suo paese, e non chiese mai il brevetto per la sua invenzione.\nTre anni dopo, nel 1836, negli Stati Uniti, Samuel Colt realizz\u00f2 un'arma simile che brevett\u00f2 e commercializz\u00f2."}
{"id": "2757099", "revid": "599013", "url": "https://it.wikipedia.org/wiki?curid=2757099", "title": "Stefano Pecci", "text": "Palmar\u00e8s.\nIn carriera ha conseguito i seguenti risultati:"}
{"id": "2757100", "revid": "204012", "url": "https://it.wikipedia.org/wiki?curid=2757100", "title": "William Rehnquist Hubbs", "text": ""}
{"id": "2757101", "revid": "599013", "url": "https://it.wikipedia.org/wiki?curid=2757101", "title": "Enrico Dell'Amore", "text": "Palmar\u00e8s.\nIn carriera ha conseguito i seguenti risultati:"}
{"id": "2757103", "revid": "287204", "url": "https://it.wikipedia.org/wiki?curid=2757103", "title": "Andrea Valentini (pentatleta)", "text": "Palmar\u00e8s.\nIn carriera ha conseguito i seguenti risultati:"}
{"id": "2757108", "revid": "729019", "url": "https://it.wikipedia.org/wiki?curid=2757108", "title": "Han Do-ryeong", "text": "Palmar\u00e8s.\nIn carriera ha conseguito i seguenti risultati:"}
{"id": "2757114", "revid": "628767", "url": "https://it.wikipedia.org/wiki?curid=2757114", "title": "Distretto di Sarlahi", "text": " \nIl distretto di Sarlahi \u00e8 un distretti del Nepal, in seguito alla riforma costituzionale del 2015 fa parte della provincia No. 2. \nIl capoluogo \u00e8 Malangwa.\nGeograficamente il distretto appartiene alla zona pianeggiante del Terai. Il confine occidentale \u00e8 segnato dal fiume Bagmati.\nIl principale gruppo etnico presente nel distretto sono i Yadav.\nMunicipalit\u00e0.\nIl distretto \u00e8 suddiviso in venti municipalit\u00e0, undici sono urbane e nove sono rurali."}
{"id": "2757119", "revid": "287204", "url": "https://it.wikipedia.org/wiki?curid=2757119", "title": "Serie A 1920-1921", "text": "L'edizione 1920-1921 della Serie A svizzera vide la vittoria finale del Grasshopper Club Z\u00fcrich.\nGirone est.\nClassifica finale.\nLegenda:\nNote:\nGirone centro.\nClassifica finale.\nLegenda:\nNote:\nGirone ovest.\nClassifica finale.\nLegenda:\nNote:\nGirone finale.\nClassifica finale.\nLegenda:\nNote:"}
{"id": "2757121", "revid": "117463343", "url": "https://it.wikipedia.org/wiki?curid=2757121", "title": "Lee Chun-heon", "text": "Palmar\u00e8s.\nIn carriera ha conseguito i seguenti risultati:"}
{"id": "2757123", "revid": "114560050", "url": "https://it.wikipedia.org/wiki?curid=2757123", "title": "Castello di Miradolo", "text": "Il Castello di Mirad\u00f2lo \u00e8 un edificio storico di San Secondo di Pinerolo, situato in localit\u00e0 Miradolo e appartenuto al casato dei conti Cacherano di Bricherasio, un'estinta famiglia dell'antica nobilt\u00e0 piemontese distintasi per onori militari, che vant\u00f2 il titolo di vicer\u00e9 dei Savoia per alcuni dei suoi membri ma che si distinse anche per apprezzabili attivit\u00e0 di filantrop\u00eca e mecenatismo.\nMalgrado il nome l'edificio non \u00e8 propriamente un castello bens\u00ec una villa di campagna, seppur caratterizzata da stilemi neogotici che richiamano elementi di un tradizionale castello medievale.\nDal 2008 \u00e8 sede della \"Fondazione Cosso\" che gestisce i suoi rinnovati spazi realizzando eventi culturali di rilievo per il territorio.\nStoria.\nL'edificio originario risale al XV secolo e fu un possedimento di campagna dei marchesi Massel di Caresana. \nAmpliato e ridisegnato nel 1866 su volere del marchese Maurizio Massel di Caresana, fu conferito in dote alla figlia Teresa Massel in occasione delle nozze con il conte Luigi Cacherano di Bricherasio e dal cui matrimonio nacquero Sofia ed Emanuele, che divennero presto personaggi di spicco della nobilt\u00e0 torinese di inizio Novecento. \nSofia fu allieva del celebre pittore piemontese Lorenzo Delleani e si dilett\u00f2 come pittrice oltre che come mecenate e filantropa, facendo di Miradolo e della residenza torinese della famiglia uno dei pi\u00f9 rinomati \u00absalotti\u00bb culturali, frequentato dal Delleani stesso ma anche dallo scultore Leonardo Bistolfi, dallo scrittore Edmondo De Amicis e dal capitano di Cavalleria Federico Caprilli, intimo amico della famiglia Bricherasio. \nIl fratello Emanuele si distinse invece per il suo intraprendente impegno nel nascente settore dell'industria automobilistica, figurando tra i soci fondatori della \"F.I.A.T.\", il cui atto costitutivo venne firmato proprio nella residenza torinese della famiglia Bricherasio, come raffigurato in un dipinto commissionato al Delleani stesso.\nLa famiglia Bricherasio frequent\u00f2 regolarmente questa residenza per lunghi periodi di villeggiatura e battute di caccia, anche dopo la prematura morte del padre Luigi; assidua fu la frequentazione di Delleani e quella di Federico Caprilli, che fu anche amico e compagno d'arme dello stesso Emanuele all'Accademia Militare di Modena. Miradolo come Fub\u00ecne, Uviglie e Palazzo Bricherasio a Torino, continuarono a essere fulcro di un vivace fermento culturale che coinvolse molti artisti e intellettuali del territorio piemontese a cavallo tra Ottocento e Novecento.\nIn seguito alla misteriosa scomparsa di Emanuele Bricherasio, morto improvvisamente ad Agli\u00e8 nel 1904 a soli trentacinque anni, la primogenita Sofia e l'anziana madre frequentarono sempre pi\u00f9 di rado questa residenza. Tuttavia negli ultimi anni della sua vita la contessa Sofia, ormai ultima discendente senza alcun erede, si trasfer\u00ec stabilmente a Miradolo e alla sua morte nel 1950 anche questo edificio fu incluso nel ricco lascito testamentario in favore della \"Piccola Opera della Divina Provvidenza\" di don Orione, che adib\u00ec la struttura prima a convento e poi a casa di riposo per anziani.\nDopo decenni di abbandono nel 2007 l'intero complesso \u00e8 stato acquistato dalla \"Fondazione Cosso\" che, dopo un meticoloso e ampio progetto di recupero, ha stabilito la sua sede operativa e gestisce i suoi spazi per la realizzazione di eventi espositivi, concerti, convegni, progetti sociali e rendendo nuovamente Miradolo un riferimento culturale per il territorio.\nIl primo evento evento espositivo della \"Fondazione Cosso\" \u00e8 stato organizzato nel 2008 con l'allestimento di una mostra dedicata proprio a Lorenzo Delleani e a quel \u00abcenacolo artistico\u00bb di cui amava circondarsi Sofia di Bricherasio, divenendone mecenate e fervente promotrice.\nCaratteristiche.\nL'edificio.\nL'attuale aspetto dell'edificio \u00e8 il risultato della ristrutturazione del 1866 in stile neogotico di un fabbricato preesistente gi\u00e0 menzionato in documenti risalenti XVII e XVIII secolo come \u00abcascinotto di campagna\u00bb; la struttura venne trasformata da semplice villa rustica a dimora di campagna, sul modello dei pi\u00f9 austeri esempi inglesi. \nEsso si sviluppa su tre piani fuori terra, con una pianta a bracci longitudinali da cui spiccano due torrette, una grande a base quadrata e una minore cilindrica, i prospetti sono caratterizzati da cuspidi triangolari e altri tipici stilemi neogotici che riportano i simboli araldici della famiglia Cacherano di Bricerasio e dei Massel di Caresana, alternati come decorazione sommitale delle finestre ogivali che affacciano sull'ampio parco circostante. \nLungo la facciata sudoccidentale si trova la serra il cui prospetto \u00e8 scandito da ampie vetrate a sesto acuto sormontate dalla medesima cornice in cotto caratterizzata da laterizi e archetti ogivali che percorre la sommit\u00e0 dell'intero edificio.\nAll'interno sono conservati il grande camino in legno intagliato del salone al piano terra e alcuni degli affreschi pi\u00f9 significativi con raffinate decorazioni a grottesca sulle volte raffiguranti motivi vegetali e animali; al primo piano vi \u00e8 la cappella, interamente affrescata e completa di altare ligneo con un piccolo presbiterio.\nGli spazi rimanenti sono stati ristrutturati coerentemente con la nuova vocazione museale della struttura e comprendono sale espositive, una sala congressi, la biglietteria, una caffetteria e complementari locali di servizio.\nIl parco.\nIl primo documento iconografico relativo all'orientamento progettuale del parco \u00e8 un acquerello risalente alla fine del XVIII secolo dove traspare una partizione in stile rinascimentale con corsi d'acqua, siepi e un viale d'accesso differente da quello odierno. Quest'impostazione di \u00abgiardino all'italiana\u00bb fu completamente rivista nei primi decenni dell'Ottocento in favore di un ampliamento e di una risistemazione tipicamente romantica, con la creazione dell'attuale viale di accesso e di un sentiero ad anello che si inoltra nel bosco, oltre a prati ondulati, un piccolo lago, macchie irregolari di vegetazione e l'aggiunta di ulteriori specie botaniche esotiche conformemente alla moda tipica dell'epoca.\nCos\u00ec come l'edificio, anche il parco visse il suo periodo di decadimento e di abbandono. Dal 2007 la nuova propriet\u00e0 ha intrapreso un progressivo ripristino sulla base di vecchie mappe conferendogli una forma planimetrica vagamente ovale con un ampio prato centrale da 30.000 metri quadrati. L'area boschiva circostante invece comprende esemplari di alcune piante secolari di grande impatto come: un cedro del Libano, una sequoia, un faggio asplenifolia, un faggio rosso, un liriodendro, un pino nero e un ginkgo biloba. Sono inoltre presenti numerosissimi tassi, tigli, platani, alcuni bamb\u00f9 e piante da fiore come magnolie, ortensie, agrifogli, camelie, lauri e c\u00e0rpini.\nNel 2000 i suoi sei ettari sono stati censiti e sono risultati 1740 alberi di diversa dimensione, per un totale di circa 70 variet\u00e0 botaniche e il parco \u00e8 stato inserito nell'elenco dei giardini storici della Regione Piemonte.\nManifestazioni.\nGrazie al lavoro svolto dalla \"Fondazione Cosso\", negli ultimi anni Miradolo \u00e8 stato sede di importanti eventi espositivi:"}
{"id": "2757124", "revid": "729019", "url": "https://it.wikipedia.org/wiki?curid=2757124", "title": "Kim In-ho", "text": "Palmar\u00e8s.\nIn carriera ha conseguito i seguenti risultati:"}
{"id": "2757127", "revid": "110157", "url": "https://it.wikipedia.org/wiki?curid=2757127", "title": "Militia (L\u00e9on Degrelle)", "text": "Durante il suo esilio, L\u00e9on Degrelle pubblica dei libelli di argomento storico-politico; il pi\u00f9 noto \u00e8 Militia, il cui titolo originale era \"Les Ames qui br\u00fblent\" (\"Le anime che bruciano\").\nIl titolo della prima parte la dice lunga: \u00abI cuori vuoti\u00bb, la decadenza del mondo moderno \u00e8 descritta nelle pagine di questo primo capitolo pieno di domande rivolte a se stesso e al lettore, indice della totale malinconia ancorata nel cuore di Degrelle; aveva sognato \u00abun secolo di cavalieri, forti e nobili\u00bb invece si ritrova stordito col suo \u00abcarico di sogni tramontati\u00bb.\nNel secondo capitolo denuncia che \u00abi giardini interiori dell'uomo hanno perduto i loro colori e i loro canti di uccelli\u00bb. L'unico rimedio alla morte dell'Uomo \u00e8 il sacrificio che per Degrelle coincide con l'amore. Sostiene che \u00abla felicit\u00e0 esiste solo nel dono, nel dono completo; il suo disinteresse gli conferisce sapori d'eternit\u00e0\u00bb, il donarsi completamente \u00e8 l'unico amore, l'unico che possa dare la felicit\u00e0 eterna; Degrelle dice esplicitamente che l'arte del dono rende dolorosa la vita terrena, ma la cosa pi\u00f9 importante \u00e8 essere puri nel cuore e agire con amore, sempre e comunque. Dobbiamo prendere esempio dai Santi, i quali ci dimostrano che \u00abla perfezione \u00e8 accessibile a tutti\u00bb, con una lenta ma inesorabile vittoria sulle debolezze umane; quando riusciremo a controllare noi stessi avremo la forza di comandare gli altri - un po' come la Grande Guerra Santa di Julius Evola.\nNel dodicesimo e nel tredicesimo capitolo Degrelle ha uno sfogo religioso e chiede perdono a Ges\u00f9 per l'indifferenza degli uomini verso il dolore da lui provato sulla croce. Tuttavia pone all'uomo una natura d'origine divina, e per tanto non d\u00e0 per scontato il fallimento della conversione ai valori spirituali."}
{"id": "2757128", "revid": "92723", "url": "https://it.wikipedia.org/wiki?curid=2757128", "title": "Anastasija Samusevi\u010d", "text": "Nel 2018, le \u00e8 stata assegnata la medaglia di bronzo della competizione femminile alle Olimpiadi del 2008 a Pechino, a seguito della squalifica dell'Ucraina Viktorija Tere\u0161\u010duk, a causa di un reato di doping. \u00c8 sposata con il pentatleta Michail Prakapenka.\nPalmar\u00e8s.\nIn carriera ha conseguito i seguenti risultati:"}
{"id": "2757130", "revid": "599013", "url": "https://it.wikipedia.org/wiki?curid=2757130", "title": "Anna Arkhipenko", "text": "Palmar\u00e8s.\nIn carriera ha conseguito i seguenti risultati:"}
{"id": "2757131", "revid": "287204", "url": "https://it.wikipedia.org/wiki?curid=2757131", "title": "Serie A 1919-1920", "text": "L'edizione 1919-1920 della Serie A svizzera vide la vittoria finale del .\nGirone est.\nClassifica finale.\nLegenda:\nNote:\nGirone centro.\nClassifica finale.\nLegenda:\nNote:\nGirone ovest.\nClassifica finale.\nLegenda:\nNote:\nGirone finale.\nClassifica finale.\nLegenda:\nNote:"}
{"id": "2757132", "revid": "132266", "url": "https://it.wikipedia.org/wiki?curid=2757132", "title": "Croce Commemorativa della 8\u00aa, 9\u00aa e 10\u00aa Armata", "text": ""}
{"id": "2757133", "revid": "132266", "url": "https://it.wikipedia.org/wiki?curid=2757133", "title": "Croce Commemorativa della 4\u00aa Armata", "text": ""}
{"id": "2757136", "revid": "1039155", "url": "https://it.wikipedia.org/wiki?curid=2757136", "title": "Woobinda (serie televisiva)", "text": "Woobinda (\"Woobinda, Animal Doctor\") \u00e8 una serie televisiva australiana creata da Malcolm Hulke e prodotta dalla N.L.T. Productions nel 1968.\n\u00c8 stata trasmessa in Australia dal 1969 al 1970 sul canale ABC. In Italia \u00e8 andata in onda nel 1978 su Rete 1.\nTrama.\nLa storia \u00e8 ambientata nelle foreste dell'Australia e aveva come protagonista il Dr. Stevens (soprannominato dagli aborigeni locali, appunto, Woobinda, \"guaritore\"), un medico veterinario che si prodigava per difendere gli animali dai bracconieri.\nLa sigla italiana.\nPer la serie \u00e8 stata creata per la versione italiana una sigla musicale che ha riscontrato un notevole e indipendente successo rispetto alla serie televisiva. La parte musicale fu composta da Riccardo Zara, che incise il brano su disco nel 1978 con alla voce lo stesso Zara accompagnato dal coro de Le Mele Verdi. Il testo fu scritto da Marina Fabbri (Kronos) e Andrea Lo Vecchio.\nCitazioni.\nLa serie televisiva viene citata da Aldo Nove nel racconto \"Woobinda\" della raccolta \"Woobinda\" pubblicata nel 1996. Il protagonista di tale racconto cita la serie TV (insieme a \"Furia, il cavallo del West\") con nostalgia sottolineando (fra altre cose di genere politico e generazionale) che gi\u00e0 a met\u00e0 anni novanta la serie non era pi\u00f9 presente nelle televisioni italiane."}
{"id": "2757137", "revid": "86599", "url": "https://it.wikipedia.org/wiki?curid=2757137", "title": "Network televisivo", "text": ""}
{"id": "2757138", "revid": "92723", "url": "https://it.wikipedia.org/wiki?curid=2757138", "title": "Halina Ba\u0161lakova", "text": "Palmar\u00e8s.\nIn carriera ha conseguito i seguenti risultati:"}
{"id": "2757139", "revid": "1568601", "url": "https://it.wikipedia.org/wiki?curid=2757139", "title": "Chief Mountain", "text": "Chief Mountain \u00e8 una montagna degli Stati Uniti nello Stato del Montana, nei pressi della frontiera tra il parco nazionale Glacier e la riserva indiana dei Piedi Neri.\nLa montagna \u00e8 molto visibile a causa della differenza d'altitudine (1524\u00a0m) esistente tra la cima e le pianure circostanti. La montagna era considerata sacra dagli amerindi. Fu scoperta ala fine del XVII secolo e venne chiamata Kings Peak sulle carte del Regno Unito, nel 1795.\nMeriwether Lewis, della spedizione Lewis e Clark, vide il monte nel 1805 e lo nomin\u00f2 Tower Mountain; il nome fu cambiato in Chief Mountain alla fine del XIX secolo in base al nome datogli dalla trib\u00f9 indiana dei Piedi-Neri.\nLa montagna \u00e8 composta da rocce sedimentarie, quindi le pareti sono lisce e difficili da scalare (difficolt\u00e0 A4). Henry Stimson ed altri esploratori scalarono il Chief Mountain dal fianco ovest l'8 settembre 1892; era la prima ascensione nota da parte dei bianchi. \nSulla cima Stimson scopr\u00ec dei resti cerimoniali: crani di bisonti lasciati dagli amerindi. Il fianco orientale fu scalato solo nel 1951; sebbene pi\u00f9 facile da percorrere, esso fa parte della riserva indiana ed \u00e8 necessario disporre del permesso per accedervi."}
{"id": "2757143", "revid": "92723", "url": "https://it.wikipedia.org/wiki?curid=2757143", "title": "Dzmitryj Meljach", "text": "Palmar\u00e8s.\nIn carriera ha conseguito i seguenti risultati:"}
{"id": "2757146", "revid": "729019", "url": "https://it.wikipedia.org/wiki?curid=2757146", "title": "Idroformatura", "text": "L'idroformatura \u00e8 un modo efficiente ed economico per dare forma a metalli malleabili quali alluminio od ottone per ottenere pezzi leggeri, strutturalmente rigidi e robusti.\nApplicazioni.\nUna delle maggiori applicazioni dell'idroformatura \u00e8 l'industria automobilistica, che fa uso delle forme complesse rese possibili dall'idroformatura per produrre strutture monopezzo per veicoli pi\u00f9 robuste, leggere e rigide. Questa tecnica \u00e8 particolarmente apprezzata nell'industria di automobili sportive di classe elevata e viene anche frequentemente impiegata nella formatura di tubi di alluminio per telai di biciclette o motociclette.\nProcesso.\nLe presse idroformatrici sfruttano la grande forza dell'acqua ad alta pressione (fino a 1000 bar ) per deformare la lamiera.\nL'idroformatura \u00e8 un tipo specializzato di formatura a stampo che utilizza un fluido idraulico ad alta pressione per stampare materiale di lavorazione a temperatura ambiente in uno stampo. Per idroformare alluminio in forma di una traversa di telaio di un veicolo, un tubo cavo di alluminio viene posto in uno stampo negativo avente la forma del pezzo finale desiderato. Pistoni idraulici ad alta pressione poi iniettano un fluido a pressione molto elevata nell'alluminio che lo fa espandere finch\u00e9 corrisponde allo stampo. L'alluminio idroformato viene poi rimosso dallo stampo.\nL'idroformatura consente di realizzare forme dotate di concavit\u00e0, che sarebbero difficili o impossibili senza stampaggio in stampo solido standard. \nI pezzi idroformati spesso possono venire realizzati con un rapporto peso-rigidit\u00e0 e un costo unitario inferiore rispetto a pezzi stampati o stampati e saldati tradizionali.\nStoria.\nQuesto processo si basa sul brevetto degli anni cinquanta per l'idroformatura (hydramolding) di Milton Garvin della Schaible Company di Cincinnati. Fu originariamente utilizzato nella produzione di rubinetti da cucina. Questo perch\u00e9, oltre a rinforzare il metallo, l'idroformatura produceva anche pezzi meno \"granulosi\", consentendo una lavorazione di finitura del metallo pi\u00f9 agevole."}
{"id": "2757149", "revid": "92723", "url": "https://it.wikipedia.org/wiki?curid=2757149", "title": "Jahor Lapo", "text": "Palmar\u00e8s.\nIn carriera ha conseguito i seguenti risultati:"}
{"id": "2757151", "revid": "287204", "url": "https://it.wikipedia.org/wiki?curid=2757151", "title": "Serie A 1918-1919", "text": "L'edizione 1918-19 della Serie A svizzera vide la vittoria finale dell'\u00c9toile La Chaux-de-Fonds."}
{"id": "2757153", "revid": "1784425", "url": "https://it.wikipedia.org/wiki?curid=2757153", "title": "Karl-August Fagerholm", "text": "Divenuto presidente del partito socialdemocratico subito dopo l'armistizio che pose fine alla guerra di continuazione, era ritenuto, per il fatto di essere di lingua svedese, pi\u00f9 gradito all'Unione Sovietica rispetto ad altri esponenti dello stesso partito (tra cui l'ex premier V\u00e4in\u00f6 Tanner).\nNel 1930 venne eletto per la prima volta in Parlamento tra le file dei socialdemocratici, impegnati in quel periodo a ricostruire la propria credibilit\u00e0 dopo la fine della guerra civile finnica. Negli anni trenta - cos\u00ec come avvenne in altri Paesi europei - in Finlandia era molto diffuso un sentimento anti-socialista che favor\u00ec l'ascesa di una formazione semifascista, il movimento di Lapua. Per questo motivo i socialdemocratici vennero esclusi da formazioni di governo fino al 1937. In quell'anno Fagerholm divenne ministro degli Affari Sociali, carica che ricopr\u00ec in vari gabinetti fino al 1943.\nFautore di un approccio neutralista che favorisse una maggior cooperazione tra i Paesi scandinavi, nel novembre 1939 Fagerholm rimase scioccato dallo scoppio della guerra d'inverno tra Urss e Finlandia e dalla successiva sconfitta di quest'ultima che caus\u00f2 la perdita della Carelia. Nel 1940, l'opposizione del governo di Mosca fece fallire un progetto difensivo di cooperazione tra Svezia e Finlandia. La politica \"scandinavista\" si trovava in un vicolo cieco e sempre pi\u00f9 Helsinki si spost\u00f2 su posizioni revansciste e filo-naziste che sfociarono nella decisione di combattere al fianco delle truppe del Terzo Reich nella cosiddetta guerra di continuazione.\nDurante la seconda guerra mondiale, in seguito alla deportazione di otto rifugiati ebrei da parte della Gestapo, Fagerholm decise di dimettersi.\nDopo la battaglia di Stalingrado era ormai evidente che Hitler avrebbe perso la guerra ed Edwin Linkomies venne nominato premier con lo scopo di cercare una pace separata con Urss e Gran Bretagna.\nNel settembre 1944 la Finlandia cessava la ostilit\u00e0: era un paese provato dal punto di vista umano ed economico. Oltre al peso di ingenti riparazioni (Helsinki pag\u00f2 una cifra pari al 2% del PIL dal 1944 al 1952), dovette sopportare il peso dell'inserimento di oltre 400.000 profughi provenienti dalla aree del Paese cedute all'Unione Sovietica.\nStalin cercava inoltre di trasformare il Paese in un satellite fomentando scioperi e altre sommosse con lo scopo di indebolire il governo e rafforzare il partito comunista. Nel 1946 il comunista Mauno Pekkala riusc\u00ec a formare un governo di coalizione ma Fagerholm rimase fuori dall'esecutivo. Era convinto, infatti, che i comunisti non dovevano essere combattuti con metodi repressivi - come invece si era cercato di fare a partire dallo scoppio della guerra civile nel 1919 - ma all'interno di una logica di confronto democratico\nAlle elezioni parlamentari del luglio 1948 i comunisti subirono una bruciante sconfitta e passarono da 51 seggi in Parlamento a 38. Nonostante ci\u00f2 pretendevano il posto di primo ministro e di ministro degli Esteri. Per tutta risposta, Fagerholm form\u00f2 governo di minoranza senza di loro grazie all'appoggio dei partiti conservatori, dei liberali e dell'ala pi\u00f9 moderata della Lega Agraria.\nI comunisti iniziarono allora una serie di agitazioni per cercare di minare la stabilit\u00e0 dell'esecutivo fomentando, invano, uno sciopero tra le file dei lavoratori portuali.\nDurante il suo secondo mandato come premier (1956-57) Fagerholm visit\u00f2 l'Unione Sovietica per cercare di migliorare le relazioni tra i due Paesi ma ancora nel 1958 (quando form\u00f2 il suo ultimo esecutivo) i comunisti rappresentavano i suoi principali oppositori. Mosca temeva infatti che - deviando rispetto alle politiche poste in essere da Urho Kekkonen e Juho Kusti Paasikivi - Helsinki intraprendesse una strada che la portasse lontano da una logica di equidistanza rispetto ai due poli della Guerra Fredda.\nL'entrata della Finlandia nel Consiglio Nordico nel 1955 ed il progressivo intensificarsi del commercio con l'Occidente portarono ad una serie di sanzioni economiche da parte dell'Urss contro Helsinki. Addirittura venne richiamato l'ambasciatore sovietico. Lo scopo di Mosca era convincere il popolo finlandese che Fagerholm era inadatto a guidare il Paese.\nAlla fine la pressione esercitata ebbe la meglio ed il 4 dicembre 1958 il premier si dimise. Nel gennaio seguente Kekkonen si rec\u00f2 a Leningrado per assicurare personalmente a Nikita Chru\u0161\u010d\u0451v che la Finlandia avrebbe ripreso la sua tradizione politica di vicinanza rispetto all'Unione Sovietica."}
{"id": "2757154", "revid": "1573940", "url": "https://it.wikipedia.org/wiki?curid=2757154", "title": "Taccjana Mazurkevi\u010d", "text": "Palmar\u00e8s.\nIn carriera ha conseguito i seguenti risultati:"}
{"id": "2757155", "revid": "169529", "url": "https://it.wikipedia.org/wiki?curid=2757155", "title": "Adolfo Tino", "text": "Biografia.\nNacque ad Avellino nel 1900. Giornalista e fratello di un altro giornalista, Sinibaldo, scrisse giovanissimo sul Giornale d'Italia diretto da Alberto Bergamini e si avvicin\u00f2 ai liberali di Giovanni Amendola. Lasci\u00f2, seguendo il direttore e altri, quando il giornale si alline\u00f2 al regime e, insieme ad Armando Zanetti fond\u00f2 \"Rinascita liberale\", giudicata da Renzo De Felice \"l'unica voce originale e veramente proiettata verso il futuro che ebbe l'antifascismo nell'ultimo squarcio di vita semilegale\". A seguito della chiusura di \"Rinascita liberale\" interruppe l'attivit\u00e0 pubblicistica per dedicarsi all'avvocatura.\nNel periodo fascista il suo studio d'avvocato a Milano fu uno dei punti d'incontro dell'antifascismo laico ed azionista. Fu il luogo di ritrovo per Ferruccio Parri, per Riccardo Lombardi, per Riccardo Bauer, per Raffaele Mattioli, per Umberto Zanotti Bianco, per Bruno Visentini, per Ugo La Malfa e per altri azionisti del capoluogo lombardo. In uno di questi incontri fu redatto da Tino e da La Malfa un documento dell'antifascismo che poi Enrico Cuccia, allora dirigente del servizio esteri della Banca Commerciale Italiana, riusc\u00ec a consegnare a Lisbona agli Alleati, che poi lo fecero consegnare a Carlo Sforza, esule negli Stati Uniti. Sforza lo fece pubblicare in prima pagina sul \"New York Times\" il 23 giugno 1942. Il documento riguardava la cosiddetta \"pregiudiziale repubblicana\" con la quale gli antifascisti volevano evitare l'appoggio degli americani ai Savoia.\nAgli inizi del 1942 fu insieme a Ugo La Malfa uno degli artefici della nascita del Partito d'Azione. La Malfa e Tino, infatti, sono gli autori dell'articolo di fondo di presentazione del nuovo partito (\"Chi siamo\"), nel primo numero del\"'Italia libera\", uscito clandestinamente tra la fine del 1942 ed il gennaio del 1943. Dopo la caduta del fascismo e l'armistizio dell'8 settembre 1943, Tino ripar\u00f2 in Svizzera, a Lugano, per sfuggire all'arresto, da dove continu\u00f2 la sua attivit\u00e0 per il Partito d'Azione e la Resistenza.\nDopo lo scioglimento del Partito d'Azione nel 1947, Tino conflu\u00ec con l'amico La Malfa nel Partito Repubblicano Italiano e poi si ritir\u00f2 gradualmente a vita privata, interessandosi quasi esclusivamente di finanza e sostenendo una grande \u00e9lite burocratica (vicina anche alla storia di suo nipote Antonio Maccanico): essa aveva trovato espressione negli anni trenta e quaranta nel gruppo Beneduce che, nel secondo dopoguerra, fu poi recuperato da Tino, che divent\u00f2 mentore di Enrico Cuccia e nel 1958 presidente di Mediobanca."}
{"id": "2757157", "revid": "599013", "url": "https://it.wikipedia.org/wiki?curid=2757157", "title": "Blandine Lach\u00e8ze", "text": "Palmar\u00e8s.\nIn carriera ha conseguito i seguenti risultati:"}
{"id": "2757187", "revid": "287204", "url": "https://it.wikipedia.org/wiki?curid=2757187", "title": "Tour Down Under 2010", "text": "Il Tour Down Under 2010, dodicesima edizione della corsa e valevole come prima gara del Calendario mondiale UCI 2010, si svolse in sei tappe dal 19 al 24 gennaio 2010, per un percorso totale di 794\u00a0km attorno ad Adelaide, Australia. Fu vinta del tedesco Andr\u00e9 Greipel, che concluse la corsa in 18h47'05\".\nLa Down Under Classic 2010 ha fatto da apertura ufficiale della corsa.\nSquadre e corridori partecipanti.\nEssendo inserito tra le gare dell'UCI ProTour, tutte le squadre con licenza \"UCI ProTeam\" devono automaticamente parteciparvi. Sar\u00e0 la prima partecipazione ufficiale delle due neo-nate Team Sky e Team RadioShack. Completano il quadro delle partecipanti la UniSA-Australia, squadra nazionale australiana composta da giovani corridori, e la squadra \"UCI Professional Continental\" BMC Racing Team, primo team a beneficiare di una wild-card della UCI.\nDettagli delle tappe.\n1\u00aa tappa.\nTappa dal profilo ondulato e suddivisa in due parti, con un percorso singolo dalla partenza di Clare fino a circa 40 chilometri dall'arrivo, dove inizia il circuito finale, con passaggio da Tanunda, Angaston e Nuriootpa. Lungo la prima parte del percorso si trovano due sprint intermedi, a Riverton (44,6\u00a0km) e Kapunda (74,5\u00a0km), mentre lungo il circuito finale la prima ascesa del Tour che attribuisce punti per la classifica scalatori, a Menglers Hill Road presso Tanunda.\nLa prima gara del circuito UCI ProTour della stagione si apre con una caduta. Dopo cica 300 metri dalla partenza della frazione, un corridore della Euskaltel-Euskadi cade in mezzo al gruppo trascinando con s\u00e9 la met\u00e0 dei ciclisti circostanti. Tra loro il campione del mondo in carica Cadel Evans.\nTimothy Roe, Martin Kohler e Blel Kadri danno vita alla fuga che caratterizza l'intera tappa, uscendo dal gruppo dopo circa 20\u00a0km. I tre passano per primi sui due traguardi intermedi e sul Gran Premio della Montagna, e Roe termina la frazione indossando tre delle quattro principali maglie. Negli ultimi 20\u00a0km, il Team HTC-Columbia, guidata dallo specialista delle cronometro Bert Grabsch, riesce a riassorbire i tre nel gruppo. La volata finale viene vinta dal tedesco Andr\u00e9 Greipel.\nIl campione uscente Allan Davis perde subito la possibilit\u00e0 di ricofermarsi. La sua squadra, l'Astana, si \u00e8 presentata alla corsa senza radioline, quindi i suoi direttori non hanno potuto sapere che non fosse nel gruppo principale sull'ascesa di Menglers Hill. Forzando negli ultimi chilometri, la squadra ha involontariamente staccato ulteriormente il velocista australiano dal gruppo principale, relegato in un secondo gruppo arrivato a 8'22\".\n2\u00aa tappa.\nCome la precedente, anche la seconda tappa segue un percorso ondulato. Dopo una prima ascesa nei primi chilometri di corsa, dopo circa 90\u00a0km Checker Hill Road costituisce il Gran Premio della Montagna della frazione. Ultimi chilometri totalmente pianeggianti.\nTappa dall'andamento simile alla precedente. Micka\u00ebl Delage ed Olivier Kaisen (entrambi Omega Pharma-Lotto) danno vita alla fuga, insieme a David Kemp (UniSa). Kemp permette ai due corridori della Omega Pharma di giocarsi i due sprint intermedi, ma sull'ascesa di Checker Hill, passa per primo conquistando il massimo dei punti. Lo stesso australiano cerca poi di vincere in solitaria la frazione, ma Team Sky e Team HTC-Columbia annullano il vantaggio ed ancora Greipel si aggiudica la vittoria sul traguardo.\n3\u00aa tappa.\nLa terza tappa prevede la maggiore asperit\u00e0 del Tour 2010, Wickhams Hill Road, dopo circa 40\u00a0km dalla partenza. Successivamente il percorso rimane ondulato, con diverse salite fin sul traguardo.\nLa temperatura, con punte a pi\u00f9 di 40\u00a0\u00b0C, e l'andamento ondulato del percorso hanno contribuito a rendere difficile questa tappa, con un gruppo di 40 corridori a giocarsi la vittoria finale, mentre il gruppo principale perde pi\u00f9 di un minuto e 13 corridori pi\u00f9 di 10 minuti. La fuga di giornata nasce dall'impulso di Simon Clarke e Karsten Kroon, raggiunti in seguito da Maciej Paterski, Jens Voigt e Jack Bobridge. La Caisse d'Epargne \u00e8 la squadra che lavora maggiormente per ricucire lo svantaggio, in modo da giocarsi la vittoria finale con Alejandro Valverde, Jos\u00e9 Joaqu\u00edn Rojas o Luis Le\u00f3n S\u00e1nchez, ma \u00e8 il campione nazionale portoghese Manuel Cardoso a scattare nell'ultimo chilometro e conquistare la vittoria di tappa su Valverde e Cadel Evans.\nEvoluzione delle classifiche.\nIn questa edizione 2010, sei differenti maglie venogono assegnate. Per la classifica generale, calcolata sommando il tempo alla fine di ogni frazione di ogni singolo ciclista ed assegnando dei bonus per i primi tre che tagliano i traguardi intermedi e quello finale (rispettivamente 6,4 e 2 secondi e 10, 6 e 4 secondi), il leader riceve una maglia ocra (\"Santos Tour Down Under Ochre Leader's Jersey\"). Tale classifica \u00e8 la pi\u00f9 importante ed il vincitore \u00e8 il vincitore del Tour.\nOltre a questa, vi \u00e8 una classifica degli sprint, che assegna una maglia blu (\"Jayco Sprint Jersey\"). In tale classifica, i primi tre ciclisti a transitare sui traguardi intermedi o su quello finale, acquisiscono dei punti: nel primo caso, i traguardi intermedi, ottengono rispettivamente 6, 4 e 2 punti mentre nel secondo caso, rispettivamente 8, 6 e 4 punti.\nVi \u00e8 anche una classifica della montagna che assegna una maglia bianca (\"\u0160koda King of the Mountain Jersey\"). In questa graduatoria, i punti vengono assegnati ai primi cinque ciclisti che transitano sulla cima di alcune ascese designate come Gran Premi della Montagna. Diversamente dalla maggior parte delle gare ciclistiche, non vi \u00e8 una categorizzazione delle salite ed ognuna assegna gli stessi punti: rispettivamente 16, 12, 8, 6 e 4.\nLa quarta maglia, la maglia nera (\"Cycle Instead Young Rider Jersey\"), contraddistingue la classifica dei giovani. Viene calcolata secondo lo stesso principio della generale, ma considera solo ciclisti di et\u00e0 inferiore ai 26 anni.\nVisto che le regole UCI limitano il numero di maglie assegnate a quattro, le precedenti sono le uniche magli assegnate ai ciclisti ed indossate durante le tappe. Ci sono poi altre due maglie: la prima \u00e8 la maglia rossa (\"Hindmarsh Most Aggressive Rider Jersey\") assegnata al ciclista pi\u00f9 aggressivo, comparabile al Premio della Combattivit\u00e0 del Giro d'Italia. Il ciclista designato la riceve alla fine della tappa, ma nella successiva veste la sua normale divisa e viene indicato con un numero rosso. La sesta ed ultima maglia \u00e8 quella blu della classifica a squadre (\"South Australia Brilliant Blend Winning Team Jersey\"), non assegnata quotidianamente come le altre ma al termine della corsa alla squadra vincitrice. Viene calcolata sommando i tempi dei migliori quattro corridori di ogni squadra al termine di ogni singola tappa."}
{"id": "2757188", "revid": "619191", "url": "https://it.wikipedia.org/wiki?curid=2757188", "title": "Liu Xiaobo", "text": "Biografia.\nFamiglia e vita privata.\nLiu \u00e8 nato nel 1955 a Changchun, nella provincia di Jilin, dove \u00e8 stato educato alla religione cristiana. Dal 1969 al 1973 visse con il padre nella Mongolia Interna, dopodich\u00e9 torn\u00f2 nella provincia di Jilin, dove si occup\u00f2 di lavori manuali. Si \u00e8 sposato con Liu Xia, anch'ella attivista per i diritti umani.\nIstruzione e studi.\nHa conseguito la laurea di primo livello in letteratura all'Universit\u00e0 dello Jilin nel 1982 e la laurea magistrale all'Universit\u00e0 di Pechino nel 1984. Dopo la laurea, ha ottenuto il dottorato all'Universit\u00e0 Normale di Pechino nel 1988. Successivamente \u00e8 stato chiamato in diverse universit\u00e0 estere come professore in visita presso la Columbia University (USA), l'Universit\u00e0 di Oslo (Norvegia) e l'Universit\u00e0 delle Hawaii (USA).\nAttivit\u00e0 in difesa dei diritti umani.\nIn una intervista del 1988 con una rivista di Hong Kong, Liu rispose alla domanda di cosa ci fosse bisogno in Cina per portare a termine una trasformazione di portata storica, dicendo: Questa affermazione \u00e8 stata in seguito usata contro di lui dai suoi oppositori politici, sebbene nel 2006 Liu riconobbe che quella risposta fu estemporanea, rifiutandosi per\u00f2 di ritirarla.\nNonostante nel 1989 si trovasse negli USA, torn\u00f2 in Cina per prendere parte alla protesta di piazza Tienanmen, dove fin\u00ec per convincere gli studenti a lasciare la piazza per evitare il massacro quando il governo mise in campo l'esercito. Insieme a Zhou Duo e Hou Dejian porter\u00e0 avanti una trattativa con i primi carri armati che entrano in Piazza Tienanmen, riuscendo a convincere i militari a lasciar defluire gli studenti, in un gesto che probabilmente salv\u00f2 la vita a centinaia di persone e riusc\u00ec a depotenziare la repressione del Partito Comunista Cinese.\nLiu Xiaobo ha invocato pi\u00f9 volte libere elezioni, il riconoscimento delle libert\u00e0 individuali, la separazione dei poteri, chiedendo inoltre che il governo possa essere ritenuto responsabile per il suo operato. Per aver preso tali posizioni, \u00e8 stato pi\u00f9 volte arrestato e condannato, nonostante le sue azioni siano sempre state pacifiche, e in periodi \"sensibili\" ha subito limitazioni \"preventive\" della libert\u00e0 personale: ad esempio nel 2004, in seguito alla morte dell'ex capo di stato Zhao Ziyang, l'unico membro del Partito a opporsi alla repressione di piazza Tienanmen, fu arrestato per due settimane per prevenire suoi eventuali riferimenti a tale massacro, negato dalla propaganda ufficiale. \u00c8 stato incarcerato altre tre volte: per la protesta di piazza Tienanmen fu detenuto per propaganda e istigazione controrivoluzionarie; nell'ottobre 1996 fu condannato a trascorrere tre anni in un campo di rieducazione (laogai) per \u201cdisturbi alla quiete pubblica\u201d, dopo le sue critiche al Partito Comunista; nel 2007 Liu fu nuovamente portato in un carcere, dove fu interrogato al riguardo di alcuni suoi articoli apparsi su siti web stranieri.\nDal 2003 fino alla condanna al carcere \u00e8 stato presidente della sezione cinese del PEN Club Internazionale. I suoi scritti non possono circolare in Cina, e persino il suo nome \u00e8 censurato. L'attivit\u00e0 umanitaria di Liu ha ricevuto approvazione e considerazione all'estero. Nel 2004 Reporter senza frontiere lo ha insignito del premio \"Fondation de France\", per la sua opera di strenuo difensore della libert\u00e0 di stampa.\n\u00abCharta 08\u00bb, l'arresto e la condanna.\nLiu Xiaobo \u00e8 stato il promotore di \u00abCharta 08\u00bb, manifesto pubblico ispirato alla famosa Charta 77 redatta negli anni settanta dai dissidenti cecoslovacchi. Scritto in occasione del 60\u00ba anniversario della proclamazione della Dichiarazione universale dei diritti dell'uomo (10 dicembre 1948 - 10 dicembre 2008), Charta 08 \u00e8 un grande appello alla libert\u00e0 d'espressione, al rispetto dei diritti umani ed elezioni libere e democratiche. Liu, primo firmatario del manifesto, sostenne la necessit\u00e0 di introdurre riforme sociali, politiche e religiose per la societ\u00e0 cinese. Sottoscritto originariamente da circa 300 personalit\u00e0, Charta 08 ha raccolto quasi 10.000 adesioni, da parte di cittadini di varia estrazione sociale ed origine etnica.\nIl documento aveva attratto l'attenzione dell'opinione pubblica mondiale: le richieste redatte dai firmatari erano centrate sulla necessit\u00e0 di un cambiamento nella gestione della cosa pubblica in Cina e sull'avvio di un processo di apertura nei confronti della libert\u00e0 politica e dei diritti civili. Il governo cinese reag\u00ec da subito in maniera decisa e dura nei confronti di tutti i firmatari del documento: l'appello venne definito un attacco alla sovranit\u00e0 e un tentativo di sovversione alimentato da potenze straniere.\nA causa delle sue idee, l'8 dicembre 2008 Liu Xiaobo \u00e8 stato arrestato. Inizialmente \u00e8 stato detenuto in un luogo segreto. L'arresto \u00e8 stato formalizzato solo il 23 giugno 2009 con l'accusa di \u201cincitamento alla sovversione del potere dello stato\u201d. Dopo un anno di detenzione, il 23 dicembre 2009 si \u00e8 svolto il processo e il 25 \u00e8 stato condannato a 11 anni di prigione e a due anni di interdizione dai pubblici uffici.\nLa sentenza \u00e8 stata confermata in appello l'11 febbraio 2010.\nIl Premio Nobel per la pace.\nIl 18 gennaio 2010 Liu \u00e8 stato candidato al Premio Nobel per la pace da V\u00e1clav Havel (uno dei promotori di Charta 77), il Dalai Lama, Andr\u00e9 Glucksmann, Vartan Gregorian, Michael Moore, Karel Schwarzenberg, Desmond Tutu e Grigorij Javlinskij.\nNei mesi precedenti l'annuncio del vincitore, il governo cinese \u00e8 intervenuto duramente diffidando i giurati svedesi dall'attribuire il prestigioso premio a Liu Xiaobo o ad altri dissidenti cinesi. L'8 ottobre 2010 Liu Xiaobo \u00e8 stato insignito del Premio \u00abper il suo impegno non violento a tutela dei diritti umani in Cina\u00bb. \u00c8 stato il primo cinese a ricevere un premio Nobel mentre risiede in Cina ed \u00e8 stato la terza persona a ricevere il riconoscimento per la Pace mentre si trova in prigione, dopo Carl von Ossietzky (1935) e Aung San Suu Kyi (1991).\nReazioni cinesi.\nDopo aver appreso la notizia dell'attribuzione del premio, le reazioni cinesi sono state scomposte e molto dure. Il governo cinese ha di fatto interrotto la diretta televisiva con il comitato del Nobel, ha censurato tutti i commenti dei leader occidentali e ha richiamato l'ambasciatore in Norvegia per richiedere spiegazioni, definendo il premio a Xiaobo una \u00aboscenit\u00e0\u00bb. In realt\u00e0 l'attribuzione del premio Nobel non \u00e8 di matrice governativa ma completamente indipendente.\nAppena saputo del premio, le autorit\u00e0 cinesi hanno posto agli arresti domiciliari la moglie di Liu, allo scopo di non permetterle contatti con i giornalisti stranieri.\nNei giorni seguenti sono stati posti agli arresti domiciliari tutti i membri della sua famiglia, per impedire che qualcuno di loro andasse a ritirare il premio a Oslo. Sua moglie \u00e8 stata quindi costretta a vivere in uno stato di completo isolamento, con l'impossibilit\u00e0 di essere contattata dai mass media stranieri. Di conseguenza, il mondo dell'informazione \u00e8 rimasto privo anche di ogni notizia sulla sorte del marito.\nCritiche internazionali.\nDue mesi dopo il conferimento del Nobel per la Pace, \u00abThe Guardian\u00bb, il quotidiano dell'\"intellighenzia liberal\" inglese, ha pubblicato un articolo critico in cui Liu Xiaobo era definito un \"guerrafondaio pro Israele\". Era successo che erano stati pubblicati alcuni scritti del dissidente relativi agli anni successivi al 2003 in cui Liu Xiaobo approvava le guerre in Iraq e Afghanistan e assumeva una posizione pro Israele contro il terrorismo islamico, definito \u201cmale per il male\u201d. Tra questi scritti c'era anche una sua difesa di George W. Bush contro John Kerry, il democratico suo avversario alle elezioni presidenziali del 2004: \u201cGli Stati Uniti non sono un paese perfetto, ma almeno \u00e8 la pi\u00f9 idealista delle nazioni libere: ha condotto la guerra contro il fascismo, \u00e8 stata leader della lotta contro il comunismo e ha vinto mezzo secolo di Guerra fredda tra libert\u00e0 e totalitarismo\u201d. Quanto alla politica americana verso Israele, il dissidente giustific\u00f2 il sostegno USA al Paese mediorientale con queste parole: \u201cSe gli Stati Uniti abbandonano Israele, gli ebrei possono andare incontro a una seconda catastrofe\u201d.\nUltimi anni.\nAmmalato di cancro al fegato, Liu Xiaobo ha chiesto di uscire dal carcere. Quando la malattia \u00e8 entrata nella fase terminale, il governo ha autorizzato il trasferimento del dissidente in una struttura ospedaliera.\nLiu Xiaobo \u00e8 morto in un ospedale a Shenyang, nel nord-est della Cina, il 13 luglio 2017. Per la prima volta dal 1939 (quando fu la volta di Carl von Ossietzky) un dissidente insignito del premio Nobel per la pace \u00e8 deceduto in regime di detenzione.\nDal 2021 \u00e8 ricordato con una targa al Giardino dei Giusti di Milano."}
{"id": "2757193", "revid": "287204", "url": "https://it.wikipedia.org/wiki?curid=2757193", "title": "Down Under Classic 2010", "text": "La Down Under Classic 2010, denominata \"Cancer Council Helpline Classic\", quinta edizione della corsa ed apertura ufficiale del Tour Down Under 2010, si svolse il 17 gennaio 2010, per un percorso totale di 51\u00a0km nel Rymill Park di Adelaide, Australia. Fu vinta dal neozelandese Greg Henderson, del neonato Team Sky, che ha concluso in 1h04'33\".\nResoconto degli eventi.\nDopo circa due terzi di gara, un ristretto gruppo di uomini si \u00e8 staccato dalla testa della corsa, promuovendo una piccola fuga: lanciata da Lance Armstrong ed \u00d3scar Pereiro, questi sono stati raggiunti da Mathieu Perget (Caisse d'Epargne), Mika\u00ebl Cherel (Fran\u00e7aise des Jeux) e Peter Sagan (Liquigas). Rimasti in avanscoperta fino a pochi giri dal termine, sono poi state le squadre dei velocisti a guidare la corsa nella parte finale. In particolare, il neo-nato Team Sky alla prima gara ufficiale, ha portato con successo Greg Henderson fin sul traguardo, conquistando la prima vittoria stagionale ed assoluta per il team. Chris Sutton, altro elemento della squadra britannica, ha terminato al secondo posto. Dei 133 ciclisti iscritti al Tour Down Under, 131 sono partiti ed hanno concluso questa gara di apertura. Solo Martin Pedersen (Footon-Servetto) ed Andreas Stauff (Quick Step) non vi hanno preso parte."}
{"id": "2757196", "revid": "767487", "url": "https://it.wikipedia.org/wiki?curid=2757196", "title": "David Svoboda", "text": "Palmar\u00e8s.\nIn carriera ha conseguito i seguenti risultati:"}
{"id": "2757201", "revid": "599013", "url": "https://it.wikipedia.org/wiki?curid=2757201", "title": "Sylwia Czwojdzi\u0144ska", "text": "Palmar\u00e8s.\nIn carriera ha conseguito i seguenti risultati:"}
{"id": "2757206", "revid": "119754785", "url": "https://it.wikipedia.org/wiki?curid=2757206", "title": "Evdokija Gre\u010di\u0161nikova", "text": "Palmar\u00e8s.\nIn carriera ha conseguito i seguenti risultati:"}
{"id": "2757208", "revid": "90919", "url": "https://it.wikipedia.org/wiki?curid=2757208", "title": "Torino 2007", "text": ""}
{"id": "2757211", "revid": "2195284", "url": "https://it.wikipedia.org/wiki?curid=2757211", "title": "Giuseppe Mazzini", "text": "Esponente di punta del patriottismo risorgimentale, le sue idee e la sua azione politica contribuirono in maniera decisiva alla nascita dello Stato unitario italiano; le condanne subite in diversi tribunali d'Italia lo costrinsero per\u00f2 alla latitanza fino alla morte. Le teorie mazziniane furono di grande importanza nella definizione dei moderni movimenti europei per l'affermazione della democrazia attraverso la forma repubblicana dello Stato.\nBiografia.\nFamiglia e giovinezza.\nMazzini nacque a Genova, allora capoluogo dell'omonimo dipartimento francese costituito il 13 giugno del 1805 da parte del regime di Napoleone Bonaparte, il 22 giugno del 1805, terzogenito di quattro figli (tre femmine ed un maschio). Il padre, Giacomo Mazzini (1767-1848), fu medico e docente universitario d'anatomia originario di Chiavari, una cittadina del Tigullio (all'epoca capoluogo del dipartimento francese degli Appennini, successivamente parte della provincia di Genova), figura politicamente attiva nella scena pubblica locale, sia durante l'epoca della precedente Repubblica Ligure, sia, in tempi successivi, dell'Impero napoleonico. Alla madre, Maria Drago (1774-1852), una fervente giansenista originaria di Pegli (un comune autonomo, accorpato nel comune di Genova nel 1926), Mazzini fu molto legato per tutta la vita. Affettuosamente chiamato \"Pippo\" dalla famiglia, una volta terminati gli studi superiori presso il cittadino Liceo classico Cristoforo Colombo, a 18 anni si iscrisse alla facolt\u00e0 di medicina dell'Universit\u00e0 degli Studi di Genova, come voleva suo padre, ma\u00a0\u2013 stando a un racconto della madre\u00a0\u2013 vi rinunci\u00f2 dopo essere svenuto al primo esperimento di necroscopia.\nSi iscrisse allora a giurisprudenza, dove si segnal\u00f2 per la sua ribellione ai regolamenti di stampo religioso che imponevano di andare a messa e di confessarsi; a 25 anni fu arrestato perch\u00e9, proprio in chiesa, si rifiut\u00f2 di lasciare il posto ai cadetti del Collegio Reale d'Austria. Lo appassionava la letteratura: si innamor\u00f2 delle letture di Goethe, Shakespeare e Foscolo (pur senza condividerne la filosofia materialista), restando cos\u00ec colpito dalle \"Ultime lettere di Jacopo Ortis\" da volersi vestire sempre di nero, in segno di lutto per la patria oppressa.\nLa passione per la letteratura, insieme a quella per la musica (era un abile suonatore di chitarra), la ebbe per tutta la vita: oltre agli autori citati, lesse Dante, Schiller, Alfieri, i grandi poeti romantici come Lord Byron, Shelley, Keats, Wordsworth, Coleridge e i narratori come Alexandre Dumas padre e le sorelle Bront\u00eb. \nCominci\u00f2 ad esercitare la professione nello studio di un avvocato, ma l'attivit\u00e0 che pi\u00f9 lo impegnava era quella di giornalista presso l\"'Indicatore genovese\", sul quale Mazzini inizi\u00f2 a pubblicare recensioni di libri patriottici; la censura lasci\u00f2 fare per un po', ma poi soppresse il giornale. Nel 1826 scrisse il primo saggio letterario, \"Dell'amor patrio di Dante\", pubblicato poi nel 1837. Il 6 aprile del 1827 ottenne la laurea in diritto civile e in diritto canonico (\"in utroque iure\"). Nello stesso anno entr\u00f2 nella Carboneria, della quale divenne segretario in Valtellina.\nAttivit\u00e0 cospirativa.\nNel 1821 ebbe il suo trauma rivelatore: al passaggio a Genova dei Federati piemontesi reduci dal loro tentativo di rivolta, nel giovane Mazzini si affacci\u00f2 per la prima volta il pensiero \u00abche si poteva, e quindi si doveva, lottare per la libert\u00e0 della Patria\u00bb. Per la sua attivit\u00e0 cospirativa fu arrestato su ordine di Carlo Felice di Savoia e detenuto a Savona nella fortezza del Priamar per un breve periodo, tra il novembre 1830 e il gennaio 1831. Durante la detenzione ide\u00f2 e formul\u00f2 il programma di un nuovo movimento politico chiamato Giovine Italia che, dopo essere stato liberato per mancanza di prove, present\u00f2 e organizz\u00f2 nel 1831 a Marsiglia, dove fu costretto a rifugiarsi in esilio.\nI motti dell'associazione erano \"Dio e popolo\" e \"Unione, Forza e Libert\u00e0\" e il suo scopo era l'unione degli stati italiani in un'unica repubblica con un governo centrale quale sola condizione possibile per la liberazione del popolo italiano dagli invasori stranieri. Il progetto federalista, infatti, secondo Mazzini, poich\u00e9 senza unit\u00e0 non c'\u00e8 forza, avrebbe fatto dell'Italia una nazione debole, naturalmente destinata a essere soggetta ai potenti stati unitari a lei vicini; il federalismo inoltre avrebbe reso inefficace il progetto risorgimentale, facendo rinascere quelle rivalit\u00e0 municipali, ancora vive, che avevano caratterizzato la peggiore storia dell'Italia medioevale.\nL'obiettivo repubblicano e unitario avrebbe dovuto essere raggiunto con un'insurrezione popolare condotta attraverso una guerra per bande. Durante l'esilio in Francia, Mazzini ebbe una relazione con la nobildonna mazziniana e repubblicana Giuditta Bellerio Sidoli, vedova di Giovanni Sidoli, giovane e ricco patriota di Montecchio Emilia, che aveva sposato all'et\u00e0 di 16 anni. Giuditta aveva condiviso con il marito la fede politica che, portandolo a cospirare contro la corte estense, aveva costretto la coppia a esiliarsi in Svizzera. Nel 1829 Giovanni, colpito da una grave malattia polmonare, mor\u00ec a Montpellier.\nPoich\u00e9 la vedova non aveva ricevuto alcuna condanna, ritorn\u00f2 a Reggio Emilia presso la famiglia del marito con i suoi quattro figli, Maria, Elvira, Corinna e Achille. Dopo il fallimento dei moti del 1831 Giuditta dovette fuggire in Francia, dove conobbe Mazzini, cui si leg\u00f2 sentimentalmente. Nel 1832 nacque Joseph D\u00e9mosth\u00e8ne Adolphe Aristide Bellerio Sidoli detto \"Adolphe\" (secondo Bruno Gatta, quasi sicuramente figlio di Mazzini) che, lasciato dalla madre in affidamento, mor\u00ec a soli tre anni nel 1835.\nDopo il vano tentativo del 1831 di portare dalla parte liberale il nuovo re Carlo Alberto di Savoia con la celebre lettera firmata \"un italiano\", il 26 ottobre 1833, insieme a Pasquale Berghini e Domenico Barberis, Mazzini fu condannato in contumacia a \"morte ignominiosa\" dal Consiglio Divisionario di Guerra, presieduto dal maggior generale Saluzzo Lamanta. La condanna venne poi revocata nel 1848, quando Carlo Alberto decise di concedere un'amnistia generale.\nRifugiatosi nel 1834 nella cittadina svizzera di Grenchen, nel canton Soletta, vi rimase sino a quando fu arrestato dalla polizia cantonale, che gli ingiunse di lasciare la Confederazione entro 24 ore. Per impedirne l'allontanamento, l'assemblea dei cittadini di Grenchen confer\u00ec al giovane profugo la cittadinanza con 122 voti a favore e 22 contrari, invalidata per\u00f2 dal governo cantonale. Mazzini, nascostosi nel frattempo, fu scoperto e dovette lasciare la Svizzera assieme ad altri esuli, tra i quali Agostino e Giovanni Ruffini.\nNel 1837 cominci\u00f2 il lungo soggiorno a Londra (che, con alcune interruzioni, come nel 1849, dur\u00f2 fino al 1868), dove Mazzini raccolse attorno a s\u00e9 esuli italiani e persone favorevoli al repubblicanesimo in Italia, dedicandosi, per vivere, all'attivit\u00e0 di insegnante dei figli degli italiani; qui conobbe e frequent\u00f2 anche diverse personalit\u00e0 inglesi, tra cui Mary Shelley (vedova del poeta P.B. Shelley), Anne Isabella Milbanke (vedova di Lord Byron, idolo di giovent\u00f9 di Mazzini), il filosofo ed economista John Stuart Mill, Thomas Carlyle e sua moglie Jane Welsh, lo scrittore Charles Dickens, che finanzi\u00f2 la sua scuola. Il poeta decadente Algernon Swinburne gli dedic\u00f2 \"Ode a Mazzini\". Nello stesso quartiere di Mazzini visse anche Karl Marx.\nDurante il soggiorno londinese Mazzini ebbe una lunga relazione di amicizia con la famiglia Crauford, documentata da copiosa corrispondenza epistolare dal 1850 al 1872. Sempre a Londra ebbe rapporti con la famiglia di William Henry Ashurst e con il genero di questi, il politico britannico James Stansfeld, la cui consorte Caroline Ashurst Stansfeld era sostenitrice della \"Society of the Friends of Italy\". Per la causa dell'unificazione italiana Mazzini collabor\u00f2 anche con il secolarista George Holyoake.\nFond\u00f2 poi altri movimenti politici per la liberazione e l'unificazione di vari stati europei: la Giovine Germania, la Giovine Polonia e, infine, la Giovine Europa. Quest'ultima, fondata nell'aprile 1834 a Berna in accordo con altri rivoluzionari stranieri, aveva tra i suoi principi ispiratori la costituzione degli \"Stati Uniti d'Europa\". In questa occasione Mazzini estese dunque il desiderio di libert\u00e0 del popolo italiano (che si sarebbe attuato con la repubblica) a tutte le nazioni europee. L'associazione rivoluzionaria europea aveva come scopo specifico l'agire dal basso in modo comune e, usando strumenti insurrezionali e democratici, realizzare nei singoli stati una coscienza nazionale e rivoluzionaria. Sulla scia della Giovine Europa Mazzini nel 1866 fond\u00f2 anche l\"Alleanza Repubblicana Universale\".\nIl movimento della Giovine Europa ebbe anche un forte ruolo di promozione dei diritti della donna, come testimonia l'opera di numerose mazziniane, tra cui la citata Bellerio Sidoli, ma anche Cristina Trivulzio di Belgiojoso e Giorgina Saffi, moglie di Aurelio Saffi, uno dei pi\u00f9 stretti collaboratori di Mazzini e suo erede per quanto riguarda il mazzinianesimo politico. Mazzini continu\u00f2 a perseguire il suo obiettivo dall'esilio e tra le avversit\u00e0 con inflessibile costanza, convinto che questo fosse il destino dell'Italia e che nessuno avrebbe potuto cambiarlo. Tuttavia, nonostante la sua perseveranza, l'importanza delle sue azioni fu pi\u00f9 ideologica che pratica. Una delle sue pi\u00f9 tenaci e abili collaboratrici fu Jessie M. White, tanto che lui la soprannomin\u00f2 \"\"Hurricane Jessie\" o, all'italiana, \"Miss Uragano\"\". Lei lo aveva conosciuto a Londra nel 1856 e per lui aveva scritto articoli, compiuto conferenze e organizzato raccolte fondi. Inoltre nel 1857 per lui viaggi\u00f2 a Genova (ove conobbe il futuro marito Alberto Mario, il principale patriota polesano, e con lui partecip\u00f2 al moto che avrebbe dovuto sostenere la fallita insurrezione di Sapri) e poi, col marito, in Scozia e negli Stati Uniti (1858-1859).\nDopo il fallimento dei moti del 1848, durante i quali Mazzini era stato a capo della breve Repubblica Romana insieme ad Aurelio Saffi e Carlo Armellini, i nazionalisti italiani cominciarono a vedere nel re del Regno di Sardegna e nel suo primo ministro Camillo Benso conte di Cavour le guide del movimento di riunificazione. Ci\u00f2 volle dire separare l'unificazione dell'Italia dalla riforma sociale e politica invocata da Mazzini. Cavour fu abile nello stringere un'alleanza con la Francia e nel condurre una serie di guerre che portarono alla nascita dello stato italiano tra il 1859 e il 1861, ma la natura politica della nuova compagine statale era ben lontana dalla repubblica mazziniana.\nA Londra, nel 1850, per reagire alla caduta della Repubblica Romana e in continuit\u00e0 con essa, Mazzini fond\u00f2 il Comitato Centrale Democratico Europeo e il Comitato Nazionale Italiano, lanciando il Prestito Nazionale Italiano, le cui cartelle portavano appunto lo stemma della Repubblica Romana del 1849 e l'intitolazione del prestito \u00abdiretto unicamente ad affrettare l'indipendenza e l'unit\u00e0 d'Italia\u00bb. A garanzia del prestito le cartelle recavano la firma degli ex triumviri Mazzini, Saffi e, in assenza dell'irreperibile Armellini, Mattia Montecchi. La diffusione delle cartelle nel Lombardo-Veneto ebbe come immediata conseguenza la ripresa dell'attivit\u00e0 cospirativa e rivoluzionaria, soprattutto a Mantova..\nDopo l'Unit\u00e0 e ultimi anni.\nNell'autunno del 1861, gi\u00e0 fisicamente assai debole, ricevette la visita di Jessie White e del marito Alberto Mario, che si prese cura di Mazzini.\nIl 25 febbraio 1866 Messina fu chiamata al voto per eleggere i suoi deputati al nuovo parlamento di Firenze. Mazzini era candidato, nel secondo collegio, ma non pot\u00e9 fare campagna elettorale perch\u00e9 esule a Londra. Pendevano sul suo capo due condanne a morte: una inflitta dal tribunale di Genova per i moti del 1857 (il 19 novembre 1857, in primo grado, il 20 marzo 1858 in appello); un'analoga condanna a morte era stata inflitta dal tribunale di Parigi per complicit\u00e0 nell'attentato di Felice Orsini contro Napoleone III. Inaspettatamente, Mazzini vinse con larga messe di voti (446). Il 24 marzo, dopo due giorni di discussione, la Camera annullava l'elezione in virt\u00f9 delle condanne precedenti.\nDue mesi dopo gli elettori del secondo collegio di Messina tornarono alle urne: vinse di nuovo Mazzini. La Camera, dopo una nuova discussione, il 18 giugno riannull\u00f2 l'elezione. Il 18 novembre Mazzini viene rieletto una terza volta; dalla Camera, questa volta, arriv\u00f2 la convalida. Mazzini, tuttavia, anche nel caso fosse giunta un'amnistia o una grazia, decise di rifiutare la carica per non dover giurare fedelt\u00e0 allo Statuto Albertino, la costituzione dei monarchi sabaudi. Egli infatti non accett\u00f2 mai la monarchia e continu\u00f2 a lottare per gli ideali repubblicani.\nNel 1868 lasci\u00f2 Londra e si stabil\u00ec in Svizzera, a Lugano. Due anni dopo furono amnistiate le due condanne a morte inflitte al tempo del Regno di Sardegna: Mazzini quindi pot\u00e9 rientrare in Italia e, una volta tornato, si dedic\u00f2 subito all'organizzazione di moti popolari in appoggio alla conquista dello Stato Pontificio. L'11 agosto part\u00ec in nave per la Sicilia, ma il 14, all'arrivo nel porto di Palermo, fu tratto in arresto (la quarta volta nella sua vita) e recluso nel carcere militare di Gaeta.\nNel febbraio 1871, partito da Basilea e in viaggio per il passo del San Gottardo, conobbe in una carrozza Friedrich Nietzsche, allora poco conosciuto filologo e docente. Questo incontro sar\u00e0 testimoniato dallo stesso Nietzsche anni dopo.\nCostretto di nuovo all'esilio, riusc\u00ec a rientrare in Italia sotto il falso nome di Giorgio Brown (forse un riferimento a John Brown) a Pisa, il 7 febbraio del 1872. Qui, malato gi\u00e0 da tempo, visse nascosto nell'abitazione di Pellegrino Rosselli, antenato dei fratelli Rosselli e zio della moglie di Ernesto Nathan, fino al giorno della sua morte, avvenuta il 10 marzo dello stesso anno, quando la polizia stava ormai per arrestarlo nuovamente.\nTraversie della salma.\nLa notizia della sua morte si diffuse rapidamente, commuovendo l'Italia; il suo corpo fu imbalsamato dallo scienziato Paolo Gorini, appositamente fatto accorrere da Lodi su incarico di Agostino Bertani: Gorini disinfett\u00f2 la salma per permetterne l'esposizione. Una folla immensa partecip\u00f2 ai funerali, svoltisi nella citt\u00e0 toscana il pomeriggio del 14 marzo, accompagnando il feretro al treno in partenza per Genova, dove venne sepolto al cimitero monumentale di Staglieno.\nLe esequie furono accompagnate dalla musica della storica Filarmonica Sestrese C. Corradi G. Secondo. Successivamente Gorini ricominci\u00f2 a lavorare sul corpo di Mazzini, onde pietrificarlo secondo la sua tecnica di mummificazione; termin\u00f2 il lavoro l'anno dopo, senza tuttavia ottenere il risultato sperato non avendo potuto utilizzare lo speciale procedimento da lui inventato, ma consentendo la conservazione. Nel 1946 avvenne la ricognizione della mummia, che fu sistemata ed esposta brevemente al pubblico in occasione della nascita della Repubblica Italiana: da allora riposa nuovamente nel sarcofago del mausoleo.\nMausoleo.\nBench\u00e9 sia incerta l'affiliazione di Mazzini alla Massoneria, fu l'associazione stessa a commissionare il mausoleo all'architetto mazziniano Gaetano Vittorino Grasso, che lo realizz\u00f2 in stile neoclassico, adornandolo con alcuni simboli massonici.\nIl sepolcro reca all'esterno la scritta \"Giuseppe Mazzini\"; all'interno sono presenti numerose bandiere tricolori repubblicane e iscrizioni lasciate da gruppi mazziniani o da personalit\u00e0 come Carducci. Sulla lapide \u00e8 scolpita la scritta \"Giuseppe Mazzini. Un Italiano\", che era la firma da lui apposta nella lettera a Carlo Alberto, e l'epitaffio: \nAffiliazione massonica.\nTestimonianze di alcuni personaggi storici, la sua conclamata affermazione della necessaria pubblicit\u00e0 delle associazioni e una corrispondenza dello stesso Mazzini, citati nell'opera dello studioso Luigi Polo Friz fanno ritenere che verosimilmente Mazzini, a differenza di altri celebri personaggi dell'epoca, come Garibaldi, non sia mai stato affiliato alla massoneria, anche se questa ha ripreso molti degli ideali mazziniani, simili ai suoi.\nLa principale obbedienza italiana, l'unica attiva all'epoca di Mazzini in Italia, il Grande Oriente d'Italia, afferma l'impossibilit\u00e0 di provare l'appartenenza di Mazzini, che pure ebbe influenza nella societ\u00e0, anche se non partecip\u00f2 mai alla vita dell'associazione, occupato com'era nella causa della \"sua\" societ\u00e0 segreta, la \"Giovine Italia\". In effetti Mazzini fu carbonaro, ma la Carboneria fu presto distinta dalla massoneria.\nIndro Montanelli afferma invece che probabilmente Mazzini fu massone. Dello stesso parere \u00e8 Massimo Della Campa, che in una \"Nota su Mazzini\" fa riferimento al libro dell'ex-Gran Maestro del grande Oriente d'Italia Giordano Gamberini, \"Mille volti di massoni\" (Ed. Erasmo, Roma, 1976), che a p.\u00a0119 scrive a proposito di Mazzini: \nMazzini stesso sembrerebbe per\u00f2 smentire la sua partecipazione all'associazione in una lettera del 12 giugno 1867 al massone Federico Campanella, Sovrano Gran Commendatore del Supremo Consiglio del Rito scozzese antico ed accettato di Palermo, in cui, restituendogli le carte che questi gli aveva fatto recapitare scriveva: \nPensiero politico.\nPer comprendere a pieno la dottrina politica di Mazzini bisogna rifarsi al pensiero religioso che ispira il periodo della Restaurazione seguito alla caduta dell'impero napoleonico.\nIdee diffuse in Europa all'epoca di Mazzini.\nNuova concezione romantica della storia.\nNasceva allora una nuova concezione della storia che smentiva quella degli illuministi basata sulla capacit\u00e0 degli uomini di costruire e guidare la storia con la ragione. Le vicende della Rivoluzione francese e il periodo napoleonico avevano dimostrato che gli uomini si propongono di perseguire alti e nobili fini che s'infrangono dinanzi alla realt\u00e0 storica. Il secolo dei lumi era infatti tramontato nelle stragi del Terrore e il sogno di libert\u00e0 nella tirannide napoleonica che, mirando alla realizzazione di un'Europa al di sopra delle singole nazioni, aveva determinato invece la ribellione dei singoli popoli proprio in nome del loro sentimento di nazionalit\u00e0.\nSecondo questa visione romantica dunque la storia non \u00e8 guidata dagli uomini ma \u00e8 Dio che agisce nella storia; esisterebbe dunque una Provvidenza divina che s'incarica di perseguire fini al di l\u00e0 di quelli che gli uomini si propongono di conseguire con la loro meschina ragione. Da questa concezione romantica della storia, intesa come opera della volont\u00e0 divina si promanano due visioni contrapposte: una \u00e8 la prospettiva reazionaria che vede nell'intervento di Dio nella storia una sorta di avvento di un'apocalisse che metta fine alla storia degli uomini.\nNapoleone I \u00e8 stato, con le sue continue guerre, l'Anticristo di questa apocalisse: Dio segner\u00e0 la fine della storia malvagia e falsamente progressiva e allora agli uomini non rimarr\u00e0 che volgersi al passato per preservare e conservare quanto di buono era stato realizzato. Si cercher\u00e0 dunque in ogni modo di cancellare tutto ci\u00f2 che \u00e8 accaduto dalla Rivoluzione a Napoleone restaurando il passato.\nLa concezione reazionaria contro cui Mazzini combatt\u00e9 strenuamente assume un aspetto politico-religioso che troviamo nel pensiero di Fran\u00e7ois-Ren\u00e9 de Chateaubriand che nel \"G\u00e9nie du christianisme\" (\"Genio del Cristianesimo\") attaccava le dottrine illuministiche prendendo le difese del cristianesimo e soprattutto nell'ideologia mistica teocratica di Joseph de Maistre, che arriva nell'opera \"Du pape\" (\"Il papa\") (1819) al punto di auspicare un ritorno dell'alleanza tra il trono e l'altare riproponendo il modello delle comunit\u00e0 medioevali protette dalla religione tradizionale contro le insidie del liberalismo e del razionalismo.\nUn'altra prospettiva, che nasce paradossalmente dalla stessa concezione della storia guidata dalla divinit\u00e0, \u00e8 quella che potremo definire liberale che vede nell'azione divina una volont\u00e0 diretta, nonostante tutto, al bene degli uomini escludendo che nei tempi nuovi ci sia una sorta di vendetta di Dio che voglia far espiare agli uomini la loro presunzione di creatori di storia. \u00c8 questa una visione provvidenziale, dinamica della storia che troviamo in Saint Simon con la concezione di un nuovo cristianesimo per una nuova societ\u00e0 o in Lamennais che vede nel cattolicesimo una forza rigeneratrice della vita sociale. Una concezione progressiva quindi che \u00e8 presente in Italia nell'opera letteraria di Alessandro Manzoni e nel pensiero politico di Gioberti con il progetto neoguelfo e nell'ideologia mazziniana.\nDio e popolo.\nIl pensiero politico mazziniano deve dunque essere collocato in questa temperie di romanticismo politico-religioso che domin\u00f2 in Europa dopo la rivoluzione del 1830 ma che era gi\u00e0 presente nei contrasti al Congresso di Vienna tra gli \"ideologi\" che proponevano un puro e semplice ritorno al passato prerivoluzionario e i cosiddetti \"politici\" che pensavano che bisognasse operare un compromesso con l'et\u00e0 trascorsa.\nAlcuni storici hanno fatto risalire la concezione religiosa di Mazzini all'educazione ricevuta dalla madre fervente giansenista (almeno fino agli anni '40 fa spesso riferimenti biblici ed evangelici) o ad una vicinanza ideale col protestantesimo e le chiese riformate ma, secondo altri, la visione religiosa di Mazzini non coinciderebbe con quella di nessuna religione rivelata.\nIl personale concetto mazziniano di Dio, che per alcuni tratti \u00e8 avvicinabile al deismo settecentesco, con evidenti influssi della religiosit\u00e0 civica e preromantica di Rousseau, per altri versi al Dio panteistico degli stoici, \u00e8 alla base di una religiosit\u00e0 che tuttavia esige la laicit\u00e0 dello Stato (questo nonostante la dichiarata contraddizione poich\u00e9 se, come egli crede, politica e religione coincidono, non avrebbe senso separare la sua concezione teologica da quella politica), intesa come separazione tra Stato e Chiesa cattolica, e l'assenza di intermediari tra Dio e il popolo: per ci\u00f2 e per il ruolo avuto nella storia umana e italiana, Mazzini defin\u00ec il Papato \"la base d'ogni autorit\u00e0 tirannica\".\nUn altro influsso sulla concezione religiosa mazziniana \u00e8 stato visto nella considerazione che egli ebbe per la religione civile di ispirazione romana e per l'ammirazione verso la \"Prima Roma\", antica e pagana, che passando per la Seconda (cristiana e medievale), avrebbe preparato il campo alla Terza Roma futura; un mito questo, romantico-neoclassico, che sar\u00e0 fatto proprio da Carducci e poi dal fascismo, con il filosofo Berto Ricci (1905-1941), e dalla massoneria con l'esoterista Arturo Reghini (1878-1946) e avvicina il mazzinianesimo anche al culto massonico del \"Grande Architetto dell'Universo\" e al culto dell'Essere Supremo praticato nella Francia rivoluzionaria del 1794 (l'espressione \"doveri dell'uomo\", titolo della celebre opera mazziniana del 1860, compare ufficialmente nella legge istitutiva del culto di ispirazione rousseauiana, votata durante la Rivoluzione francese per volont\u00e0 di Robespierre nel maggio 1794: \u00abil solo culto che si conviene all'Essere Supremo \u00e8 la pratica dei doveri dell'uomo\u00bb) e da alcuni giacobini italiani del 1796-99.\nIn realt\u00e0 Mazzini rifiuta non solo l'ateismo (\u00e8 questa una delle divisioni ideologico-teoriche che egli ebbe con altri repubblicani come Pisacane) e il materialismo (\"\u00ab...L'ateismo, il materialismo non hanno, sopprimendo Dio, una legge morale superiore per tutti e sorgente del Dovere per tutti...\"\u00bb), ma anche il trascendente, in favore dell'immanente: egli crede nella reincarnazione, per poter migliorare di continuo il mondo e migliorare s\u00e9 stessi. Una concezione questa tratta probabilmente da Platone o dalle religioni orientali come l'induismo e il buddismo, religioni alle quali Mazzini si era interessato.\nGiuseppe Mazzini e Gioacchino da Fiore.\nCome altri patrioti, letterati, rivoluzionari delle societ\u00e0 segrete francesi, inglesi e italiane Mazzini vide nell'abate calabrese Gioacchino da Fiore (circa 1130-1202), l'autore di una profezia riguardante l'avvento della Terza Et\u00e0 o Et\u00e0 dello Spirito Santo quando sarebbe sorta la Terza Italia che sarebbe rinata, libera dalle dominazioni straniere, come la nazione che avrebbe esercitato un primato sulle altre per la presenza della Chiesa cattolica: tema questo poi ripreso da Vincenzo Gioberti nel suo \"Primato morale e civile degli Italiani\".\nMazzini ebbe grande interesse per Gioacchino tanto da volergli dedicare un trattato rimasto inedito \"Joachino, appunti per uno studio storico sull'abate Gioacchino\", che considerava un suo precursore per gli ideali sociali e politici da realizzare tramite un'unit\u00e0 spirituale e storica.\nReligione civile.\nLa sua \u00e8 stata anche definita una religione civile dove la politica svolgeva il ruolo della fede e dove la divinit\u00e0 si incarna in modo panteista nell'Universo e nell'Umanit\u00e0 stessa, che attua la Legge che nel Progresso si rivela. Egli afferma di credere \"\u00abche Dio \u00e8 Dio, e l'Umanit\u00e0 \u00e8 il suo Profeta\u00bb\", che \"\u00abil Popolo\u00bb\" \u00e8 \"\u00abimmagine di Dio sulla terra\u00bb\" e vi \u00e8 \"\u00abun Dio solo, autore di quanto esiste, Pensiero vivente, assoluto, del quale il nostro mondo \u00e8 raggio e l'Universo una incarnazione\u00bb\". Per lui non conta che la sua intima credenza sia razionale o no, come il Dio di Voltaire e Newton che \u00e8 invocato come la causa prima dell'ordine naturale, poich\u00e9 \"\u00abDio esiste. Noi non dobbiamo n\u00e9 vogliamo provarvelo: tentarlo, ci sembrerebbe bestemmia, come negarlo, follia. Dio esiste, perch\u00e9 noi esistiamo\u00bb\" anche se, specifica, \"\u00abl'universo lo manifesta con l'ordine, con l'armonia, con l'intelligenza dei suoi moti e delle sue leggi\u00bb\".\nMazzini era altres\u00ec convinto che fosse ormai presente nella storia un nuovo \"ordinamento divino\" nel quale la lotta per raggiungere l'unit\u00e0 nazionale assumeva un significato provvidenziale. \u00abOperare nel mondo significava per il Mazzini collaborare all'azione che Dio svolgeva, riconoscere ed accettare la missione che uomini e popoli ricevono da Dio\u00bb. Per questo bisogna \u00ab\"mettere al centro della propria vita il dovere, senza speranza di premio, senza calcoli di utilit\u00e0\"\u00bb. Quello di Mazzini era un progetto politico, ma mosso da un imperativo religioso che nessuna sconfitta, nessuna avversit\u00e0 avrebbe potuto indebolire. \u00abRaggiunta questa tensione di fede, l'ordine logico e comune degli avvenimenti veniva capovolto; la disfatta non provocava l'abbattimento, il successo degli avversari non si consolidava in ordine stabile.\u00bb.\nLa storia dell'umanit\u00e0 dunque sarebbe una progressiva rivelazione della Provvidenza divina che, di tappa in tappa, si dirige verso la meta predisposta da Dio.\nEsaurito il compito del Cristianesimo, chiusasi l'era della Rivoluzione francese ora occorreva che i popoli prendessero l'iniziativa per \u00ab\"procedere concordi verso la meta fissata al progresso umano\"\u00bb. Ogni singolo individuo, come la collettivit\u00e0, tutti devono attuare la missione che Dio ha loro affidato e che attraverso la formazione ed educazione del popolo stesso, reso consapevole della sua missione, si realizzer\u00e0 attraverso due fasi: Patria e Umanit\u00e0.\nPatria e umanit\u00e0.\nSenza una patria libera nessun popolo pu\u00f2 realizzarsi n\u00e9 compiere la missione che Dio gli ha affidato; il secondo obiettivo sar\u00e0 l'Umanit\u00e0 che si realizzer\u00e0 nell'associazione dei liberi popoli sulla base della comune civilt\u00e0 europea attraverso quello che Mazzini chiama \"il banchetto delle Nazioni sorelle\". Un obiettivo dunque ben diverso da quella confederazione europea immaginata da Napoleone dove la Francia avrebbe esercitato il suo primato egemonico di \"Grande Nation\".\nLa futura unit\u00e0 europea non si realizzer\u00e0 attraverso una gara di nazionalismi ma attraverso una nobile emulazione dei liberi popoli per costruire una nuova libert\u00e0. Il processo di costruzione europea, secondo Mazzini, doveva svolgersi prima di tutto attraverso l'affermazione delle nazionalit\u00e0 oppresse, come quelle facenti parte dell'Impero asburgico, e poi anche di quelle che non avevano ancora raggiunto la loro unit\u00e0 nazionale.\nIniziativa italiana.\nIn questo processo unitario europeo spetta all'Italia un'alta missione: quella di riaprire, conquistando la sua libert\u00e0, la via al processo evolutivo dell'Umanit\u00e0: la redenzione nazionale italiana apparir\u00e0 improvvisa come una creazione divina al di fuori di ogni inutile e inefficace metodo graduale politico diplomatico di tipo cavouriano. L'iniziativa italiana che avverr\u00e0 sulla base della fraternit\u00e0 tra i popoli e non rivendicando alcuna egemonia, come aveva fatto la Francia, consister\u00e0 quindi nel dare l'esempio per una lotta che porter\u00e0 alla sconfitta delle due colonne portanti della reazione, di quella politica dell'Impero Asburgico e di quella spirituale della Chiesa cattolica. Raggiunti gli obiettivi primari dell'unit\u00e0 e della Repubblica attraverso l'educazione e l'insurrezione del popolo, espressi dalla formula di \"Pensiero ed azione\", l'Italia dar\u00e0 quindi il via a questo processo di unificazione sempre pi\u00f9 vasta per la creazione di una \"terza civilt\u00e0\" formata dall'associazione di liberi popoli.\nFunzione della politica.\nLa politica \u00e8 scontro tra libert\u00e0 e dispotismo e tra queste due forze non \u00e8 possibile trovare un compromesso: si sta svolgendo una guerra di principi che non ammette transazioni; Mazzini esorta la popolazione a non accontentarsi delle riforme che erano degli accomodamenti gestiti dall'alto: non radicavano, cio\u00e8, nello spirito del tempo quella libert\u00e0 e quell'uguaglianza di cui il popolo aveva bisogno.\nLa logica della politica \u00e8 logica di democrazia e libert\u00e0, non accettabili dalle forze reazionarie; contro di esse \u00e8 necessaria una brusca rottura rivoluzionaria: alla testa del popolo vi dovr\u00e0 essere la classe colta (che non pu\u00f2 pi\u00f9 sopportare il giogo dell'oppressione) e i giovani (che non possono pi\u00f9 accettare le anticaglie dell'antico regime). Questa rivoluzione deve portare alla Repubblica, la quale garantir\u00e0 l'istruzione popolare.\nLa rivoluzione, che \u00e8 anche pedagogico strumento di formazione di virt\u00f9 personali e collettive, deve iniziare \"per ondate\", accendendo focolai di rivolta che incitino il popolo inconsapevole a prendere le armi. Una volta scoppiata la rivoluzione si dovr\u00e0 costituire un potere dittatoriale (inteso come potere straordinario alla maniera dell'Antica Roma, non come tirannide) che gestisca temporaneamente la fase post-rivoluzionaria. Il governo verr\u00e0 restituito al popolo non appena il fine della rivoluzione verr\u00e0 raggiunto, il prima possibile.\nLa Giovane Italia deve educare alla gestione della cosa pubblica, ad essere buoni cittadini, non \u00e8, perci\u00f2, esclusivamente uno strumento di organizzazione rivoluzionaria. Il popolo deve avere diritti e doveri, mentre la Rivoluzione Francese si \u00e8 concentrata esclusivamente sui diritti individuali: fermandosi ai diritti dell'individuo aveva dato vita ad una societ\u00e0 egoista; l'utile per una societ\u00e0 non va mai considerato secondo il bene di un singolo soggetto ma secondo il bene collettivo. Mazzini non crede nell'eguaglianza predicata dal marxismo e al sogno della propriet\u00e0 comune sostituisce il principio dell'associazionismo, che \u00e8 comunque un superamento dell'egoismo individuale.\nQuestione sociale.\nMazzini affront\u00f2 la questione sociale negli scritti pi\u00f9 tardi, ad esempio nei \"Doveri dell'uomo\" (1860). Egli rifiuta il marxismo, convinto com'\u00e8 che per spingere il popolo alla rivoluzione sia prioritario indicargli l'obiettivo dell'unit\u00e0, della repubblica e della democrazia. Mazzini fu tra i primi a considerare la grave questione sociale presente che era soprattutto in Italia la questione contadina, come gli indicava Carlo Pisacane, ma egli pensava che questa dovesse essere affrontata e risolta solo dopo il raggiungimento dell'unit\u00e0 nazionale e non attraverso lo scontro delle classi, ma con una loro collaborazione (interclassismo), da raggiungersi per\u00f2 organizzando l'associazionismo e il mutualismo fra gli operai, il soggetto pi\u00f9 debole.\nUn programma il suo di solidariet\u00e0 nazionale che se non contemplava l'autonomia culturale e politica del proletariato non si rivolse solo al ceto medio cittadino, agli intellettuali, agli studenti, fra i quali raccolse i consensi pi\u00f9 ampi, ma anche agli artigiani e ai settori pi\u00f9 consapevoli dei propri diritti fra gli operai.\nMazzini critic\u00f2 il marxismo e fu da Karl Marx biasimato per gli aspetti dottrinali idealistici e per gli atteggiamenti profetici che egli assumeva nel suo ruolo di educatore religioso e politico del popolo. Marx, risentito per gli attacchi di Mazzini al comunismo, da lui definito col termine inglese \u00abdictatorship\u00bb (cio\u00e8 \u00abdittatura\u00bb), lo defin\u00ec in alcuni articoli \u00abteopompo\u00bb (cio\u00e8 \u00abinviato di Dio\u00bb) e \u00abpapa della chiesa democratica\u00bb, dandogli anche sprezzantemente del \u00abvecchio somaro\u00bb e paragonandolo a Pietro l'Eremita. Forte sar\u00e0 il contrasto tra Marx e l'inviato personale di Mazzini (oltre che con Garibaldi che ne prese le difese) alla Prima Internazionale.\nMazzini criticava i socialisti per il proclamato internazionalismo dei loro tempi, venato di anarchismo e di forte negazionismo, per l'attenzione da essi rivolta verso gli interessi di una sola classe: il proletariato. Inoltre egli definiva arbitrario e impossibile a pretendere l'abolizione della propriet\u00e0 privata: cos\u00ec si sarebbe dato un colpo mortale all'economia che non avrebbe premiato pi\u00f9 i migliori. La critica maggiore era rivolta contro il rischio che le ideologie socialiste portassero a una negazione dell'individuo e della libert\u00e0: .\nDa queste critiche ne venne la valutazione negativa di Mazzini sulla rivolta che port\u00f2 alla Comune di Parigi del 1871. Mentre per Marx e Michail Bakunin quello della Comune era stato un primo tentativo di distruggere lo stato accentratore borghese realizzando dal basso un nuovo tipo di stato, Mazzini, legato al concetto di Stato-nazione romantico, invece critic\u00f2 la Comune vedendo in essa la fine della nazione, la minaccia di uno smembramento della Francia. Per salvaguardare l'economia e allo stesso tempo per tutelare i pi\u00f9 poveri, Mazzini punta su una forma di lavoro cooperativo: l'operaio dovr\u00e0 guardare oltre una lotta basata solo sul salario ma promuovere spazi via via crescenti di economia sociale con elementi di \u00abpiena responsabilit\u00e0 e propriet\u00e0 sull'impresa\u00bb.\nMazzini puntava sul superamento in senso sociale e democratico del capitalismo imprenditoriale classico, anticipando in questo sia le teorie distribuzioniste sia le teorie che esaltano il valore dell'associazione fra i produttori. In \"Doveri dell'uomo\" scrisse: \nLa sua influenza sulla prima fase del movimento operaio fu per questo molto importante e anche il fascismo, in particolare la sua corrente repubblicana e socializzatrice, si ispirer\u00e0 al pensiero economico mazziniano come terza via corporativa tra il modello capitalista e quello marxista.\nCospirazioni e fallimento dei moti mazziniani.\nI moti mazziniani, ispirati ad un'ideologia repubblicana e antimonarchica furono considerati sovversivi e quindi perseguitati da tutte le monarchie italiane dell'epoca. Per i governi costituiti i mazziniani altro non erano che terroristi e come tali furono sempre condannati.\nGiovine Italia (1831).\nNel 1831 Mazzini si trovava a Marsiglia in esilio dopo l'arresto e il processo subito l'anno prima in Piemonte a causa della sua affiliazione alla Carboneria. Non potendosi provare la sua colpevolezza infatti la polizia sabauda lo costrinse a scegliere tra il confino in un paesino del Piemonte e l'esilio. Mazzini prefer\u00ec affrontare l'esilio e nel febbraio del 1831 pass\u00f2 in Svizzera, da qui a Lione e infine a Marsiglia. Qui entr\u00f2 in contatto con i gruppi di Filippo Buonarroti e col movimento sansimoniano allora diffuso in Francia.\nCon questi si avvi\u00f2 un'analisi del fallimento dei moti nei ducati e nelle Legazioni pontificie del 1831. Si concord\u00f2 sul fatto che le sette carbonare avevano fallito innanzitutto per la contraddittoriet\u00e0 dei loro programmi e per l'eterogeneit\u00e0 delle classi che ne facevano parte. Non si era riusciti poi a mettere in atto un collegamento pi\u00f9 ampio delle insurrezioni per le ristrettezze provinciali dei progetti politici, com'era accaduto nei moti di Torino del 1821 quand'era fallito ogni tentativo di collegamento con i fratelli lombardi. Infine bisognava desistere, come nel 1821, dal ricercare l'appoggio dei principi e, come nei moti del '30-31, dei francesi.\nCon la fondazione della Giovine Italia nel 1831 il movimento insurrezionale andava organizzato su precisi obiettivi politici: indipendenza, unit\u00e0, libert\u00e0. Occorreva poi una grande mobilitazione popolare poich\u00e9 la liberazione italiana non si poteva conseguire attraverso l'azione di pochi settari ma con la partecipazione delle masse. Rinunciare infine ad ogni concorso esterno per la rivoluzione: \u00abLa Giovine Italia \u00e8 decisa a giovarsi degli eventi stranieri, ma non a farne dipendere l'ora e il carattere dell'insurrezione\u00bb.\nGli strumenti per raggiungere queste mete erano l'educazione e l'insurrezione. Quindi bisognava che la Giovane Italia perdesse il pi\u00f9 possibile il carattere di segretezza, conservando quanto necessario a difendersi dalle polizie, ma acquistasse quello di societ\u00e0 di propaganda, un'\u00abassociazione tendente anzitutto a uno scopo di insurrezione, ma essenzialmente educatrice fino a quel giorno e dopo quel giorno\u00bb - anche attraverso il giornale \"La Giovine Italia\", fondato nel 1832 - del messaggio politico della indipendenza, dell'unit\u00e0 e della repubblica.\nNegli anni 1833 e 1834, durante il periodo dei processi in Piemonte e il fallimento della spedizione di Savoia, l'associazione scomparve per quattro anni, ricomparendo solo nel 1838 in Inghilterra. Dieci anni dopo, il 5 maggio 1848, l'associazione fu definitivamente sciolta da Mazzini, che fond\u00f2 al suo posto l'Associazione Nazionale Italiana.\nFallimento del moto in Savoia (1833).\nEntusiastiche adesioni al programma della Giovane Italia si ebbero soprattutto tra i giovani in Liguria, in Piemonte, in Emilia e in Toscana che si misero subito alla prova organizzando negli anni 1833 e 1834 una serie di insurrezioni che si conclusero tutte con arresti, carcere e condanne a morte. Nel 1833 organizza il suo primo tentativo insurrezionale che aveva come focolai rivoluzionari Chamb\u00e9ry, Torino, Alessandria e Genova dove contava vaste adesioni nell'ambiente militare.\nPrima ancora che l'insurrezione iniziasse la polizia sabauda a causa di una rissa avvenuta fra i soldati in Savoia, scopr\u00ec e arrest\u00f2 molti dei congiurati, che furono duramente perseguiti poich\u00e9 appartenenti a quell'esercito sulla cui fedelt\u00e0 Carlo Alberto aveva fondato la sicurezza del suo potere. Fra i condannati figuravano i fratelli Giovanni e Jacopo Ruffini, amico personale di Mazzini e capo della Giovine Italia di Genova, l'avvocato Andrea Vochieri e l'abate torinese Vincenzo Gioberti. Tutti subirono un processo dal tribunale militare, e dodici furono condannati a morte, fra questi anche il Vochieri, mentre Jacopo Ruffini pur di non tradire si uccise in carcere mentre altri riuscirono a salvarsi con la fuga.\nTentativo d'invasione della Savoia e moto di Genova (1834).\nIl fallimento del primo moto non ferm\u00f2 Mazzini, convinto che era il momento opportuno e che il popolo lo avrebbe seguito. Si trovava a Ginevra, quando assieme ad altri italiani e alcuni polacchi, organizzava un'azione militare contro lo stato dei Savoia. A capo della rivolta aveva messo il generale Gerolamo Ramorino, che aveva gi\u00e0 preso parte ai moti del 1821, questa scelta per\u00f2 si rivel\u00f2 un fallimento, perch\u00e9 il Ramorino si era giocato i soldi raccolti per l'insurrezione e di conseguenza rimandava continuamente la spedizione, tanto che quando il 2 febbraio 1834, si decise a passare con le sue truppe il confine con la Savoia, la polizia, ormai allertata da tempo, disperse i volontari con molta facilit\u00e0.\nNello stesso tempo doveva scoppiare una rivolta a Genova, sotto la guida di Giuseppe Garibaldi, che si era arruolato nella marina da guerra sarda per svolgere propaganda rivoluzionaria tra gli equipaggi. Quando giunse sul luogo dove avrebbe dovuto iniziare l'insurrezione per\u00f2, non trov\u00f2 nessuno, e cos\u00ec rimasto solo, dovette fuggire. Fece appena in tempo a salvarsi dalla condanna a morte emanata contro di lui, salendo su una nave in partenza per l'America del Sud dove continuer\u00e0 a combattere per la libert\u00e0 dei popoli.\nMazzini, invece, poich\u00e9 aveva personalmente preso parte alla spedizione con Ramorino, fu espulso dalla Svizzera e dovette cercare rifugio in Inghilterra. L\u00ec continu\u00f2 la propria azione politica attraverso discorsi pubblici, lettere e scritti su giornali e riviste, aiutando a distanza gli italiani a mantenere il desiderio di unit\u00e0 e indipendenza. Anche se l'insuccesso dei moti fu assoluto, dopo questi eventi la linea politica di Carlo Alberto mut\u00f2, temendo che reazioni eccessive potessero diventare pericolose per la monarchia.\nTempesta del dubbio (1836).\nAltri tentativi pure falliti si ebbero a Palermo, in Abruzzo, nella Lombardia austriaca, in Toscana. Il fallimento di tanti generosi sforzi e l'altissimo prezzo di sangue pagato fecero attraversare a Mazzini quella che egli chiam\u00f2 \"la tempesta del dubbio\", una fase di depressione, in cui, come in giovent\u00f9, come ricorda nelle \"Note autobiografiche\", pens\u00f2 anche al suicidio, da cui usc\u00ec religiosamente convinto ancora una volta della validit\u00e0 dei propri ideali politici e morali. Dall'esilio di Londra (1837), dopo essere stato espulso dalla Svizzera, riprese quindi il suo apostolato insurrezionale. Nello stesso periodo esce il saggio \"La filosofia della musica\" sulla rivista \"L'italiano\" pubblicata a Parigi.\nFratelli Bandiera (1844).\nNobili, figli dell'ammiraglio Francesco Bandiera e, a loro volta, ufficiali della , aderirono alle idee mazziniane e fondarono una loro societ\u00e0 segreta, l'Esperia e con essa tentarono di effettuare una sollevazione popolare nel Sud Italia.\nIl 13 giugno 1844, i fratelli Emilio e Attilio Bandiera partirono da Corf\u00f9 (dove avevano una base allestita con l'ausilio del barese Vito Infante) alla volta della Calabria seguiti da 17 compagni, dal brigante calabrese Giuseppe Meluso e dal corso Pietro Boccheciampe. Il 15 marzo dello stesso anno era loro giunta infatti la notizia dello scoppio di una rivolta a Cosenza che essi credevano condotta nel nome di Mazzini. In realt\u00e0 non solo la ribellione non aveva alcuna motivazione patriottica ma era gi\u00e0 stata domata dall'esercito borbonico.\nIl 16 giugno 1844 quando sbarcarono alla foce del fiume Neto, vicino a Crotone, appresero che la rivolta era gi\u00e0 stata repressa nel sangue e al momento non era in corso alcuna ribellione all'autorit\u00e0 del re. Il Boccheciampe, appresa la notizia che non c'era alcuna sommossa a cui partecipare, spar\u00ec e and\u00f2 al posto di polizia di Crotone per denunciare i compagni. I due fratelli vollero lo stesso continuare l'impresa e partirono per la Sila.\nSubito iniziarono le ricerche dei rivoltosi ad opera delle guardie civiche borboniche, aiutate da comuni cittadini che credevano i mazziniani dei briganti; dopo alcuni scontri a fuoco, vennero catturati (meno il brigante Giuseppe Meluso, buon conoscitore dei luoghi, che riusc\u00ec a sfuggire alla cattura) e portati a Cosenza, dove i fratelli Bandiera con altri 7 compagni vennero fucilati nel Vallone di Rovito il 25 luglio 1844.\nIl re Ferdinando II ringrazi\u00f2 la popolazione locale per il grande attaccamento dimostrato alla Corona e la premi\u00f2 concedendo medaglie d'oro e d'argento e pensioni generose. \u00abMazzini, colpito da tanta fermezza e da tanta sventura, rest\u00f2 commosso da quell'efferata barbarie e celebr\u00f2 la memoria di quei martiri in un opuscolo uscito a Parigi nel 1845\u00bb. Mazzini vedendo nel loro sacrificio la realizzazione dei propri ideali cos\u00ec scriveva in un opuscolo a loro dedicato: \nRepubblica Romana (1849).\nDopo i moti del 1848-49, Mazzini fu a capo, con Aurelio Saffi e Carlo Armellini della Repubblica Romana, soppressa dalla reazione francese nel 1849. Fu l'ultima rivolta a cui Mazzini prese parte direttamente.\nMoto di Milano (1853) e sollevazione in Valtellina (1854).\nIspirato al mazzinianesimo e alle ideologie socialiste fu il moto di Milano del 1853, a cui tuttavia Mazzini non prese parte, e che fall\u00ec; analoga sorte ebbe la rivolta in Valtellina dell'anno seguente. Nel moto milanese si mise in luce Felice Orsini, che di l\u00ec a poco avrebbe rotto con Mazzini e organizzato l'attentato a Napoleone III, fermamente condannato dal genovese poich\u00e9 risoltosi in una strage di cittadini innocenti.\nSpedizione di Sapri (1857).\nIl piano originale, secondo il metodo insurrezionale mazziniano, prevedeva di accendere un focolaio di rivolta in Sicilia dove era molto diffuso il malcontento contro i Borboni, e da l\u00ec estenderla a tutto il Mezzogiorno d'Italia. Successivamente invece si pens\u00f2 pi\u00f9 opportuno partendo dal porto di Genova di sbarcare a Ponza per liberare alcuni prigionieri politici l\u00ec rinchiusi, per rinforzare le file della spedizione e infine dirigersi a Sapri, che posta al confine tra Campania e Basilicata, era ritenuta un punto strategico ideale per attendere dei rinforzi e marciare su Napoli.\nIl 25 giugno 1857 Carlo Pisacane s'imbarc\u00f2 con altri ventiquattro sovversivi, tra cui Giovanni Nicotera e Giovan Battista Falcone, sul piroscafo di linea Cagliari, della Societ\u00e0 Rubattino, diretto a Tunisi. Il 26 giugno sbarc\u00f2 a Ponza dove, sventolando il tricolore, riusc\u00ec agevolmente a liberare 323 detenuti, poche decine dei quali per reati politici per il resto delinquenti comuni, aggregandoli quasi tutti alla spedizione. Il 28, il Cagliari ripart\u00ec carico di detenuti comuni e delle armi sottratte al presidio borbonico. La sera i congiurati sbarcarono a Sapri, ma non trovarono ad accoglierli quelle masse rivoltose che si attendevano. Anzi furono affrontati dalle falci dei contadini ai quali le autorit\u00e0 borboniche avevano per tempo annunziato lo sbarco di una banda di ergastolani evasi dall'isola di Ponza.\nIl 1\u00ba luglio, a Padula vennero circondati e 25 di loro furono massacrati dai contadini. Gli altri, per un totale di 150, vennero catturati e consegnati ai gendarmi. Pisacane, con Nicotera, Falcone e gli ultimi superstiti, riuscirono a fuggire a Sanza dove furono ancora aggrediti dalla popolazione: perirono in 83; Pisacane e Falcone si suicidarono con le loro pistole, mentre quelli scampati all'ira popolare furono poi processati nel gennaio del 1858. Condannati a morte, furono graziati dal Re, che tramut\u00f2 la pena in ergastolo.\nLa spedizione avrebbe anche dovuto venir supportata da una sollevazione a Genova, da attuarsi la notte tra il 28 e il 29 giugno, la quale per\u00f2 venne scoperta e fall\u00ec.\nSenso dell'impresa.\nPur essendo quella di Sapri un'impresa tipicamente mazziniana, condotta \u00absenza speranza di premio\u00bb, in effetti essa rispondeva alle idee politiche di Pisacane che si era allontanato dalla dottrina del Maestro per accostarsi a un socialismo libertario espresso dalla formula \"Libert\u00e0 e associazione\". Contrariamente a Mazzini che riguardo alla questione sociale proponeva una soluzione interclassista solo dopo aver risolto il problema unitario, Pisacane pensava infatti che per arrivare ad una rivoluzione patriottica unitaria e nazionale occorresse prima risolvere la questione contadina che era quella della riforma agraria. Come lasci\u00f2 scritto nel suo testamento politico in appendice al \"Saggio sulla rivoluzione\", \u00abprofonda mia convinzione di essere la propaganda dell'idea una chimera e l'istruzione popolare un'assurdit\u00e0. Le idee nascono dai fatti e non questi da quelle, ed il popolo non sar\u00e0 libero perch\u00e9 sar\u00e0 istrutto, ma sar\u00e0 ben tosto istrutto quando sar\u00e0 libero\u00bb.\nVicino agli ideali mazziniani era Pisacane invece quando aggiungeva nello stesso scritto che quand'anche la rivolta fallisse \u00abogni mia ricompensa io la trover\u00f2 nel fondo della mia coscienza e nell'animo di questi cari e generosi amici... che se il nostro sacrificio non apporta alcun bene all'Italia, sar\u00e0 almeno una gloria per essa aver prodotto figli che vollero immolarsi al suo avvenire\u00bb. La spedizione fallita ebbe in effetti il merito di riproporre all'opinione pubblica italiana la questione napoletana, la liberazione cio\u00e8 del Mezzogiorno italiano dal malgoverno borbonico che il politico inglese William Ewart Gladstone definiva \u00abnegazione di Dio eretta a sistema di governo\u00bb. Infine il tentativo di Pisacane sembrava riproporre la possibilit\u00e0 di un'alternativa democratico-popolare come soluzione al problema italiano: era un segnale d'allarme che costitu\u00ec per il governo di Vittorio Emanuele II uno stimolo ad affrettare i tempi dell'azione per realizzare la soluzione diplomatico militare dell'unit\u00e0 italiana.\nAppoggio a Garibaldi e ultimi tentativi.\nMazzini appoggi\u00f2 moralmente la spedizione dei Mille di Giuseppe Garibaldi, che egli considerava una valida opposizione a Cavour. Dopo l'Unit\u00e0 riprese la lotta repubblicana, ma le persecuzioni della polizia sabauda e le condizioni di salute limitarono i suoi ultimi tentativi.\nControversie.\nConflitto con Cavour.\nGiuseppe Mazzini, che dopo la sua attivit\u00e0 cospirativa degli anni 1827-1830 fu esiliato dal governo piemontese a Ginevra, fu uno strenuo oppositore della guerra di Crimea, che cost\u00f2 un'ingente perdita di soldati al regno sardo. Egli rivolse un appello ai militari in partenza per il conflitto: \nQuando nel 1858, Napoleone III scamp\u00f2 all'attentato teso da Felice Orsini e Giovanni Andrea Pieri, il governo di Torino incolp\u00f2 Mazzini (Cavour lo avrebbe definito \"il capo di un'orda di fanatici assassini\" oltrech\u00e9 \"un nemico pericoloso quanto l'Austria\"), poich\u00e9 i due attentatori avevano militato nel suo Partito d'Azione. Secondo Denis Mack Smith, Cavour aveva in passato finanziato i due rivoluzionari a causa della loro rottura con Mazzini e, dopo l'attentato a Napoleone III e la conseguente condanna dei due, alla vedova di Orsini fu assicurata una pensione.\nCavour al riguardo fece anche pressioni politiche sulla magistratura per far giudicare e condannare la stampa radicale. Egli, inoltre, favor\u00ec l'agenzia Stefani con fondi segreti sebbene lo Statuto vietasse privilegi e monopoli ai privati. Cos\u00ec l'agenzia Stefani, forte delle solide relazioni con Cavour divenne, secondo il saggista Gigi Di Fiore, un fondamentale strumento governativo per il controllo mediatico nel Regno di Sardegna. Mazzini, intanto, oltre ad aver condannato il gesto di Orsini e Pieri, espose un attacco nei confronti del primo ministro, pubblicato sul giornale \"Italia del popolo\": \nTimori di Mazzini per la cessione della Sardegna.\nMazzini temeva che Cavour, dopo la cessione della Savoia e di Nizza, potesse cedere anche la Sardegna, una delle cosiddette \u201c\"tre Irlande\"\u201d, sulla base di altri supposti accordi segreti di Cavour con la Francia, in cambio di una definitiva unificazione italiana, accordi che preoccupavano anche l\u2019Inghilterra, la quale era intervenuta presso Cavour per avere rassicurazioni sul fatto che non sarebbe stato ceduto altro territorio italiano alla Francia: \nRiguardo alla cessione della Sardegna alla Francia, Mazzini affermava anche: \nAlcune affermazioni di Giovanni Battista Tuveri, esponente del cattolicesimo federalista, deputato per due volte al Parlamento Subalpino e amico di Mazzini, confermano la possibilit\u00e0 di accordi segreti relativi alla cessione della Sardegna alla Francia per una definitiva unificazione del resto della penisola: \nAnche il giornale britannico \"The Illustrated London News\" del 27 luglio 1861 citava l'inopportunit\u00e0 di cedere la Sardegna alla Francia, commento che aveva suscitato reazioni nella stampa francese e fatto suggerire altre ipotesi.\nRuolo storico di Mazzini.\nMazzini suscit\u00f2 \u00abcontinuamente energie, affascin\u00f2 per quarant'anni ogni ondata di giovent\u00f9 [...] e intanto gli anziani gli sfuggivano\u00bb. Quasi tutti i grandi personaggi del Risorgimento aderirono al mazzinianesimo ma pochi vi restarono. Il contenuto religioso profetico del pensiero del Maestro, in un certo modo rivelatore di una nuova fede, imbrigliava l'azione politica. Mazzini infatti non aveva \u00abla duttilit\u00e0 e la mutevolezza necessaria per dominare e imprigionare razionalmente le forze\u00bb. Per questo occorreva una capacit\u00e0 di compromesso politico propria dell'uomo di governo come fu Cavour; \u00ab[i]l compito di Mazzini fu invece quello di creare l'\"animus\"\u00bb. Quando sembrava che il problema italiano non avesse via d'uscita \u00abecco per opera sua la giovent\u00f9 italiana sacrificarsi in una suprema protesta. I sacrifici parevano sterili\u00bb, ma invece risvegliavano l'opinione pubblica italiana e europea. La tragedia della Giovine Italia \u00abimpose il problema italiano a una sempre pi\u00f9 vasta sfera d'Italiani: che reag\u00ec s\u00ec con un programma pi\u00f9 moderato ma infine entr\u00f2 in azione e quegli stessi ex mazziniani che avevano rinnegato il Maestro aderendo al moderatismo riformista alla fine dovettero abbandonare ogni progetto federalista e acconsentire all'entusiasmo popolare suscitato dalle idee mazziniane di un riordinamento unitario italiano\u00bb.\nLe idee politiche di Mazzini furono alla base della nascita del Partito Repubblicano Italiano nel 1895. Tramite la Costituzione della Repubblica Romana, ispirata al mazzinianesimo e considerata un modello per molto tempo, fu uno dei pensatori le cui idee furono alla base della Costituzione Italiana del 1948. Inoltre ebbe una grande influenza anche fuori dall'Italia: politici occidentali come Thomas Woodrow Wilson (con i suoi Quattordici Punti) e David Lloyd George e molti leader post-coloniali tra i quali Gandhi, Golda Meir, David Ben-Gurion, Nehru e Sun Yat-sen consideravano Mazzini il proprio maestro e il testo mazziniano Dei doveri dell'uomo come la propria \"Bibbia\" morale, etica e politica.\nMazzini conteso tra fascismo e antifascismo.\nL'eredit\u00e0 ideale e politica del pensiero di Giuseppe Mazzini \u00e8 stata a lungo oggetto di dibattito tra opposte interpretazioni, in particolare durante il Fascismo e la Resistenza. Gi\u00e0 nel settembre 1922, prima dell'avvento del fascismo, il cinquantenario della sua morte fu celebrato con una serie di francobolli. In seguito, nel Ventennio fascista Mazzini fu oggetto di citazioni in libri, articoli, discorsi, fino al punto d'essere considerato una sorta di precursore del regime di Mussolini.. Secondo un appunto diaristico (intitolato \"Ripresa mazziniana\") di Giuseppe Bottai, per\u00f2, l'utilizzo che ne fece Mussolini fu sempre strumentale.\nLa popolarit\u00e0 di Mazzini durante il periodo fascista \u00e8 dovuta anche ai numerosi repubblicani che confluirono nei Fasci di combattimento, iniziando il loro percorso di avvicinamento a Mussolini durante la battaglia interventista, soprattutto nelle aree dove maggiore era la presenza del PRI, cio\u00e8 in Romagna e nelle Marche. Nel 1917, sulle pagine de \"L'Iniziativa\", l'organo di stampa del PRI, si guardava a Mussolini come al \u00abmagnifico bardo del nostro interventismo\u00bb.\nParticolare fu il caso di Bologna, citt\u00e0 in cui i repubblicani Pietro Nenni, Guido e Mario Bergamo presero parte attivamente nel 1919 alla fondazione del primo Fascio di combattimento emiliano per poi abbandonarlo poco dopo diventando avversari del fascismo. Tra i pi\u00f9 famosi repubblicani che aderirono al fascismo vi furono Italo Balbo (che si era laureato con una tesi su \"Il pensiero economico e sociale di Mazzini\" e del quale lo storico Claudio Segr\u00e8 ha scritto: \u00abBalbo, prima di aderire al Fascismo nel '21, esit\u00f2 a lasciare i repubblicani fino all'ultimo momento e consider\u00f2 la possibilit\u00e0 di mantenere la doppia iscrizione\u00bb), Curzio Malaparte e Berto Ricci, che nel fascismo vedeva la perfetta sintesi fra \u00abla Monarchia di Dante e il Concilio di Mazzini\u00bb.\nL'intellettuale mazziniano Delio Cantimori, nella prima fase del suo percorso politico che lo port\u00f2 prima ad aderire al fascismo poi al comunismo, considerava il fascismo \u00abcompimento della rivoluzione nazionale iniziatasi con il Risorgimento, che doveva riuscire dove il processo risorgimentale e il cinquantennio successivo avevano fallito: nell'inserimento e nell'integrazione delle masse nello stato nazionale, nella creazione di una pi\u00f9 vera democrazia, ben diversa dal \"parlamentarismo\" e lontana dall'\"affarismo\", dal \"particolarismo\", dall'\"inerzia\" che avevano caratterizzato l'Italia liberale\u00bb.. Inizialmente la tesi delle origini risorgimentali del fascismo fu fatta propria anche dai comunisti: nel 1931 Palmiro Togliatti, polemizzando con il movimento Giustizia e Libert\u00e0 e il suo fondatore Carlo Rosselli, in un articolo su \"Lo Stato operaio\" critic\u00f2 il Risorgimento e indic\u00f2 in Mazzini un precursore del fascismo: \nLa stessa posizione fu assunta nel 1933 da Giorgio Amendola, durante il confino a Ponza, nel primo di due corsi sul Risorgimento tenuti per i confinati, per poi rivedere tale impostazione nel secondo corso, dopo la svolta unitaria del 1934 (che segn\u00f2 l'inizio della politica del fronte popolare con la conclusione di un \"patto d'unit\u00e0 d'azione\" con i socialisti), allorch\u00e9 insistette sulle origini risorgimentali del movimento operaio.\nI fascisti, inoltre, rivendicavano una continuit\u00e0 con il pensiero mazziniano anche riguardo all'idea di patria, alla concezione spirituale della vita, all'importanza dell'educazione di massa come strumento per creare un \"uomo nuovo\" e a una dottrina economica ispirata alla collaborazione tra le classi sociali. Lo storico Massimo Baioni scrive a proposito della contemporanea celebrazione nel 1932 del 50\u00ba anniversario della morte di Garibaldi e del decennale della Marcia su Roma: \u00abLe principali manifestazioni del 1932 sembravano confermare il nesso tra il bisogno di presentare il fascismo come erede delle migliori tradizioni nazionali e la volont\u00e0 non meno forte ad enfatizzarne le componenti moderne, che avrebbero dovuto distinguerlo come originale esperimento politico e sociale\u00bb.\nNegli anni della Resistenza (1944-1945) la situazione si complica maggiormente: il fascismo della Repubblica Sociale Italiana \"intensific\u00f2 naturalmente i richiami a Mazzini: ad esempio la data del giuramento della Guardia nazionale repubblicana venne fissata il 9 febbraio, giorno della proclamazione, quasi un secolo prima, della Repubblica romana che aveva avuto alla sua testa il \u00abtriumviro\u00bb Mazzini\", ma anche gli antifascisti, in particolare i partigiani di Giustizia e Libert\u00e0 di Carlo Rosselli, iniziano a richiamarsi sempre pi\u00f9 apertamente al rivoluzionario genovese. Proprio Rosselli scrisse nel 1931 ad uno studioso inglese: \u00abAgiamo nello spirito di Mazzini, e sentiamo profondamente la continuit\u00e0 ideale fra la lotta dei nostri antenati per la libert\u00e0 e quella di oggi\u00bb.\nA seguito della caduta del fascismo e dell'armistizio di Cassibile, a partire dal 1943 la lotta contro il nazifascismo vide la partecipazione dei repubblicani (il cui partito era stato sciolto dal Regime nel 1926) anche attraverso la formazione di proprie unit\u00e0 partigiane denominate Brigate Mazzini. Anche un comandante partigiano, proposto per la medaglia d'oro al valor militare, Manrico Ducceschi, ispir\u00f2 la sua azione all'ideologia mazziniana adottando in onore di Mazzini il nome di battaglia di \"Pippo\", lo stesso pseudonimo usato dal patriota genovese."}
{"id": "2757213", "revid": "339392", "url": "https://it.wikipedia.org/wiki?curid=2757213", "title": "Pronounced 'l\u0115h-'n\u00e9rd 'skin-'n\u00e9rd", "text": ""}
{"id": "2757220", "revid": "154893", "url": "https://it.wikipedia.org/wiki?curid=2757220", "title": "Not adam", "text": ""}
{"id": "2757222", "revid": "154893", "url": "https://it.wikipedia.org/wiki?curid=2757222", "title": "Not Adam", "text": ""}
{"id": "2757226", "revid": "1674303", "url": "https://it.wikipedia.org/wiki?curid=2757226", "title": "Ribellione di M\u00e4nts\u00e4l\u00e4", "text": "Per ribellione di M\u00e4nts\u00e4l\u00e4 (in finlandese: \"M\u00e4nts\u00e4l\u00e4n kapina\") si intende un fallito colpo di Stato tentato da Movimento di Lapua per rovesciare il governo finlandese.\nIl 27 febbraio 1932 circa 400 membri armati della milizia \"Suojeluskunta\" interruppero un raduno del partito socialdemocratico chiedendo le dimissioni di governo ed un cambio nella politica del governo. Anche l'ex Capo di Stato maggiore, il generale Kurt Martti Wallenius, ader\u00ec alla rivolta.\nDue giorni dopo il governo ordin\u00f2 l'arresto dei leader del Movimento di Lapua ed il generale Aarne Sihvo venne incaricato di reprimere la rivolta. Helsinki venne presidiata da carri armati e dall'artiglieria.\nIl 2 marzo 1932 il presidente della Repubblica Pehr Evind Svinhufvud pronunci\u00f2 un discorso alla radio chiedendo ai golpisti di tornare a casa e promettendo che solo gli istigatori sarebbero stati arrestati. La rivolta ebbe dunque fine ed il Movimento di Lapua venne messo fuori legge."}
{"id": "2757227", "revid": "154893", "url": "https://it.wikipedia.org/wiki?curid=2757227", "title": "You Gotta Fight for Your Right to Party", "text": ""}
{"id": "2757228", "revid": "16758", "url": "https://it.wikipedia.org/wiki?curid=2757228", "title": "Birhane Adere", "text": ""}
{"id": "2757229", "revid": "991694", "url": "https://it.wikipedia.org/wiki?curid=2757229", "title": "R-pantolattone deidrogenasi", "text": ""}
{"id": "2757232", "revid": "154893", "url": "https://it.wikipedia.org/wiki?curid=2757232", "title": "Best Live", "text": ""}
{"id": "2757236", "revid": "287204", "url": "https://it.wikipedia.org/wiki?curid=2757236", "title": "Serie A 1913-1914", "text": "L'edizione 1913-14 della Serie A svizzera vide la vittoria finale del .\nRelegazione.\nAgli spareggi relegazione partecipano le seguenti squadre:\nLa situazione delle 3 ultime classificate nei gironi della massima serie \u00e8 la seguente:\nLa prima retrocessione viene decretata nel primo spareggio, che riguarda le due peggio classificate:\nStante il risultato di parit\u00e0, la gara viene ripetuta:\nVince il Baden, Concordia Yverdon retrocessa.\nNel secondo spareggio, il Baden vincitore affronta la vincente della serie B, FC Veltheim.\nFC Veltheim vincente ed ammessa alla Serie A 1914-1915, il Baden disputa il terzo spareggio contro il BSC Old Boys Basel\nOld Boys salvi, FC Baden retrocessa in Serie B."}
{"id": "2757237", "revid": "729019", "url": "https://it.wikipedia.org/wiki?curid=2757237", "title": "Cao Zhongrong", "text": "Palmar\u00e8s.\nIn carriera ha conseguito i seguenti risultati:"}
{"id": "2757238", "revid": "1305772", "url": "https://it.wikipedia.org/wiki?curid=2757238", "title": "22 (Lily Allen)", "text": "22 \u00e8 un brano musicale composto da Lily Allen e Greg Kurstin, estratto come quarto singolo ufficiale dall'album \"It's Not Me, It's You\". In Regno Unito, il brano ha invece sostituito \"Fuck You\" come terzo singolo. \u00c8 stato pubblicato dalla Regal Records il 24 agosto 2009, mentre una differente versione, \"22 (Vingt Deux)\" \u00e8 stata pubblicata esclusivamente in Francia.\nIl singolo ha ottenuto un discreto successo commerciale, raggiungendo la posizione 14 della Official Singles Chart.\nVideo.\nIl video musicale \u00e8 stato diretto da Jake Scott e filmato il 1\u00ba giugno 2009 nell'East London. Lily Allen s'avvia verso un bagno pubblico insieme ad altre ragazze e qui, alternando il canto a sedute di trucco, si fissa allo specchio, in cui vede se stessa con un aspetto differente."}
{"id": "2757240", "revid": "729019", "url": "https://it.wikipedia.org/wiki?curid=2757240", "title": "Omnia Fakhry", "text": "Palmar\u00e8s.\nIn carriera ha conseguito i seguenti risultati:"}
{"id": "2757241", "revid": "13261", "url": "https://it.wikipedia.org/wiki?curid=2757241", "title": "Exec(2)", "text": ""}
{"id": "2757243", "revid": "486946", "url": "https://it.wikipedia.org/wiki?curid=2757243", "title": "Team Garmin-Slipstream", "text": ""}
{"id": "2757250", "revid": "599013", "url": "https://it.wikipedia.org/wiki?curid=2757250", "title": "Katherine Livingston", "text": "Palmar\u00e8s.\nIn carriera ha conseguito i seguenti risultati:"}
{"id": "2757251", "revid": "486946", "url": "https://it.wikipedia.org/wiki?curid=2757251", "title": "Campionato Alta Italia", "text": ""}
{"id": "2757252", "revid": "446353", "url": "https://it.wikipedia.org/wiki?curid=2757252", "title": "Francesca Salvalajo", "text": "Carriera.\nEra specializzata nei 100 e 200 metri dorso, ma capace di comportarsi bene anche nelle medie distanze stile libero; infatti ha vinto il suo unico titolo italiano ai campionati estivi del 1993 a Roma negli 800 metri.\nNelle grandi competizioni internazionali ha nuotato le gare individuali nel dorso e ha fatto parte della staffetta 4\u00d7200\u00a0m stile libero; nel 1992 ha partecipato ai giochi della XXV Olimpiade di Barcellona, fermandosi alle batterie dei 200\u00a0m dorso; l'anno dopo \u00e8 andata sicuramente meglio: ha vinto due medaglie d'oro ai Giochi del Mediterraneo, arrivando prima in entrambe le gare del dorso, nei 100\u00a0m davanti a Sabrina Cocchi e nei 200 ha battuto Chiara Giavi. Agli europei di Sheffield \u00e8 stata finalista sia nei 200\u00a0m dorso che con la staffetta 4\u00d7200\u00a0m, con cui \u00e8 arrivata quinta assieme a Caterina Borgato, Cecilia Vallorini e Cecilia Vianini.\nSi \u00e8 comportata bene anche ai campionati del mondo del 1994 di Roma: \u00e8 ancora riuscita ad arrivare in finale nei 200\u00a0m dorso con Lorenza Vigarani ed \u00e8 giunta settima nella staffetta 4\u00d7200\u00a0m stile libero con Caterina Borgato, Cecilia Vianini e Ilaria Tocchini. Ora \u00e8 allenatrice della squadra assoluti della Gymnasium pordenone.\nPalmar\u00e8s.\nCampionati italiani.\n1 titolo individuale"}
{"id": "2757258", "revid": "287204", "url": "https://it.wikipedia.org/wiki?curid=2757258", "title": "Elkhart Express", "text": "Gli Elkhart Express sono stati una societ\u00e0 di pallacanestro statunitense con sede ad Elkhart, nell'Indiana.\nStoria.\nFondati nel 2006, hanno partecipato a tre campionati IBL, vincendo le edizioni 2006 e 2007, prima di dichiarare fallimento nel 2009."}
{"id": "2757260", "revid": "442848", "url": "https://it.wikipedia.org/wiki?curid=2757260", "title": "Lago Riyue", "text": "Il lago Riyue (caratteri cinesi: \u65e5\u6708\u6f6d; pinyin: R\u00ecyu\u00e8t\u00e1n; Wade-Giles: Jih4-y\u00fceh4-t'an2; lingua thao: Zintun) \u00e8 il pi\u00f9 grande lago naturale dell'isola di Taiwan, oltre che una popolare attrazione turistica locale. Esso \u00e8 situato nella citt\u00e0 di Yuchih, contea di Nantou, e le sue sponde sono abitate dall'etnia Thao di aborigeni taiwanesi.\nIl nome del lago deriva dal fatto che il suo lato orientale sembra un sole (\"ri\" \u65e5), mentre quello occidentale una luna (\"yue\" \u6708), ed al suo centro \u00e8 situata una piccolissima isola chiamata Lalu, terra sacra delle trib\u00f9 Thao.\nNell'antica letteratura inglese, il lago veniva menzionato con il nome di lago Candidus, in onore del missionario olandese del XVII Georgius Candidius. Durante l'occupazione giapponese di Taiwan, l'isola all'interno del lago venne rinominata \"isola di Giada\", mentre quando il governo nazionalista cinese di Chiang Kai-shek emigr\u00f2 a Taiwan, essa prese il nome di Kuang Hua (\"Cina gloriosa\"). Nel 1978, il governo locale costru\u00ec sulle sue sponde un padiglione destinato alla celebrazione dei matrimoni annuali, che per\u00f2 fu distrutto dal terremoto di Chichi del 1999, il quale affond\u00f2 anche gran parte dell'isola.\nIn epoca recente, grazie alla rinnovata consapevolezza sociale e politica, si sta dando pi\u00f9 riconoscimento ai gruppi di aborigeni taiwanesi, per questo motivo, dopo il terremoto, l'isoletta fu rinominata con un termine preso dalla lingua thao, \"Lalu\".\nSin dal 1919, nel lago Riyue sono state costruite diverse centrali idroelettriche, la pi\u00f9 importante delle quali \u00e8 quella fondata del 1934 dall'azienda taiwanese Taipower. Per facilitare la costruzione delle infrastrutture, \u00e8 stata anche edificata una linea ferroviaria denominata \"Jiji Line\".\nSolitamente non \u00e8 permessa la balneazione nelle acque del lago, tuttavia annualmente viene organizzata una popolare manifestazione natatoria chiamata Swim Festival a cui negli anni recenti hanno preso parte oltre 13000 persone. Essa si tiene ogni anno nel periodo della festa di Met\u00e0 Autunno. Durante le festivit\u00e0 nazionali cinesi e taiwanesi, inoltre, sulle sponde del lago si effettuano celebrazioni con fuochi d'artificio, giochi di luci laser e concerti.\nIl lago ed il territorio circostante sono stati inseriti tra le \"Aree sceniche nazionali di Taiwan\"."}
{"id": "2757264", "revid": "386562", "url": "https://it.wikipedia.org/wiki?curid=2757264", "title": "Lago del sole e della luna", "text": ""}
{"id": "2757268", "revid": "386562", "url": "https://it.wikipedia.org/wiki?curid=2757268", "title": "Lago Sun Moon", "text": ""}
{"id": "2757269", "revid": "386562", "url": "https://it.wikipedia.org/wiki?curid=2757269", "title": "Lago Soleluna", "text": ""}
{"id": "2757270", "revid": "76963", "url": "https://it.wikipedia.org/wiki?curid=2757270", "title": "Fausto De Luca", "text": "Nasce a Roma da una famiglia napoletana. Proprio a Napoli aveva passato la sua giovinezza e si era formato culturalmente. Intorno agli anni cinquanta si appassiona alla professione di giornalista e diventa una delle firme di \"Paese Sera\", dove rimane fino al 1958. In seguito passa alla \"La Stampa\" e poi al \"Il Giorno\", dove avviene il salto di qualit\u00e0: il direttore lo chiama a seguire, infatti, la redazione romana. Nel 1976 lascia \"La Stampa\" per fondare, con Eugenio Scalfari e Carlo Caracciolo, \"la Repubblica\".\nHa in seguito diretto il \"Giornale di Sicilia\" per poi ritornare, nel biennio 1981-82, a \"Repubblica\".\n\u00c8 scomparso nel 1984 all'et\u00e0 di 56 anni a causa di un male incurabile."}
{"id": "2757271", "revid": "90919", "url": "https://it.wikipedia.org/wiki?curid=2757271", "title": "Coppa Europa Centrale 1927", "text": ""}
{"id": "2757273", "revid": "90919", "url": "https://it.wikipedia.org/wiki?curid=2757273", "title": "Coppa Europa Centrale 1928", "text": ""}
{"id": "2757274", "revid": "339392", "url": "https://it.wikipedia.org/wiki?curid=2757274", "title": "Team Columbia-HTC", "text": ""}
{"id": "2757278", "revid": "90919", "url": "https://it.wikipedia.org/wiki?curid=2757278", "title": "Coppa Europa Centrale 1929", "text": ""}
{"id": "2757279", "revid": "90919", "url": "https://it.wikipedia.org/wiki?curid=2757279", "title": "Coppa Europa Centrale 1930", "text": ""}
{"id": "2757280", "revid": "287204", "url": "https://it.wikipedia.org/wiki?curid=2757280", "title": "Croce commemorativa dell'11\u00aa Armata", "text": "La croce commemorativa dell'11\u00aa Armata fu una medaglia non ufficiale realizzata per iniziativa privata, destinata a tutti coloro che avessero militato nell'11\u00aa Armata dell'esercito italiano durante la seconda guerra mondiale. Le croci originali hanno sul retro la sigla CIF per indicare che a produrle \u00e8 stata l'azienda valenzana Carlo Illario &amp; F.lli"}
{"id": "2757281", "revid": "599013", "url": "https://it.wikipedia.org/wiki?curid=2757281", "title": "Il'ja Frolov", "text": "Palmar\u00e8s.\nIn carriera ha conseguito i seguenti risultati:"}
{"id": "2757284", "revid": "90919", "url": "https://it.wikipedia.org/wiki?curid=2757284", "title": "Coppa Europa Centrale 1931", "text": ""}
{"id": "2757287", "revid": "90919", "url": "https://it.wikipedia.org/wiki?curid=2757287", "title": "Coppa Europa Centrale 1932", "text": ""}
{"id": "2757289", "revid": "90919", "url": "https://it.wikipedia.org/wiki?curid=2757289", "title": "Coppa Europa Centrale 1933", "text": ""}
{"id": "2757293", "revid": "90919", "url": "https://it.wikipedia.org/wiki?curid=2757293", "title": "Coppa Europa Centrale 1934", "text": ""}
{"id": "2757294", "revid": "1851848", "url": "https://it.wikipedia.org/wiki?curid=2757294", "title": "Laura Asadauskait\u0117", "text": "\u00c8 coniugata con Andrejus Zadneprovskis, a sua volta pentatleta di alto livello."}
{"id": "2757302", "revid": "599013", "url": "https://it.wikipedia.org/wiki?curid=2757302", "title": "Eva Trautmann", "text": "Palmar\u00e8s.\nIn carriera ha conseguito i seguenti risultati:"}
{"id": "2757311", "revid": "287204", "url": "https://it.wikipedia.org/wiki?curid=2757311", "title": "Partecipanti al Tour Down Under 2010", "text": "Elenco dei partecipanti al Tour Down Under 2010.\nAlla competizione presero parte 19 squadre. Ognuna di esse era composta da 7 corridori, per un totale di 133 ciclisti.\nCorridori per squadra.\n\"R: ritirato; NP: non partito; S: squalificato\""}
{"id": "2757315", "revid": "446353", "url": "https://it.wikipedia.org/wiki?curid=2757315", "title": "Croce commemorativa per il IV Corpo d'armata sul fronte greco-albanese", "text": "La croce commemorativa per il IV Corpo d'armata sul fronte greco-albanese fu una medaglia non ufficiale realizzata per iniziativa privata, rivolta a tutti coloro che avessero militato nel IV Corpo d'armata di stanza sul fronte greco-albanese dell'esercito italiano durante la seconda guerra mondiale.\nStoria.\nIl IV Corpo d'armata italiano, dopo aver partecipato alle operazioni contro la Francia dal 21 al 25 giugno 1940 nel settore del Monginevro e della conca di Brian\u00e7on, giunse in Albania tra il 4 dicembre 1940 e il 31 gennaio 1941, comandato dal Generale Camillo Mercalli.\nIl suo ruolo era quello di assumere la difesa del settore dell'Osum a sud di Tirana e dal marzo 1941 venne chiamato a prendere parte alla fase di logoramento che precedette poi l'offensiva finale contro l'esercito greco.\nTerminata l'offensiva pass\u00f2 alle dipendenze della 9\u00aa Armata e rimase in Albania sino al settembre 1943 con compiti di presidio e mantenimento dell'ordine pubblico per conto del Regno d'Italia."}
{"id": "2757317", "revid": "174788", "url": "https://it.wikipedia.org/wiki?curid=2757317", "title": "Virasana", "text": ""}
{"id": "2757321", "revid": "90919", "url": "https://it.wikipedia.org/wiki?curid=2757321", "title": "Coppa Europa Centrale 1935", "text": ""}
{"id": "2757324", "revid": "90919", "url": "https://it.wikipedia.org/wiki?curid=2757324", "title": "Coppa Europa Centrale 1936", "text": ""}
{"id": "2757325", "revid": "228587", "url": "https://it.wikipedia.org/wiki?curid=2757325", "title": "Melodia (disambigua)", "text": ""}
{"id": "2757327", "revid": "90919", "url": "https://it.wikipedia.org/wiki?curid=2757327", "title": "Coppa Europa Centrale 1937", "text": ""}
{"id": "2757330", "revid": "90919", "url": "https://it.wikipedia.org/wiki?curid=2757330", "title": "Coppa Europa Centrale 1938", "text": ""}
{"id": "2757337", "revid": "90919", "url": "https://it.wikipedia.org/wiki?curid=2757337", "title": "Coppa Europa Centrale 1939", "text": ""}
{"id": "2757338", "revid": "729019", "url": "https://it.wikipedia.org/wiki?curid=2757338", "title": "Aya Medany", "text": "Palmar\u00e8s.\nIn carriera ha conseguito i seguenti risultati:"}
{"id": "2757339", "revid": "90919", "url": "https://it.wikipedia.org/wiki?curid=2757339", "title": "Coppa Europa Centrale 1940", "text": ""}
{"id": "2757341", "revid": "155634", "url": "https://it.wikipedia.org/wiki?curid=2757341", "title": "Leila Gyenesei", "text": "Biografia.\nCarriera nello sci di fondo.\nAttiva in gare FIS dal dicembre del 2001, ha esordito in Coppa del Mondo il 14 dicembre 2004 ad Asiago (54\u00aa) e ai Campionati mondiali a Oberstdorf 2005, sua unica presenza iridata, dove si \u00e8 classificata 56\u00aa nella sprint e non ha completato la 10 km e la sprint a squadre. Ha ottenuto il miglior piazzamento in Coppa del Mondo in occasione della sua ultima gara nel circuito, la sprint di Oberstdorf del 22 gennaio 2006 (35\u00aa), e la sua ultima gara in carriera \u00e8 stata la 10 km dei XX Giochi olimpici invernali di , sua unica presenza olimpica invernale, chiusa dalla Gyenesei al 69\u00ba posto."}
{"id": "2757343", "revid": "219110", "url": "https://it.wikipedia.org/wiki?curid=2757343", "title": "Primaziale", "text": "Una primaziale \u00e8 una chiesa cattedrale il cui vescovo \u00e8 anche primate.\nElenco di alcune primaziali.\nTitoli primaziali ancora esistenti:\nTitoli non pi\u00f9 usati:"}
{"id": "2757347", "revid": "729019", "url": "https://it.wikipedia.org/wiki?curid=2757347", "title": "Croce commemorativa del Corpo di Spedizione Italiano in Russia", "text": "La Croce commemorativa del Corpo di Spedizione Italiano in Russia o Croce di Ghiaccio fu una medaglia riservata a tutti coloro che militavano nel C.S.I.R. durante la Campagna invernale 1941-1942 sul Fronte Orientale, nella Seconda guerra mondiale.\nStoria.\nLa croce commemorativa fu realizzata nel 1942 e richiamava per certi versi la Croce di Ferro tedesca e come questa veniva considerata una medaglia al valore onorifica per la specifica operazione militare della campagna di Russia.\nEra detta anche Croce di Ghiaccio sia in riferimento alla Russia ove i militari italiani ebbero non pochi problemi con il gelo e le condizioni climatiche pessime, ma anche al colore degli smalti di cui essa era decorata che erano perlopi\u00f9 bianco ghiaccio.\nI militari italiani del CSIR che ne erano stati insigniti furono autorizzati a fregiarsene dal Ministero della Guerra con \"Foglio d'Ordini 12-4-1943 Dispensa 15^ n\u00b0149\"."}
{"id": "2757355", "revid": "327094", "url": "https://it.wikipedia.org/wiki?curid=2757355", "title": "Thao", "text": "I Thao/Ngan (caratteri cinesi: \u90b5\u65cf) sono un piccolo gruppo di aborigeni taiwanesi, residenti vicino al Lago Riyue, al centro di Taiwan, fino all'epoca della dominazione della dinastia Qing. Nell'anno 2000, la popolazione Thao/Ngan annoverava solamente 281 individui censiti, rendendola l'etnia pi\u00f9 piccola di indigeni taiwanesi riconosciuti dalle autorit\u00e0.\nNonostante lo scarso numero di individui che compongono la popolazione Thao, essi hanno mantenuto gli usi e i costumi, la lingua, le credenze e le tradizioni culturali del loro popolo vive fino ai giorni nostri, sebbene siano stati costretti a subire un certo processo di sinizzazione. La maggior parte dei membri della trib\u00f9 Thao lavora attualmente come domestici, cuochi e commercianti per quanto riguarda l'aspetto del turismo nella loro terra nat\u00eca, la regione del Lago Riyue.Nel 1999, il devastante terremoto di Chichi ha distrutto l'80% delle abitazioni tribali, rendendo senzatetto e disoccupati quasi tutti i membri della trib\u00f9.\nLingua.\nIl popolo Thao/Ngan parla una propria lingua, la lingua thao, che attualmente \u00e8 a rischio di estinzione, essendo conosciuta solo da una piccola minoranza, composta principalmente da anziani, della gi\u00e0 ristretta trib\u00f9. A causa della sinizzazione, quasi tutti i parlanti Thao sono bilingue o trilingue, e parlano anche cinese e taiwanese minnan. La lingua Thao \u00e8 classificata sotto le \"lingue Paiwan\", sottogruppo delle \"lingue di Formosa\", comprese nella pi\u00f9 grande famiglia delle lingue austronesiane. Diverse parole della lingua thao sono dei prestiti dalla lingua bunun, parlata dal popolo di aborigeni taiwanesi Bunun, con il quale i Thao hanno spesso intessuto rapporti di alleanza, matrimonio ed amicizia.\nLeggenda.\nC'\u00e8 una leggenda, tramandata dal popolo Thao ai posteri, che racconta la storia del motivo per il quale la trib\u00f9 vive sulle sponde del lago del sole e della luna.In tempi antichi, gli antenati degli attuali Thao vivevano nell'isoletta \"Lalu\", situata al centro del lago. Un giorno, i cacciatori della trib\u00f9 videro un cervo e deciso di cacciarlo per mangiarlo, quindi lo seguirono fino alle sponde del lago. Il cervo, allora, corse nell'acqua e spar\u00ec, lasciando i Thao soli ad aspettare il suo ritorno. Quella notte, i cacciatori dormirono sulle sponde del lago, e uno degli anziani vide in sogno una fata vestita con un mantello bianco. Lei gli disse: \"Io sono il cervo che vi ha portato qui. Questa \u00e8 la vostra terra promessa, non andatevene perch\u00e9 molte generazioni vivranno in questo luogo\". Il vecchio raccont\u00f2 agli altri membri della trib\u00f9 il suo sogno, quindi il popolo Thao decise di stabilirsi sulle sponde del lago del sole e della luna per avere una vita prospera ed assicurare buona sorte ai discendenti.\nRiconoscimento ufficiale.\nIl 15 agosto 2001, lo Yuan Esecutivo (Concilio) di Taiwan riconobbe ufficialmente il popolo Thao/Ngan come il decimo gruppo di aborigeni taiwanesi. Sin dai tempi dell'occupazione giapponese di Taiwan, i Thao erano stati erroneamente considerati una diversa trib\u00f9 di etnia Tsou (gli Tsou sono un gruppo differente di aborigeni di Taiwan), errore causato dalla pronuncia simile dei nomi delle trib\u00f9 e da una cattiva interpretazione delle leggende popolari, secondo la quale \"gli antenati dei Thao venivano dal monte Alishan\". Prima del 2001, quindi, i due popoli erano registrati insieme con il nome di \"Tsou delle pianure e delle montagne\", e comprendevano il nono gruppo di indigeni."}
{"id": "2757358", "revid": "767487", "url": "https://it.wikipedia.org/wiki?curid=2757358", "title": "Great Smoky Mountains", "text": "Le Great Smoky Mountains (letteralmente \"Grandi Montagne Fumose\"), dette anche Smoky (o Smokey) Mountaines o informalmente Smokies, sono una catena montuosa situata sul confine fra Tennessee e Carolina del Nord, negli Stati Uniti sudorientali. Sono parte del pi\u00f9 ampio sistema dei Monti Appalachi. Le Smoky Mountains sono note soprattutto per il Parco nazionale omonimo, fondato nel 1934, il cui territorio include gran parte della catena.\nMontagne.\nLa vetta pi\u00f9 alta \u00e8 il Clingmans Dome, con un'altezza di 2025 metri, la pi\u00f9 alta del Tennessee e la terza pi\u00f9 alta della catena degli Appalachi."}
{"id": "2757359", "revid": "14691", "url": "https://it.wikipedia.org/wiki?curid=2757359", "title": "Smoky Mountains", "text": ""}
{"id": "2757360", "revid": "1543377", "url": "https://it.wikipedia.org/wiki?curid=2757360", "title": "Amro el-Geziry", "text": "Biografia.\nAnche i suoi fratelli Emad e Omar sono pentatleti di caratura internazionale.\nHa sposato la pentatleta statunitense Isabella Isaksen, sorella minore di Margaux Isaksen.\nHa rappresentato l' ai Giochi olimpici estivi di , e , classificandosi rispettivamente al 32\u00ba, 33\u00ba e 25\u00ba posto.\nNel giugno 2017 \u00e8 entrato a far parte dell'U.S. Army.\nHa rappresentato gli Stati Uniti d'America ai Giochi panamericani di Lima 2019, dove \u00e8 stato allenato dal fratello Omar, divenuto tecnico federale della nazionale statunitense. Durante la manifestazione, si \u00e8 laureato campione continentale, con la moglie Isabella Isaksen, nella staffetta mista ed ha vinto la medaglia d'argento nella staffetta maschile, con Brendan Anderson."}
{"id": "2757362", "revid": "1543377", "url": "https://it.wikipedia.org/wiki?curid=2757362", "title": "Emad el-Geziry", "text": "Biografia.\nAnche i suoi fratelli Amro e Omar sono pentatleti di caratura internazionale.\nHa rappresentato l' ai Giochi olimpici estivi di , terminando al diciannovesimo posto in classifica nella gara maschile.\nPalmar\u00e8s.\nIn carriera ha conseguito i seguenti risultati:"}
{"id": "2757363", "revid": "149485", "url": "https://it.wikipedia.org/wiki?curid=2757363", "title": "Chen Qian", "text": "Biografia.\nAi Giochi olimpici di , dopo essersi arrivata quarta nella gara individuale femminile, \u00e8 risultata positiva al Hydrochlorothiazide (HCTZ), un diuretico o agente mascherante vietato, ad un controllo antidoping. L'atleta \u00e8 stata originariamente squalificata per quattro dall'UIPM Doping Review Panel. Il caso, a seguito del ricorso presentato attraverso l'ente antidoping nazionale (CHINADA), \u00e8 stato riesaminato dalla Corte Arbitrale UIPM che ha ridotto la squalifica da quattro a due anni (dal 21 agosto 2016 al 21 agosto 2018).\nPalmar\u00e8s.\nIn carriera ha conseguito i seguenti risultati:"}
{"id": "2757364", "revid": "1543377", "url": "https://it.wikipedia.org/wiki?curid=2757364", "title": "Uta Pippig", "text": "Biografia.\nCrebbe nella Germania Est, dove fu allenata da Friedrich Janke. Nel 1986 e nel 1987 fu campionessa nazionale di maratona della DDR, grazie alle due vittorie nella maratona di Lipsia.\nNel 1990 vinse la sua prima maratona di Berlino, e dopo pochi mesi si trasfer\u00ec negli Stati Uniti.\nNel 1992 cominci\u00f2 una straordinaria serie di affermazioni: dopo una seconda vittoria a Berlino, vinse nel 1993 la maratona di New York, nel 1994 la maratona di Boston, nel 1995 nuovamente sia Boston che Berlino, nel 1996 per la terza volta consecutiva Boston. La serie si interruppe in occasione della maratona olimpica di Atlanta 1996, dove - dopo aver percorso in testa i primi 20\u00a0km - fu prima ripresa, poi costretta al ritiro.\nIl suo miglior tempo personale lo stabil\u00ec a Boston nel 1994: 2:21:45, miglior tempo tedesco per 14 anni (fu migliorato dalla tedesca di origini kazake Irina Mikitenko).\nNel 1998 fu squalificata per due anni dalla Federazione tedesca di atletica leggera, perch\u00e9 trovata con un rapporto troppo elevato tra testosterone e epitestosterone. Alla squalifica la Pippig fece ricorso alla giustizia ordinaria, che si chiuse nel 2000 con un accordo.\nNel 2002 si \u00e8 definitivamente ritirata dalle competizioni.\nNel 2004 ha ottenuto la cittadinanza statunitense. Negli Stati Uniti \u00e8 stata molto attiva nell'appoggiare progetti di utilit\u00e0 sociale, tra cui la lotta contro il cancro.\nNel 2006 ha fondato l'azienda \"Take The Magic Step, LLC\", di cui \u00e8 presidente, che si occupa di diffondere gli omonimi programmi per la salute ed il fitness da lei ideati."}
{"id": "2757367", "revid": "344646", "url": "https://it.wikipedia.org/wiki?curid=2757367", "title": "Edward Michael Fincke", "text": ""}
{"id": "2757370", "revid": "363629", "url": "https://it.wikipedia.org/wiki?curid=2757370", "title": "Medaglia commemorativa della campagna italo-tedesca in Africa", "text": "Originariamente nata come un semplice \"Nastrino commemorativo della attuale guerra in Libia\", la Croce commemorativa della campagna italo-tedesca in Africa fu una medaglia non ufficiale italiana rivolta alle truppe italiane e tedesche che avessero preso parte alla campagna in Africa Settentrionale del 1940-1943. Questa medaglia, sebbene approvata dal Comando Superiore delle Forze Armate della Libia, non venne mai ufficialmente adottata dall'Esercito italiano, mentre era invece considerata regolamentare da quello tedesco. "}
{"id": "2757371", "revid": "344646", "url": "https://it.wikipedia.org/wiki?curid=2757371", "title": "Michael James Massimino", "text": ""}
{"id": "2757372", "revid": "287204", "url": "https://it.wikipedia.org/wiki?curid=2757372", "title": "Melodija", "text": "Melodija () \u00e8 una casa discografica russa e in passato la pi\u00f9 grande etichetta musicale di stato dell'Unione Sovietica.\nStoria.\nFondazione.\nIl 23 aprile 1964, il Consiglio dei ministri dell'URSS emise un decreto in base al quale gli studi di registrazione e le fabbriche di dischi dovevano esser subordinati al Ministero della Cultura. Tale ministero fond\u00f2, tramite una risoluzione dell'11 maggio 1964, la \"Compagnia discografica di tutta l'Unione Melodija\" ().\nLa nuova compagnia statale riun\u00ec tutti gli studi di registrazione dell'Unione e periferici, le fabbriche di dischi, le basi per il commercio all'ingrosso, e le case discografiche e incominci\u00f2 inoltre a realizzare una leadership centralizzata di imprese e organizzazioni creative e industriali poste sotto il suo controllo. Come direttore generale, venne nominato Nikolaj Ivanovi\u010d Mochov, con primo vice Boris Davidovi\u010d Vladimirskij. La sede principale era situata a Mosca sulla \"doroga\" Tverskoj 24.\nLa compagnia nel corso degli anni aveva posseduto delle fabbriche a Mosca, Aprelevka, Leningrado, Riga, Tbilisi, Tashkent, Baku e Tallinn. Nella produzione dei dischi in vinile, venivano impiegati principalmente i fonogrammi dello \"Studio di registrazione di tutta l'Unione\" () e di altri della compagnia. A partire dalla fine del 1965, gli studi di registrazione sonora \"Melodija\" erano presenti a Mosca, Leningrado, Riga (con una filiale a Tallinn), Vilnius, Tashkent, Almaty e Tbilisi. In seguito (non dopo il 1977) gli studi di Novosibirsk e le filiali della VSG a Kiev ed Erevan furono inglobate dalla compagnia. Gli studi realizzavano solo registrazioni su un nastro magnetico che successivamente venivano inviate alla VSG per la produzione del disco in gommalacca.\nLo studio centrale di Melodija pass\u00f2 alla VSG, che influ\u00ec sulle pubblicazioni degli album e sulla selezione del repertorio e degli artisti. La VSG realizzava in esclusiva dischi con speciali standard e (fino al 1978) registrazioni originali su dischi in nickel per le fabbriche nel paese; inoltre pubblicava cataloghi delle proprie incisioni, annotazioni e bollettini trimestrali sulle nuove uscite. Le registrazioni fatte dalla VSG e da altri studi per Melodija vinsero pi\u00f9 volte il Gran Premio dell'Accademia di registrazione francese Charles Cros e altri premi internazionali.\nMelodija ha prodotto dischi in formato EP, 78 giri (anche in gommalacca) e LP; alcuni dei formati sono stati prodotti anche flessibili e in diversi colori. Alcuni dischi furono realizzati per ordine dell'ufficio Sojuzinventar', mentre altre delle matrici furono fornite per la stampa dietro le etichette di altre organizzazioni come l'Ufficio sovietico di promozione cinematografica, la Societ\u00e0 teatrale di tutta l'unione (VTO), la Me\u017edunarodnaja kniga e la Inturist. I dischi destinati all'esportazione venivano pubblicate con le scritte in caratteri latini e con una copertina diversa da quella per il mercato interno.La Me\u017edunarodnaja kniga divenne la rappresentante di Melodija all'estero, agevolando cos\u00ec la stipula dei contratti all'estero e l'esportazione degli album. Grazie alla mediazione della associazione, Melodija concluse un accordo nel 1965 con la compagnia tedesca occidentale Ariola-Eurodisc, in base al quale quest'ultima avrebbe ricevuto i diritti esclusivi di pubblicazione e distribuzione del repertorio di musica classica della casa discografica sovietica. Il successo della vendita dei dischi sovietici nella Germania Ovest divenne un fattore decisivo quando Melodija firm\u00f2 un contratto in esclusiva con la statunitense Capitol nell'agosto del 1966. Il presidente della casa americana, Alan Livingston, afferm\u00f2 che la maggior parte del materiale sarebbe stata registrata in Unione Sovietica, notando che la qualit\u00e0 delle registrazioni sonore sovietiche non era inferiore a quella americana. Nel 1970, la Capitol Records decise di pubblicare 300 milioni di dischi di musica classica del repertorio Melodija tramite la societ\u00e0 mista \"Melodiya-Angel\". Le aspettative delle vendite negli Stati Uniti furono soddisfatte e, in seguito alla vendita del 250 000\u00ba album, Melodija vinse un disco d'oro \"Capitol\". Nel 1968 fu firmato un contratto con la HMV che permise la pubblicazione dei dischi della casa sovietica anche nel Regno Unito. A partire dal 1970, le incisioni sovietiche venivano esportate in oltre 60 paesi del mondo, tra cui Francia, Paesi Bassi e Giappone; altri contatti a lungo termine furono stabiliti con i Paesi dell'Europa orientale. Dal 1973, dopo che l'Unione Sovietica ader\u00ec alla Convenzione universale sul diritto d'autore, l'azienda incominci\u00f2 a sviluppare nuovi accordi di licenza.\nI materiali riguardo alle nuove edizioni venivano regolarmente pubblicati su periodici come \"Muzykal\u2019naja \u017eizn\u2019\" (\"Vita musicale\"), \"Sovetskaja muzyka\" (\"Musica sovietica\") e \"Sovetskaja kul'tura\" (\"Cultura sovietica\"). Dal 1968 al 1982, la VSG pubblic\u00f2 un catalogo completo di dischi 33 giri (sia mono sia stereo).\nSeguendo il mercato mondiale, il formato 78 giri venne gradualmente sostituito da quello long playing. L'ultimo 78 giri della casa sovietica fu registrato il 12 novembre 1969, anche se la pubblicazione di tali dischi continu\u00f2 per diversi anni. Agli inizi degli anni settanta, Melodija dominava la produzione di musicassette nel blocco orientale. I primi nastri compatti furono realizzati nel 1971 dallo stabilimento di Tallinn e nel 1972, con il supporto delle fabbriche di Baku e Tbilisi, la circolazione totale delle cassette arrivo a 500.000 copie. Allo stesso tempo fu pianificato che nel 1973 la produzione doveva salire a 3 milioni. La circolazione totale annuale dell'azienda all'inizio degli anni settanta era di circa 200 milioni di dischi, di cui molti esportati in oltre 70 paesi.\nSecondo il direttore generale di Melodija all'inizio degli anni settanta, Vasilij Ivanovi\u010d Pahomov, le pubblicazioni della compagnia furono introdotte per la prima volta nel 1972 nei Paesi dell'Africa e dell'America Latina. Nel 1974, Melodija organizz\u00f2 una mostra dei risultati delle tecnologie mondiali, presentando in particolare il sintetizzatore EMS Synthi 100 successivamente acquistato e installato presso lo studio sperimentale di Mosca.\nEspansione.\nIl desiderio di espandere la produzione e migliorare le produzioni di Melodija fu caratterizzato dal lancio di una nuova societ\u00e0 - la \"Moskovskogo opytnogo zavoda Gramzapis\u2019\", o MOZG, uno studio sperimentale entrato in servizio nel 1978. Nello stesso anno, i prodotti dell'azienda venivano esportati in 92 paesi. Dall'ottobre della 1979 venne pubblicato il catalogo trimestrale \"Melodija\" contenente gli elenchi dei nuovi dischi, le storie di artisti, interviste, articoli di saggistica e sezioni dedicate alle lettere dei lettori. Negli anni ottanta i dischi flessibili incominciarono a essere prodotti in quantit\u00e0 minori. Nel 1986 fu firmato un contratto con la Mobile Fidelity che rese quest'ultima il distributore esclusivo di Melodija nel Nord America.\nA partite dal 1987, Melodija e VSG incominciarono a sostenersi tramite chozras\u010d\u00ebt e dal 1989 Melodija cominci\u00f2 a perseguire una politica indipendente riguardo all'esportazione. Nello stesso anno furono pubblicati anche i primi compact disc.\nFederazione russa.\nNel 1991, Melodija era proprietaria di 21 imprese, incluse fabbriche e case discografiche, ma la circolazione dei suoi prodotti incominciava gradualmente a declinare a causa della situazione economica della neonata Federazione russa e al calo degli ordini. Nei primi anni novanta, il direttore Valerij Vasilievi\u010d Suchorado stipul\u00f2 un accordo con l'etichetta discografica BMG. Il direttore del 2006 a capo dell'impresa unitaria statale \"Firma Melodija\", Andrej Tro\u0161in, ha dichiarato in un'intervista che la collezione discografica dell'azienda era di interesse per la BMG. In base al contratto, le licenze per i fonogrammi e i diritti di distribuzione furono trasferiti alla BMG per un utilizzo esclusivo che, secondo Tro\u0161in, ha portato alla distruzione dell'intera Melodija. Il contratto con la BMG \u00e8 scaduto dal 2003.\nIl sito web ufficiale di Melodija \u00e8 stato aperto il 27 gennaio 2004 e secondo quanto pubblicato su di esso, l'azienda \u00e8 specializzata principalmente nella promozione di nuove aree di attivit\u00e0, nonch\u00e9 nella rimasterizzazione in alta qualit\u00e0 e nella pubblicazione su CD di album d'archivio. Nel catalogo dell'azienda vi sono dischi di musica pop, classica, jazz e rock oltre a prodotti per bambini (principalmente fiabe) e audiolibri. Predominano soprattutto album e opere realizzate da artisti sovietici e russi.\nDal 2007, Melodija \u00e8 stata regolarmente inclusa nella lista delle aziende pianificate per la privatizzazione. Nel 2011, l'Agenzia per la gestione delle propriet\u00e0 federali nomin\u00f2 Andrej Borisovi\u010d Kri\u010devskij come nuovo presidente della compagnia, il quale not\u00f2 che la preparazione per la privatizzazione dell'impresa unitaria poteva durare un anno, dal momento che era necessario digitalizzare l'intera libreria che, all'epoca, era al 5%."}
{"id": "2757373", "revid": "287204", "url": "https://it.wikipedia.org/wiki?curid=2757373", "title": "Province del Vietnam", "text": "Le province del Vietnam sono la suddivisione territoriale di primo livello del Paese e sono pari a 58. A esse sono equiordinate 5 citt\u00e0, chiamate municipalit\u00e0. \nOgni provincia \u00e8 governata da un \"Consiglio del Popolo\", eletto dai residenti. Il \"Consiglio\" nomina un \"Comitato del Popolo\", che agisce come il braccio esecutivo del governo provinciale."}
{"id": "2757376", "revid": "1305772", "url": "https://it.wikipedia.org/wiki?curid=2757376", "title": "Il diario di Gino Cornab\u00f2", "text": "Il diario di Gino Cornab\u00f2 \u00e8 un romanzo pubblicato nel 1942 dallo scrittore e umorista italiano Achille Campanile in forma di diario fittizio.\nIl romanzo affida la narrazione al presunto autore del diario, il personaggio immaginario Gino Cornab\u00f2. La pretesa seriet\u00e0 e magniloquenza dello stile di Cornab\u00f2, in diretto contrasto con il tenore inevitabilmente basso e tendente al ridicolo delle gesta narrate, genera un grande effetto comico e rappresenta la chiave dell'intera architettura narrativa ed umoristica del romanzo. \nTrama.\nIl \"Diario\" copre un periodo che va dal giugno 1934 al Natale del 1940, e si sofferma spesso in gustosi spaccati di vita quotidiana dell'Italia di questi anni.\nCornab\u00f2 \u00e8 un uomo di mezza et\u00e0, senza lavoro ed eternamente in bolletta, che vive con la propria ex-domestica Adalgisa Ciabatta. Quest'ultima, per quanto puntualmente descritta nei termini di una Santippe che tiranneggia il povero Cornab\u00f2 e gli impedisce di cercare moglie, si rivela in effetti come l'unico personaggio a nutrire verso Gino autentici sentimenti di comprensione e tenerezza. Alla stoica capacit\u00e0 di sopportazione della donna, fulmineamente e dolorosamente intravista da Cornab\u00f2 solo nell'ultima pagina del suo \"Diario\", \u00e8 dedicato l'inaspettato e tragicomico finale del romanzo. \nGino Cornab\u00f2 \u00e8 un pedante: sprezzantemente convinto della propria superiorit\u00e0 rispetto ai \u00abcontemporanei\u00bb, rivolge il proprio diario ai Posteri (la \"Lettera ai Posteri\" che apre il \"Diario\" e le vicende ad essa connesse sono tra le pi\u00f9 gustose pagine di tutta l'opera) tenacemente convinto della grande rivalutazione che essi compiranno della sua figura di intellettuale. \nAutore di numerose e monumentali (quanto a carta impiegata!) opere (\u00abancora inedite, \u00e8 incredibile, ma \u00e8 cos\u00ec!\u00bb), Cornab\u00f2 \u00e8 affannosamente alla ricerca di un riconoscimento pubblico: invia continuamente il proprio (irresistibile) \"Curriculum Vitae\" a personaggi influenti e a testate giornalistiche, di volta in volta con le scuse pi\u00f9 stravaganti; tenta di ottenere un anticipo pecuniario sulla propria fama futura cercando di vendere un blocco di fogli da lui stesso autografati a Biblioteche e rigattieri. \nPerennemente perseguitato dai creditori, Cornab\u00f2 maledice incessantemente il proprio fato avverso: il suo \"Diario\" vorrebbe essere una testimonianza ai posteri della sua irrimediabile malasorte, ma finisce per essere un documento del suo inconsapevole, ostinato e tragicomico gettarsi in ogni sorta di avventura lampantemente votata al fallimento.\nOssessionato dal desiderio di ricevere la carica di Cavaliere (addirittura usa firmarsi \u00ab\"Gino Cornab\u00f2\" (non sono nemmeno cavaliere)\u00bb) e pur millantando un'ostinata e sdegnosa superiorit\u00e0 nei confronti di simili onorificenze, nei fatti impiega tutti i propri sforzi nel tentativo, sempre comicamente disilluso, di interessare qualche personaggio importante alla propria causa. \nAltra grande passione di Cornab\u00f2 sono le \u00abavventure galanti\u00bb e gli \u00abidilli\u00bb con giovani domestiche che egli puntualmente circuisce fingendosi un facoltoso professionista e appostandosi al mercatino rionale o, talora, con cosiddette \u00abtardone\u00bb, nei confronti delle quali egli \u00e8 convinto (con grandioso effetto comico) di detenere un irresistibile fascino e di possedere infallibili doti di seduttore. Cornab\u00f2 traveste comicamente queste proprie debolezze come gli impeti di uno spirito elevato, e si indigna quando gli viene dato del \u00abpomicione\u00bb o lo si conduce in questura per aver importunato alcune ragazze accompagnate al Cinematografo. I continui tentativi di seduzione di Gino Cornab\u00f2 finiscono puntualmente per essere scoperti e dolorosamente puniti dall'Adalgisa. \nAl termine di numerose e (inconsapevolmente) irresistibili narrazioni delle proprie disavventure, Cornab\u00f2 \u00e8 solito paragonarsi ai grandi del passato (Socrate, Dante, Foscolo, Leopardi, Napoleone, Campanella, Silvio Pellico, Giordano Bruno\u2026), puntualmente ravvisando la superiorit\u00e0 della propria statura morale rispetto a questi personaggi e riproponendosi conversazioni e finanche benevoli rimproveri quando - sostiene - si ritroveranno tutti insieme \u00abnell'Empireo dei grandi\u00bb.\nCollegamenti esterni.\n su Campanile.it "}
{"id": "2757377", "revid": "287204", "url": "https://it.wikipedia.org/wiki?curid=2757377", "title": "Suddivisioni del Vietnam", "text": "Le varie entit\u00e0 amministrative della Repubblica Socialista del Vietnam si articolano su 3 livelli. \nPrimo livello.\nAppartengono a questo livello amministrativo le 58 province (\"t\u1ec9nh\", in vietnamita) e le 5 municipalit\u00e0 (\"th\u00e0nh ph\u1ed1 tr\u1ef1c thu\u1ed9c trung \u01b0\u01a1ng\"), corrispondenti a grandi citt\u00e0.\nLe 5 citt\u00e0 sono:\nSecondo livello.\nAppartengono a questo livello amministrativo i distretti (\"huy\u1ec7n\"), le citt\u00e0 dipendenti dalla provincia (\"th\u00e0nh ph\u1ed1 tr\u1ef1c thu\u1ed9c t\u1ec9nh\"), le cittadine-distretto (\"th\u1ecb x\u00e3\") e i distretti urbani (\"qu\u1eadn\").\nLe province sono suddivise in:\nLe municipalit\u00e0 sono invece suddivise in:\nTerzo livello.\nAppartengono a questo livello amministrativo le circoscrizioni (\"ph\u01b0\u1eddng\"), le cittadine-comune (\"th\u1ecb tr\u1ea5n\") e i comuni rurali (\"x\u00e3\"). In tutto, al 2013, si contano 9001 \"x\u00e3\", 1545 \"Ph\u01b0\u1eddng\" e 615 \"th\u1ecb tr\u1ea5n\".\nLe divisioni di secondo livello si suddividono tuttavia in modi differenti:\nRegioni.\nTalvolta le province e municipalit\u00e0 sono raggruppate in 8 regioni, anche se queste non hanno nessuna funzione amministrativa."}
{"id": "2757378", "revid": "344646", "url": "https://it.wikipedia.org/wiki?curid=2757378", "title": "Taylor Gun-Jin Wang", "text": ""}
{"id": "2757385", "revid": "122246", "url": "https://it.wikipedia.org/wiki?curid=2757385", "title": "Nazionale di pallavolo femminile dell'Armenia", "text": "La nazionale di pallavolo femminile dell'Armenia \u00e8 una squadra europea composta dalle migliori giocatrici di pallavolo dell'Armenia ed \u00e8 posta sotto l'egida della Federazione pallavolistica dell'Armenia.\nRisultati.\nLa nazionale di pallavolo femminile dell'Armenia non si \u00e8 mai qualificata ad alcuna competizione."}
{"id": "2757386", "revid": "91612951", "url": "https://it.wikipedia.org/wiki?curid=2757386", "title": "Rubber Bridge", "text": "Il Rubber bridge \u00e8 un gioco di carte, viene anche definito \"partita libera\", sottintendendo che si \u00e8 nell'ambito del bridge, in antitesi al Bridge duplicato.\nViene giocato da quattro giocatori che formano due coppie. Solitamente \u00e8 giocato per il puro divertimento, ma spesso, pu\u00f2 esserlo in maniera pi\u00f9 seria e per denaro. Nel Rubber Bridge, come in tutti i giochi di carte, \u00e8 insita una dose di fortuna, data dal fatto di avere in mano carte pi\u00f9 o meno buone, ma le capacit\u00e0 del giocatore sono preponderanti, a lungo andare, nell'ottenimento dei risultati.\nRegole del Gioco.\nPer giocarlo \u00e8 necessario un mazzo di carte standard da 52, per velocizzare le fasi di gioco, per\u00f2, spesso si usano due mazzi, cosicch\u00e9, mentre il mazziere distribuisce le carte, quello della mano successiva mescola l'altro mazzo e lo fa tagliare.\nIl valore delle carte \u00e8: AKQJ1098765432.\nI semi hanno un rango convenzionale che \u00e8: Senza Atout (SA), Picche(P), Cuori(C), Quadri (Q), Fiori (F); SA \u00e8 il pi\u00f9 alto, F il pi\u00f9 basso.\nIl gioco si svolge in senso orario.\nIl mazziere, dopo averlo mescolato, fa alzare il mazzo al giocatore alla sua destra.\nLe carte debbono essere distribuite una ad una partendo dal giocatore che sta a sinistra del mazziere.\nIl contratto da giocare viene stabilito mediante un'asta (licita) in cui ogni giocatore pu\u00f2 impegnare la propria coppia a conquistare un certo numero di mani se l'atout (briscola) sar\u00e0 quella dalui dichiarata. Una dichiarazione \u00e8 quindi data da un numero, da 1 a 7, che rappresenta il numero di prese, oltre la sesta che ci si impegna a realizzare, e da un seme d'atout. Es. \"1 FIORI\" significa che ci si impegna a realizzare 7 prese con atout Fiori, \"3 SA\" 9 prese giocando senza atout.\nOltre a queste dichiarazioni si pu\u00f2 dire \"PASSO\", oppure \"CONTRO\" nel caso si ritenga che gli avversari non saranno in grado di realizzare il contratto, in questo caso tutti i punti (positivi o negativi) verranno raddoppiati e, se l'ultima licita di un avversario sia stata CONTRO, \"SURCONTRO\" in questo caso i punti vengono quadruplicati. \nIl mazziere \u00e8 il primo a parlare, al loro turno ogni giocatore pu\u00f2 passare o effettuare una chiamata che superi, per numero di prese o per rango del seme, l'ultima effettuata da altri. Es. se l'ultima licita valida \u00e8 stata 2C, un giocatore potr\u00e0 o licitare 3 (o pi\u00f9) di qualsiasi seme, oppure 2P o 2SA (semi di rango superiore a cuori) ma non 2F o 2Q in quanto il rango \u00e8 inferiore a cuori.\nUn giocatore pu\u00f2 dichiarare anche se precedentemente era passato.\nLa licita termina quando tre giocatori consecutivi sono passati, il contratto valido sar\u00e0 allora quello della pi\u00f9 alta dichiarazione (eventualmente contrata o surcontrata), e tale contratto dovr\u00e0 essere giocato dal giocatore, della coppia vincitrice, che per primo ha nominato il seme d'atout.\nIl suo compagno, una volta che l'avversario alla sua destra avr\u00e0 giocato la prima carta (carta di attacco), caler\u00e0 le proprie carte sul tavolo rendendole visibili a tutti e diventer\u00e0 il \"morto\", potendo per quella mano solo osservare l'andamento del gioco, senza parteciparvi attivamente e senza commentarlo o suggerire.\nIl gioco della carta segue queste regole: \u00e8 obbligatorio \"rispondere\", cio\u00e8 giocare una carta dello stesso seme di quella giocata dal primo di mano, se non se ne hanno si pu\u00f2 \"tagliare\" giocando una carta d'atout (se si gioca a colore), oppure \"scartare\" una carta di un altro seme. Quando tutti i quattro giocatori hanno giocato, vincer\u00e0 la mano colui che ha messo in tavola la pi\u00f9 alta carta del seme giocato dal primo, oppure (solo se non si gioca a SA) chi ha messo la carta d'atout pi\u00f9 alta.\nIl vincitore di una mano gioca quindi una nuova carta ed inizia una nuova mano.\nPunteggio.\nIl punteggio viene riportato su un foglio con due colonne (\"NOI\" e \"LORO\"), all'incirca a met\u00e0 viene tracciata una linea orizzontale, che lo divide in \"sopra la linea\" e \"sotto la linea\", sotto la linea si segnano solo i punti relativi a mani dichiarate e fatte, mentre sopra tutti gli altri (bonus, punti in pi\u00f9 o penalit\u00e0 degli avversari). Quando una coppia raggiunge o supera i 100 punti, sotto la linea, ha vinto una manche, viene tracciata una nuova linea orizzontale e tutti i punti precedentemente segnati diventano sopra la linea. La partita viene vinta dalla coppia che per prima si aggiudica due manche.\nPunti per prese: \nQuesti punti si segnano sotto la linea per tutte le prese dichiarate e fatte e sopra la linea per quelle realizzate in pi\u00f9.\nRealizzando un contratto contrato i punti vengono raddoppiati, in pi\u00f9, sopra la linea vengono assegnati 50 punti bonus.\nRealizzando un contratto surcontrato si raddoppiano i punti di un contratto contrato.. \nBonus.\nBonus Partita.\nLa coppia che vince la partita riceve un bonus di 500 punti se gli avversari sono in zona (si dice anche in seconda) cio\u00e8 si sono aggiudicati una manche, altrimenti il bonus \u00e8 di 700 punti.\nPrese Extra.\nSi segnano sopra la linea nel caso di prese realizzate in pi\u00f9 di quelle dichiarate\nOver-tricks per trick:\nBonus Onori.\nIl bonus viene assegnato nel caso che tutti gli onori siano nella medesima mano\nBonus slam.\nPer ogni slam dichiarato e fatto:\nPenalizzazioni.\nsegnati sopra la linea dai difensori in caso di un contratto fallito:\nPer un contratto surcontrato le penalit\u00e0 sono raddoppiate rispetto ad uno contrato.\nEsempio di punteggio.\nQuesto esempio illustra l'andamento di una partita; l'ordine in cui vengono solitamente segnati i risultati va dall'alto in basso, sotto la linea, e dal basso in alto sopra; tipicamente i giocatori vengono denominati usando i punti cardinali, quindi una coppia sar\u00e0 formata da Nord-Sud (NS) e l'altra da Est-Ovest(EO):\nDifferenza arrotondata 200 punti che, nel caso si giocasse a soldi, devono essere moltiplicati per il valore di un punto e rappresentano quanto dovranno ricevere dagli sconfitti.\nTattica.\nNel rubber bridge l'obbiettivo \u00e8 di realizzare il massimo dei punti possibili in ogni mano ed \u00e8 fondamentale cercare di vincere la partita per incassare il bonus relativo che, generalmente, permette di ottenere un vantaggio decisivo sugli avversari. Di converso, la realizzazione di prese extra non ha molta importanza, in quanto il guadagno che si ottiene \u00e8 irrilevante (a differenza di quanto succede nel bridge duplicato.\nQuando ci si rende conto che non \u00e8 possibile giocare per la manche non ha senso contrastare le dichiarazioni dell'avversario, in quanto, a fronte di un piccolo guadagno, si rischia di spingerlo a raggiungere a sua volta la manche, ottenendo un alto punteggio.\nLe dichiarazioni di sacrificio possono costare care ed hanno senso solo se permettono di non far arrivare in seconda gli avversari, in quanto \u00e8 facile essere penalizzati di 500 punti, lo stesso valore del bonus di vittoria.\nStoria.\nRubber bridge \u00e8 la forma tradizionale con cui il bridge era nato. Divenne piuttosto famoso dopo aver ottenuto grossa pubblicit\u00e0 a seguito di un celebre match, che venne definito \"Bridge battle of the century\", che si tenne tra il Dicembre del 1931 ed il Gennaio '32 tra due squadre capitanate da Ely Culbertson e Sydney Lenz. Vennero giocati un totale di 150 smazzate, e la vittoria finale arrise al team di Culbertson con un margine di 8.980 points. L'incontro fu un totale successo sia per il gioco in se stesso che per il concetto di licita preconizzato da Culbertson."}
{"id": "2757389", "revid": "287204", "url": "https://it.wikipedia.org/wiki?curid=2757389", "title": "Dollywood", "text": "Dollywood \u00e8 un parco divertimenti fondato dalla cantante country Dolly Parton nel 1986, di propriet\u00e0 congiunta di Parton e della Herschend Family Entertainment Corporation. Si trova a Pigeon Forge, in Tennessee. A Dollywood fanno capo diverse altre attivit\u00e0 sia commerciali che benefiche. Con oltre 3000 impiegati, Dollywood \u00e8 il pi\u00f9 rilevante datore di lavoro dell'area. Il parco ha oltre 2 milioni di visitatori ogni anno, anche grazie alla presenza nella stessa zona del celebre parco nazionale delle Smoky Mountains, che \u00e8 il parco nazionale pi\u00f9 visitato degli Stati Uniti. Il parco comprende attrazioni tradizionali da parco divertimenti ma anche negozi di artigianato locale, e viene utilizzato come sede per eventi musicali (in alcuni casi anche concerti della Parton) e di altro genere.\nFra le attivit\u00e0 secondarie che fanno capo a Dollywood ci sono il Dollywood's Splash Country (un parco acquatico anch'esso situato a Pigeon Forge) e la catena di teatri-ristorante Dixie Stampede, presente a Pigeon Forge, a Myrtle Beach (Carolina del Sud) e a Branson (Missouri).\nParte dei proventi delle strutture di Dollywood \u00e8 destinato ad attivit\u00e0 benefiche attraverso la Dollywood Foundation, una fondazione che si occupa principalmente dell'alfabetizzazione dei bambini. La Dollywood Foundation gestisce un programma chiamato Imagination Library, che prevede l'invio gratuito di un libro al mese a tutti i bambini di et\u00e0 inferiore ai 6 anni residenti nelle tre aree in cui sono presenti le attivit\u00e0 di Dollywood (Pigeon Forge, Myrtle Beach e Branson)."}
{"id": "2757390", "revid": "14691", "url": "https://it.wikipedia.org/wiki?curid=2757390", "title": "Dollywood Foundation", "text": ""}
{"id": "2757391", "revid": "149727", "url": "https://it.wikipedia.org/wiki?curid=2757391", "title": "G\u00fcstebieser Loose", "text": ""}
{"id": "2757392", "revid": "149727", "url": "https://it.wikipedia.org/wiki?curid=2757392", "title": "Neulietzeg\u00f6ricke", "text": ""}
{"id": "2757393", "revid": "83531", "url": "https://it.wikipedia.org/wiki?curid=2757393", "title": "Charta 08", "text": "Charta 08 (in cinese \u96f6\u516b\u5baa\u7ae0) \u00e8 un manifesto sottoscritto il 10 dicembre 2008 (60\u00ba anniversario della Dichiarazione universale dei diritti dell'uomo) e pubblicato online da 303 intellettuali ed attivisti per i diritti umani cinesi, allo scopo di promuovere una serie di riforme politiche volte alla democratizzazione della Repubblica popolare cinese.\nIl nome \u00e8 tratto dalla famosa Charta 77, documento redatto dai dissidenti cecoslovacchi negli anni Settanta.\nPromotore e coordinatore \u00e8 stato lo scrittore Liu Xiaobo.\nDopo la sua pubblicazione, pi\u00f9 di 8.100 persone, di varie estrazioni sociali ed origini etniche, hanno firmato la carta.\nLe richieste.\nI primi firmatari del documento sono state 303 persone, che hanno sfidato il rischio di essere immediatamente arrestate. I firmatari erano note personalit\u00e0 della cultura, tra cui avvocati, un blogger tibetano e Bao Tong, ex funzionario del Partito Comunista Cinese.\nLa Carta contiene la richiesta di 19 riforme, da attuarsi per migliorare il rispetto dei diritti umani in Cina, che vanno dal funzionamento della giustizia alla libert\u00e0 di associazione, all'introduzione del pluripartitismo. Nel documento si legge: \u00abI conflitti sociali di tutti i tipi si vanno accumulando e il malcontento \u00e8 sensibilmente aumentato\u00bb. E ancora: \u00abIl potere si \u00e8 ripiegato su se stesso al punto che il cambiamento non pu\u00f2 pi\u00f9 essere evitato\u00bb. \u00abLa Cina oggi rimane l'unico grande paese guidato da un regime autoritario, responsabile di numerose violazioni dei diritti umani\u00bb. \u00abLa situazione deve cambiare! Le riforme politiche democratiche non possono pi\u00f9 aspettare.\u00bb\nLe richieste specifiche riguardano:"}
{"id": "2757394", "revid": "14691", "url": "https://it.wikipedia.org/wiki?curid=2757394", "title": "Dollywood's Splash Country", "text": ""}
{"id": "2757396", "revid": "14691", "url": "https://it.wikipedia.org/wiki?curid=2757396", "title": "Dixie Stampede", "text": ""}
{"id": "2757397", "revid": "14691", "url": "https://it.wikipedia.org/wiki?curid=2757397", "title": "Dolly Parton's Dixie Stampede", "text": ""}
{"id": "2757398", "revid": "287204", "url": "https://it.wikipedia.org/wiki?curid=2757398", "title": "Mercedes Cup 1996", "text": "La Mercedes Cup 1996 \u00e8 stato un torneo di tennis giocato sulla terra battuta.\n\u00c8 stata la 20\u00aa edizione dell'Mercedes Cup che fa parte della categoria Championship Series nell'ambito dell'ATP Tour 1996.\nSi \u00e8 giocato a Stoccarda dal 15 al 21 luglio 1996.\nCampioni.\nSingolare.\n Thomas Muster ha battuto in finale Evgenij Kafel'nikov 6\u20132, 6\u20132, 6\u20134\nDoppio.\n Libor Pimek / Byron Talbot hanno battuto in finale Tom\u00e1s Carbonell / Francisco Roig 6\u20132, 5\u20137, 6\u20134"}
{"id": "2757399", "revid": "14691", "url": "https://it.wikipedia.org/wiki?curid=2757399", "title": "Imagination Library", "text": ""}
{"id": "2757401", "revid": "729019", "url": "https://it.wikipedia.org/wiki?curid=2757401", "title": "Armata della Repubblica di Bosnia ed Erzegovina", "text": "L'Esercito della Repubblica di Bosnia ed Erzegovina ( o ARBiH) spesso indicato come Esercito bosniaco, era la forza militare della Repubblica di Bosnia ed Erzegovina. Venne istituito dal governo della Bosnia ed Erzegovina nel 1992 in seguito allo scoppio della guerra bosniaca. Dopo la fine della guerra e la firma dell'accordo di pace di Dayton nel 1995, venne trasformato in Esercito della Federazione di Bosnia ed Erzegovina. L'ARBiH era l'unica forza militare sul territorio della Bosnia ed Erzegovina riconosciuta legale da altri governi. Ai sensi della legge sulla riforma della difesa dello Stato, le forze armate della Bosnia ed Erzegovina vennero unificate in un'unica struttura, le forze armate della Bosnia ed Erzegovina (OSBiH), rendendo defunti gli eserciti delle entit\u00e0.\nStoria.\nCreazione e composizione.\nL'Esercito della Repubblica di Bosnia ed Erzegovina venne formato il 15 aprile 1992, durante i primi giorni della guerra bosniaca. Prima della creazione ufficiale dell'ARBiH, vennero istituiti numerosi gruppi paramilitari e dii protezione civile. La Lega Patriottica (PL) e la Forza di difesa territoriale della Repubblica di Bosnia ed Erzegovina (TORBIH) erano l'esercito ufficiale mentre erano attive anche unit\u00e0 paramilitari come gli Zelene Beretke (Berretti Verdi) e i Crni Labudovi (Cigni Neri). Altri gruppi irregolari includevano gruppi della mafia bosniaca, nonch\u00e9 raccolte di poliziotti ed ex soldati dell'Armata Popolare Jugoslava.\nL'esercito si form\u00f2 in condizioni sfavorevoli e soffr\u00ec di un rifornimento di armi molto limitato. Le carenze critiche includevano i carri armati ed altre armi pesanti. Il primo comandante dell'esercito fu Sefer Halilovi\u0107.\n1992.\nNel 1992, l'ARBiH stava perdendo la maggior parte delle battaglie e, di conseguenza, il 70% della Bosnia era sotto il controllo dell'Armata Popolare Jugoslava (JNA), in seguito dell'Esercito serbo-bosniaco (VRS). Sarajevo era sotto assedio. L'ARBiH aveva difeso Sarajevo con armi leggere. L'esercito era circondato e il trasferimento dei rifornimenti era difficile, se non impossibile. Tuttavia, le forze dell'ARBiH all'interno della sacca di Bihac stavano costantemente difendendo il territorio nonostante fossero circondate da forze ostili.\n1993.\nIl 1993 non vide grandi cambiamenti in prima linea contro i serbi. Invece, quest'anno segn\u00f2 l'inizio della guerra croato-bosniaca nella Bosnia centrale e in Erzegovina, in particolare la regione di Mostar. Sotto pressione e contenute dalle forze serbe pesantemente armate in Bosnia-Erzegovina e in Croazia, le forze della milizia etnica croata, il Consiglio di difesa croato (HVO), spostarono la loro attenzione dalla difesa delle loro parti della Bosnia dai serbi alla tentazione di conquistare il territorio rimanente detenuto dall'esercito bosniaco. \u00c8 opinione diffusa che ci\u00f2 fosse dovuto all'accordo di Kara\u0111or\u0111evo raggiunto tra i presidenti Slobodan Milo\u0161evi\u0107 e Franjo Tu\u0111man per dividere la Bosnia tra la Croazia e la Serbia. Per raggiungere questo obiettivo, le forze croate avrebbero dovuto sconfiggere l'esercito bosniaco, poich\u00e9 il territorio che volevano era sotto il controllo del governo bosniaco. L'HVO, con grande impegno da parte dei militari della Repubblica di Croazia e il sostegno materiale dei serbi, attacc\u00f2 la popolazione civile bosniaca in Erzegovina e nella Bosnia centrale, avviando una pulizia etnica dei territori popolati della Bosnia, come nella pulizia etnica della valle di La\u0161va.\nLe forze bosniache ampiamente mal equipaggiate, combattendo su due fronti, furono in grado di respingere i croati e ottenere territorio contro di loro su tutti i fronti. A quel tempo, a causa della sua posizione geografica, la Bosnia era circondata da forze croate e serbe da tutte le parti. Non c'era modo d'importare armi o cibo. Ci\u00f2 che salv\u00f2 la Bosnia in quel momento fu il suo vasto complesso industriale (acciaio e altre industrie pesanti), che fu in grado di passare alla produzione militare. Dopo una breve ma sanguinosa guerra, e una volta che i croati si resero conto che la loro collaborazione con i serbi non avrebbe portato loro alcun vantaggio territoriale, accettarono l'accordo di pace del \"Trattato di Washington\" della leadership americana. Da quel momento in poi, le forze governative croate e bosniache combatterono come alleati contro i serbi.\n1994.\nVenne concordata una rinnovata alleanza tra l'HVO e l'ARBiH, con l'obiettivo di formare una forza forte in grado di combattere il VRS molto pi\u00f9 forte e meglio equipaggiato. Questo fu il momento di frequenti negoziati di pace.\n1995.\nNonostante la perdita di diversi enclavi, in particolare Srebrenica, il 1995 fu caratterizzato dalle offensive del HVO e dell'ARBiH e successivamente dall'intervento NATO. A seguito dell'accordo di Spalato, l'esercito croato, con la cooperazione di ARBiH e HVO, lanci\u00f2 una serie di operazioni: \", Summer '95, Storm e Mistral 2.\" Insieme, le forze bosniache lanciarono operazioni come Sana. Gli eserciti bosniaco e croato erano all'offensiva in questa fase, conquistarono tutta la Bosnia occidentale e la capitale serba Banja Luka fu seriamente minacciata poich\u00e9 entrambe le forze erano a 20 km fuori citt\u00e0, fino a quando i negoziati di pace fermarono ulteriori spargimenti di sangue.\nIn seguito al secondo massacro di Markale, venne lanciato un intervento della NATO, che distrusse gran parte dell'infrastruttura dei VRS in pochi giorni attraverso l'operazione Deliberate Force. La guerra fin\u00ec con la firma dell'accordo di Dayton.\nOrganizzazione dell'esercito ed ufficiali comandanti.\nPrima della centralizzazione.\nLa leadership politica di Sarajevo s'incontr\u00f2 a Mehurici per decidere le alternative se la Slovenia e la Croazia avessero dovuto seguire i loro piani dichiarati per dichiarare l'indipendenza. Dopo questa riunione del consiglio Hasan Cengic incontr\u00f2 Rusmir Mahmutcehajic per proporre la formazione di una forza paramilitare che sarebbe stata un'aggiunta al SDA. Una volta approvata da Alija Izetbegvic si costitu\u00ec la prima organizzazione di difesa nota come \"Lega Patriottica\". Un'altra forza paramilitare nota come \"Berretti Verdi\" sarebbe stata formata dalla gente per aiutare i luoghi dove non vi era alcuna difesa organizzata dall'autorit\u00e0 locale. Quando la Bosnia dichiar\u00f2 l'indipendenza, venne istituita la \"Difesa Territoriale\" come esercito ufficiale dello stato e la Lega Patriottica venne integrata un mese dopo. L'esistenza di altri gruppi armati avrebbe portato il governo a richiedere l'unificazione di tutte le entit\u00e0 armate in una formazione creando una forza armata ufficiale. Questa richiesta di riforma non durer\u00e0 a lungo poich\u00e9 tutte le altre entit\u00e0, tranne quelle dei separatisti, si uniranno per costituire un esercito centralizzato. L'esercito appena riformato sarebbe stato ancora noto come \"Difesa Territoriale\" fino a luglio, quando venne ufficialmente istituito l'Esercito della Repubblica di Bosnia ed Erzegovina.\nDopo la centralizzazione.\nIl nuovo esercito venne diviso in corpi d'armata, ciascuno di stanza in un particolare territorio. Nel 1993, la maggior parte delle brigate vennero ribattezzate Truppe di montagna dato che la mancanza di armi pesanti rese organizzativamente inutile elencarle come fanteria o fanteria motorizzata. Inoltre, il terreno bosniaco favoriva la fanteria leggera rispetto alle formazioni corazzate e meccanizzate. Le forze speciali a fianco della polizia militare erano controllate direttamente dallo stato maggiore dell'esercito, ma ci\u00f2 non negava ancora che formazioni di unit\u00e0 pi\u00f9 piccole di op. spec. e battaglioni di polizia militare o brigate specificatamente si formassero in modo indipendente nei corpi d'armata."}
{"id": "2757403", "revid": "339392", "url": "https://it.wikipedia.org/wiki?curid=2757403", "title": "Challenge Cup maschile", "text": ""}
{"id": "2757406", "revid": "21921", "url": "https://it.wikipedia.org/wiki?curid=2757406", "title": "La rosa de los vientos", "text": "La rosa de los vientos \u00e8 un album in studio del gruppo musicale cileno Inti-Illimani, pubblicato nel 1999.\nDescrizione.\nIl disco contiene l'omonima \"Cantata para Inti-Illimani, coro y orquesta\" con musiche scritte da Horacio Salinas su testi di Patricio Manns eseguite unitamente alla Orquesta Cl\u00e1sica de la Universidad de Santiago diretta da Santiago Meza e al Coro Madrigalista de la Universidad de Santiago. Il lavoro nasce da una commissione fatta dal regista Ricardo Larra\u00edn.\nPer quanto divisa in 12 movimenti, la cantata \u00e8 in realt\u00e0 un unico lungo brano in cui i temi scivolano uno dentro l'altro senza interruzioni. Questo lavoro \u00e8 stato pensato per il 19\u00ba Jamboree mondiale dello scautismo che si \u00e8 tenuto a Picarqu\u00edn, in Cile, dal 27 dicembre 1998 al 6 gennaio 1999. \nL'orchestrazione \u00e8 stata realizzata con la collaborazione di Jos\u00e9 Miguel Tobar.\nIl brano \"Angelo\" \u00e8 qui presente in una nuova versione dopo essere stato inciso nel disco Andadas.\nIl disco, registrato tra dicembre 1998 e marzo 1999, \u00e8 stato pubblicato nello stesso anno dalla Warner Music Chile."}
{"id": "2757407", "revid": "149727", "url": "https://it.wikipedia.org/wiki?curid=2757407", "title": "Altreetz", "text": ""}
{"id": "2757408", "revid": "149727", "url": "https://it.wikipedia.org/wiki?curid=2757408", "title": "M\u00e4dewitz", "text": ""}
{"id": "2757409", "revid": "149727", "url": "https://it.wikipedia.org/wiki?curid=2757409", "title": "Neuk\u00fcstrinchen", "text": ""}
{"id": "2757410", "revid": "149727", "url": "https://it.wikipedia.org/wiki?curid=2757410", "title": "Neureetz", "text": ""}
{"id": "2757411", "revid": "149727", "url": "https://it.wikipedia.org/wiki?curid=2757411", "title": "Neur\u00fcdnitz", "text": ""}
{"id": "2757415", "revid": "149727", "url": "https://it.wikipedia.org/wiki?curid=2757415", "title": "Z\u00e4ckericker Loose", "text": ""}
{"id": "2757417", "revid": "149727", "url": "https://it.wikipedia.org/wiki?curid=2757417", "title": "Harnekop", "text": ""}
{"id": "2757418", "revid": "149727", "url": "https://it.wikipedia.org/wiki?curid=2757418", "title": "Pr\u00e4dikow", "text": ""}
{"id": "2757419", "revid": "149727", "url": "https://it.wikipedia.org/wiki?curid=2757419", "title": "Sternebeck", "text": ""}
{"id": "2757421", "revid": "775372", "url": "https://it.wikipedia.org/wiki?curid=2757421", "title": "Lingua thao", "text": "La lingua thao, conosciuta anche come sao, \u00e8 la lingua parlata dal popolo Thao di aborigeni taiwanesi, residenti nella regione del lago Riyue, nella Taiwan centrale. Nel 2000 erano stimati circa 5-6 parlanti Thao, tutti sopra i 60 anni di et\u00e0.&lt;br&gt;La lingua thao \u00e8 una delle lingue formosane, della pi\u00f9 grande famiglia delle lingue austronesiane, ed ha due dialetti denominati brawbaw e shtafari.\nFonetica.\nLa vocale si pronuncia dopo e ; la vocale si pronuncia dopo e .\nRaddoppiamento.\nLa lingua thao presenta due casi (tre secondo alcuni studiosi) di raddoppiamento linguistico: raddoppiamento con la particella \"ca\", raddoppiamento completo e raddoppiamento a destra, quest'ultimo assimilabile da alcuni al raddoppiamento completo."}
{"id": "2757424", "revid": "404338", "url": "https://it.wikipedia.org/wiki?curid=2757424", "title": "Russian National Socialist Party", "text": ""}
{"id": "2757431", "revid": "767487", "url": "https://it.wikipedia.org/wiki?curid=2757431", "title": "Il barone di Corb\u00f2", "text": "Il barone di Corb\u00f2 \u00e8 un film del 1939 diretto da Gennaro Righelli.\nSoggetto liberamente tratto dalla commedia omonima di Luigi Antonelli, che partecipa anche alla sceneggiatura.\nLa critica.\nFrancesco Callari nelle pagine di Film del 27 aprile 1940, \u00ab La commedia di Antonelli \u00e8 fiacca e sfrutta vecchi sistemi pochiadistici : il fatto di inserire nel frusto imbarazzo di un marito che si vede d'improvviso piombare l'amante in casa, l'episodio dei pazzi criminali che scappano dal manicomio, invadono la villa e sono scambiati per savi. Gli episodi nuovi inseriti nella sceneggiatura danno, secondo Righelli, un maggior ritmo alla pellicola. In tutti i film italiani l'azione principale si svolge in una grande sala dove uno scalone porta al piano superiore, anche qui un lussuoso scalone \u00e8 in bella mostra \u00bb"}
{"id": "2757436", "revid": "194688", "url": "https://it.wikipedia.org/wiki?curid=2757436", "title": "Alleanza Toro S.p.A.", "text": ""}
{"id": "2757443", "revid": "1853226", "url": "https://it.wikipedia.org/wiki?curid=2757443", "title": "Armeeabteilung Steiner", "text": "Il Distaccamento d'armata Steiner (tedesco: Armeeabteilung Steiner) fu un'unit\u00e0 militare della Wehrmacht, costituita per volere di Hitler il 21 aprile 1945, nel corso delle prime fasi della Battaglia di Berlino. Al suo comando fu posto l'Obergruppenf\u00fchrer delle SS Felix Steiner, gi\u00e0 comandante del III. SS-Panzerkorps.\nLe dimensioni di questa nuova unit\u00e0 erano leggermente pi\u00f9 grandi di quelle di un normale corpo d'armata, ma comunque inferiori a quelle di un'armata; per tale motivo si diede al contingente la denominazione di \"distaccamento d'armata\". Secondo i piani del F\u00fchrer, al \"Distaccamento d'armata Steiner\" sarebbe spettato il compito di sferrare un attacco decisivo contro le forze dell'Armata rossa, che ormai stavano accingendosi a circondare Berlino. Questo piano, per\u00f2, era assolutamente fuori dalla realt\u00e0 militare di quella battaglia: l'inferiorit\u00e0 numerica, l'impossibilit\u00e0 di manovra e la carenza di risorse e riserve fece fallire l'attacco di Steiner prima ancora che esso potesse avere inizio.\nPremessa.\nQuando il 16 aprile 1945 ebbe inizio l'offensiva sovietica lungo la linea Oder-Neisse, al Gruppo d'armate Vistola del generale Gotthard Heinrici tocc\u00f2 la difesa della parte settentrionale del fronte. In questo settore, l'incarico pi\u00f9 delicato sarebbe spettato alla IX Armata (al comando del generale Theodor Busse), che si trovava a difendere le posizioni pi\u00f9 vicine a Berlino: una sua sconfitta avrebbe aperto all'Armata rossa la strada per la conquista della capitale del Reich.\nIl III Corpo d'armata corazzato delle SS, al comando dell'Obergruppenf\u00fchrer Felix Steiner costituiva l'unit\u00e0 di riserva a disposizione del Gruppo d'armate Vistola. Gi\u00e0 nel secondo giorno di combattimenti, due delle migliori divisioni a disposizione di Steiner ricevettero l'ordine di unirsi alla IX Armata di Busse, allo scopo di fortificarne le posizioni: la divisione delle SS \u201cNordland\u201d pass\u00f2 sotto il comando del LVI Corpo d'armata corazzato di Helmuth Weidling (impegnato nella battaglia delle Alture Seelow); la divisione SS \u201cNederland\u201d, invece, fu spedita a sud ovest di Francoforte sull\u2019Oder e riassegnata al V Corpo d'armata di montagna delle SS.\nL'arrivo al fronte delle divisioni di riserva non valse a impedire una sconfitta ormai sicura per le truppe tedesche; il I Fronte Bielorusso (1FB) del Maresciallo Georgy Zhukov sfond\u00f2 il 19 aprile le linee difensive sulle Alture Seelow, lanciandosi rapidamente verso Berlino: gi\u00e0 il 21 aprile le avanguardie della II Armata corazzata della Guardia avevano occupato Bernau, a soli 15 chilometri da Berlino.\nQuesto sfondamento del fronte determin\u00f2 la creazione di un profondo saliente, che spinse il grosso della IX Armata verso sud, isolando alcune divisioni ancora attive a nord del saliente dal comando d'Armata. Alle poche unit\u00e0 ancora inquadrate nel III Corpo d'armata corazzato SS fu ordinato di raggruppare tutte le forze disponibili e costituire una nuova linea difensiva lungo il canale fluviale Finow, nelle prossimit\u00e0 di Eberswalde, cos\u00ec da coprire il fianco meridionale della III Armata corazzata.\nCreazione e denominazione.\nHitler era ormai sempre meno lucido nella gestione delle operazioni militari, perdendo cos\u00ec sempre di pi\u00f9 il contatto con la realt\u00e0 tragica in cui operavano i resti della Wehrmacht. Ancora immaginava che le sue forze potessero, con un attacco ben assestato, interrompere l'avanzata sovietica e impedire l'accerchiamento di Berlino. Il 21 aprile, nel corso di una delle quotidiane conferenze del F\u00fchrer, diede disposizioni affinch\u00e9 si avviasse una controffensiva.\nCome atto preliminare al contrattacco, le scarse unit\u00e0 ancora sotto il comando di Steiner vennero rinominate in \"Distaccamento d'armata Steiner\" (in tedesco: \"Armeeabteilung Steiner\"). Per aumentare la forza d'urto di quest'unit\u00e0, le vennero assegnate le tre divisioni del 101\u00ba Corpo d'armata, che l'attacco sovietico aveva isolato dal comando della 9\u00aa Armata, nonch\u00e9 il 56\u00ba Corpo d'armata corazzato, che si era ritirato poco sotto Werneuchen, nel fianco meridionale del saliente determinato dall'avanzata della 2\u00aa Armata corazzata della Guardia.\nIl piano di Hitler.\nSecondo i piani di Hitler, le tre divisioni appena assegnate al \"Distaccamento d'armata Steiner\" (la 4. SS-Polizei-Panzergrenadierdivision, la 5. J\u00e4ger-Division e la 25. Panzergrenadier-division) avrebbero dovuto attaccare le posizioni sovietiche da nord, ricongiungendosi con il 56\u00ba Corpo d'armata corazzato che invece avrebbe dovuto muovere da sud. L'obiettivo di quest'attacco combinato era quello di spezzare il saliente formato dal 1FB in due settori, isolando le avanguardie sovietiche pi\u00f9 prossime a Berlino.\nQuesto piano faceva parte di una strategia di difesa pi\u00f9 complessiva immaginata da Hitler, che mirava ad assestare un duro colpo ai sovietici. Mentre il \"Distaccamento d'armata Steiner\" avrebbe dovuto fermare il 1FB a nord, la 9\u00aa Armata, ormai isolata a sud di Berlino, avrebbe dovuto prepararsi a un attacco contro le forze sovietiche del 1FU, ricongiungendosi con i resti della 4\u00aa Armata Panzer. Questa manovra sarebbe dovuta servire a creare le condizioni per avvolgere successivamente le forze sovietiche in una tenaglia formata dalle forze della 9\u00aa Armata a sud e del \"Distaccamento d'armata Steiner\" a nord.\nLa realizzazione di una serie di manovre cos\u00ec complesse, teoricamente realizzabile sulla carta, era impossibile sia per l'evidente superiorit\u00e0 numerica da parte dei sovietici, ma soprattutto per la carenza di armamenti, rifornimenti e riserve da parte dell'esercito tedesco, le cui posizioni ormai erano state sfondate su tutto il fronte. Per questo il piano suggerito da Hitler incontr\u00f2 lo scetticismo di tutti i vertici militari tedeschi; lo stesso Steiner, non appena fu informato del piano, comunic\u00f2 ad Heinrici che non avrebbe potuto eseguire gli ordini: la 5. J\u00e4ger-Division e la 25. Panzergrenadier-division erano impegnate a difendere le loro posizioni, mentre i due unici battaglioni disponibili della 4. SS-Polizei-Panzergrenadierdivision non disponevano di armi sufficienti per un attacco.\nA quel punto Heinrici comunic\u00f2 al generale Hans Krebs, nuovo Capo di Stato Maggiore dell'Esercito (OKH), che il piano d'attacco era inattuabile. Chiese di discuterne con Hitler in persona, ma gli venne detto che il F\u00fchrer era troppo impegnato.\nLa fine.\nConsiderando l'inadeguatezza delle forze sotto il suo comando, Steiner si rifiut\u00f2 di attaccare. Quando fu informato della cosa nel corso della conferenza pomeridiana del 22 aprile, Hitler and\u00f2 su tutte le furie, lasciandosi andare a una reazione violenta contro i presenti.\nNel frattempo la situazione per il \"Distaccamento d'armata Steiner\" era diventata sempre pi\u00f9 critica: la 4. SS-Polizei-Panzergrenadierdivision fu scacciata dalla citt\u00e0 di Eberswalde, mentre la 5. J\u00e4ger-Division inizi\u00f2 a ritirarsi bruscamente. I promessi rinforzi della 2. Marine-Division, oltretutto, erano ancora troppo distanti dal fronte per dare respiro a truppe gi\u00e0 stremate da una lunga battaglia. Steiner rinunci\u00f2 quindi a ogni proposito offensivo, limitandosi a proteggere il suo nuovo centro di raccolta a Oranienburg, ormai minacciato dai sovietici dopo la caduta di Eberswalde.\nMentre la Battaglia di Berlino infuriava, Steiner inizi\u00f2 a predisporre una ritirata ad occidente delle unit\u00e0 ancora sotto il suo comando. In questo modo, ci\u00f2 che rimaneva del \"Distaccamento d'armata Steiner\" si arrese nelle mani degli Alleati."}
{"id": "2757446", "revid": "287204", "url": "https://it.wikipedia.org/wiki?curid=2757446", "title": "Tulu\u00e0", "text": ""}
{"id": "2757447", "revid": "287204", "url": "https://it.wikipedia.org/wiki?curid=2757447", "title": "Tulua", "text": ""}
{"id": "2757448", "revid": "287204", "url": "https://it.wikipedia.org/wiki?curid=2757448", "title": "Legg Mason Tennis Classic 1996", "text": "Il Legg Mason Tennis Classic 1996 \u00e8 stato un torneo di tennis giocato sul cemento. \n\u00c8 stata la 28\u00aa edizione del Legg Mason Tennis Classic che fa parte della categoria Championship Series nell'ambito dell'ATP Tour 1996.\nSi \u00e8 giocato sui campi di cemento all'aperto del William H.G. FitzGerald Tennis Center di Washington dal 15 al 21 luglio 1996.\nCampioni.\nSingolare.\n Michael Chang ha battuto in finale Wayne Ferreira 6\u20132, 6\u20134\nDoppio.\n Grant Connell / Scott Davis hanno battuto in finale Doug Flach / Chris Woodruff 7\u20136, 3\u20136, 6\u20133"}
{"id": "2757450", "revid": "21880", "url": "https://it.wikipedia.org/wiki?curid=2757450", "title": "Staphylinus olens", "text": ""}
{"id": "2757456", "revid": "287204", "url": "https://it.wikipedia.org/wiki?curid=2757456", "title": "Cincinnati Open 1996 - Singolare", "text": "Il singolare del Cincinnati Open 1996 \u00e8 stato un torneo di tennis facente parte dell'ATP Tour.\nAndre Agassi ha battuto in finale Michael Chang 7\u20136 (7\u20134), 6\u20134.\nTeste di serie.\nLe prime 8 teste di serie hanno ricevuto un bye per il 2\u00ba turno."}
{"id": "2757459", "revid": "287204", "url": "https://it.wikipedia.org/wiki?curid=2757459", "title": "Serie A 1914-1915", "text": "L'edizione 1914-15 della Serie A svizzera vide la vittoria finale del Br\u00fchl St. Gallen.\nClassifiche gironi.\nGirone Est.\nSpareggio per il primo posto\nPlayoff per il titolo.\nSemifinali.\nIn seguito ad un reclamo del Br\u00fchl, la gara viene ripetuta.\nRelegazione.\nDurante il periodo bellico non sono previste retrocessioni n\u00e9 promozioni."}
{"id": "2757462", "revid": "4175", "url": "https://it.wikipedia.org/wiki?curid=2757462", "title": "Serie A 1981-1982 (rugby a 15)", "text": "La serie A 1981-82 fu il 52\u00ba campionato nazionale italiano di rugby a 15 di prima divisione.\n con una formula inedita in tre fasi basata su accessi diretti alle fasi successive e ripescaggi.\nMentre tra prima e seconda fase ciascuna squadra disput\u00f2 12 incontri (6 per fase), in fase finale le squadre impegnate per lo scudetto disputarono ulteriori 10 match, laddove quelle impegnate per la salvezza ne disputarono 8 ciascuna; si tratt\u00f2 una formula, mai pi\u00f9 riproposta in seguito, che suscit\u00f2 perplessit\u00e0 gi\u00e0 dalla sua presentazione.\nNel campionato successivo fu semplificata con due gironi di prima fase e due di fase finale.\nCampione d'Italia si conferm\u00f2 , al suo quarto scudetto, secondo consecutivo; a retrocedere furono invece (che in prima fase si era qualificata direttamente alla fase d'Eccellenza), , e , alla sua prima presenza in serie A.\nTra gli altri fatti di interesse statistico, si registra il terzo posto dell', miglior risultato in campionato della squadra siciliana, e l'esordio in serie A del ; dal punto di vista commerciale, infine, si registrano 13 squadre su 16 con un contratto di sponsorizzazione, proporzione mai realizzatasi in precedenza.\nFormula.\nIl torneo fu diviso in tre fasi, rispettivamente \"prima fase\", \"seconda fase\" e \"fase finale\" (quest'ultima deputata a designare la squadra campione d'Italia e le retrocedende).\nLe prime due fasi furono a quattro gironi, la fase finale previde un girone-scudetto a 6 squadre e due gironi-salvezza da 5 squadre ciascuno."}
{"id": "2757463", "revid": "104458", "url": "https://it.wikipedia.org/wiki?curid=2757463", "title": "Sci alpino ai XXI Giochi olimpici invernali - Supercombinata femminile", "text": "Tra le competizioni dello sci alpino ai XXI Giochi olimpici invernali di la supercombinata femminile si disput\u00f2 gioved\u00ec 18 febbraio sulla pista Franz's di Whistler; la tedesca Maria Riesch vinse la medaglia d'oro, la statunitense Julia Mancuso si aggiudic\u00f2 quella d'argento e la svedese Anja P\u00e4rson quella di bronzo. La gara era originariamente in programma il 14 febbraio; fu rinviata a causa delle avverse condizioni meteorologiche.\nLa specialit\u00e0 fece in questa occasione il suo esordio ai Giochi olimpici sostituendo la classica combinata, che prevede lo svolgimento di una discesa libera e uno slalom speciale in due manche; la supercombinata contempla invece una discesa di lunghezza ridotta e una sola manche di slalom e la classifica finale viene determinata dalla somma dei tempi complessivi stabiliti nelle due prove.\nPer la Mancuso si tratt\u00f2 della seconda medaglia d'argento ai Giochi di Vancouver, dopo quella vinta nella discesa libera del giorno precedente, mentre la Riesch avrebbe vinto una seconda medaglia d'oro nello slalom speciale del 26 febbraio.\nDetentrice uscente del titolo era la croata Janica Kosteli\u0107, che aveva vinto la gara dei XX Giochi olimpici invernali di disputata sui tracciati di San Sicario e Sestriere precedendo l'austriaca Marlies Schild e la P\u00e4rson (che a Vancouver quindi biss\u00f2 la medaglia di bronzo); la campionessa mondiale in carica era l'austriaca Kathrin Zettel, vincitrice a Val-d'Is\u00e8re 2009 davanti alla svizzera Lara Gut e all'austriaca Elisabeth G\u00f6rgl.\nRisultati.\nLegenda:\nDNF = prova non completata\nDNS = non partita\nPos. = posizione\nPett. = pettorale\n1\u00aa manche:\nOre: 9.30 (UTC-8)\nPista: Franz's\nPartenza: 1\u00a0500\u00a0m\u00a0s.l.m.\nArrivo: 825\u00a0m\u00a0s.l.m.\nLunghezza: 2\u00a0500\u00a0m\nDislivello: 675\u00a0m\nPorte: 36\nTracciatore: Jan Tischhauser (FIS)\n2\u00aa manche:\nOre: 12.30 (UTC-8)\nPista: Franz's\nPartenza: 974\u00a0m\u00a0s.l.m.\nArrivo: 805\u00a0m\u00a0s.l.m.\nLunghezza: 765\u00a0m\nDislivello: 169\u00a0m\nPorte: 55\nTracciatore: Klemen Bergant (Slovenia)"}
{"id": "2757466", "revid": "599013", "url": "https://it.wikipedia.org/wiki?curid=2757466", "title": "Versalles", "text": ""}
{"id": "2757467", "revid": "1784425", "url": "https://it.wikipedia.org/wiki?curid=2757467", "title": "Ren\u00e9 Pr\u00e9val", "text": "Fu presidente anche precedentemente, dal 7 febbraio 1996 al 7 febbraio 2001, e Primo Ministro dal 13 febbraio 1991 all'11 ottobre 1991.\nBiografia.\nPr\u00e9val nacque a Marmelade, Haiti. Studi\u00f2 economia alla College of Gembloux e all'Universit\u00e0 di Lovanio in Belgio. Studi\u00f2 anche biologia all'Universit\u00e0 di Pisa in Italia. Il padre di Pr\u00e9val anch'egli agronomo, aveva ricoperto la posizione di Ministro dell'Agricoltura nel governo del generale Paul Magloire, predecessore di Duvalier. Quando lasci\u00f2 Haiti a causa del suo impegno politico come potenziale opponente di Duvalier, il padre di Preval lavor\u00f2 presso l'ONU in Africa.\nDopo aver passato cinque anni a Brooklyn, lavorando come cameriere, Pr\u00e9val torn\u00f2 ad Haiti e ottenne una posizione come esperto in Risorse Minerarie Nazionali. Dopo alcuni anni apr\u00ec una panetteria a Port-au-Prince assieme ad altri soci. Mentre proseguiva ad occuparsi dei propri affari continuava ad essere attivo in circoli politici e in lavori di sostegno umanitario, tipo portare il pane all'orfanatrofio del padre Salesiano Jean-Bertrand Aristide, con il quale egli svilupp\u00f2 una forte amicizia.\nDopo l'elezione di Aristide a presidente nel 1990, Pr\u00e9val serv\u00ec come primo ministro dal 13 febbraio all'11 ottobre 1991, e and\u00f2 in esilio in seguito al colpo di stato militare del 30 settembre 1991. Il 6 dicembre 2009 Preval spos\u00f2 Elisabeth D\u00e9brosse Delatour, una dei suoi consiglieri economici e vedova di Leslie Delatour, l'ex governatore della banca centrale di Haiti. Il primo e secondo matrimonio di Preval con Guerda Benoit e Solange Lafontant rispettivamente si conclusero entrambi con il divorzio.\nPrima presidenza.\nNel 1996, Pr\u00e9val fu eletto presidente per un mandato di cinque anni, con l'88% del voto popolare. Con il suo insediamento del 1996, Pr\u00e9val divenne il secondo capo di stato eletto democraticamente nel paese in 200 anni di storia. Nel 2001, divenne il secondo presidente di Haiti a dover lasciare il proprio ufficio come risultato della fine di un secondo mandato ininterrotto il primo fu il generale Nissage Saget, presidente dal 1869 al 1874.\nCome presidente, Pr\u00e9val istitu\u00ec numerose riforme economiche, notoriamente la privatizzazione di varie compagnie governative. Verso la fine del proprio mandato presidenziale il tasso di disoccupazione (sebbene ancora piuttosto alto) era sceso ai livelli pi\u00f9 bassi dalla caduta di Fran\u00e7ois Duvalier. Pr\u00e9val istitu\u00ec anche un programma aggressivo di riforme agrarie nelle campagne haitiane. La sua presidenza, tuttavia, fu anche segnata da forti scontri con il parlamento dominato dai membri del partito di opposizione (OPL) e una crescente influenza del Fanmi Lavalas (partito dell'ex presidente), che si opponeva alle modifiche strutturali e al programma di privatizzazione del governo di Pr\u00e9val.\nCome presidente, Pr\u00e9val era grande sostenitore delle indagini e dei processi connessi alle violazioni dei diritti umani commesse da militari e polizia.\nPr\u00e9val dissolse il parlamento nel 1999 e govern\u00f2 a gradi per tutta la durata residua del suo mandato presidenziale.\nSeconda presidenza.\nElezione.\nPr\u00e9val corse contro Lespwa candidato nelle elezioni presidenziali del 2006. L'elezione ebbe luogo dopo circa due anni di controllo del paese da parte delle forze di pace internazionali, che qualcuno descrisse come una dittatura. I risultati parziali delle elezioni, pubblicati il 9 febbraio, indicavano che aveva vinto con circa il 60% dei voti, ma quando ulteriori risultati furono pubblicati la sua percentuale scese al 48,7% \u2013 rendendo necessario il ballottaggio. Molti giorni di manifestazioni popolari a favore di Pr\u00e9val si tennero a Port-au-Prince e in altre citt\u00e0 di Haiti. Il 14 febbraio, Pr\u00e9val proclam\u00f2 che c'erano state frodi nel conteggio dei voti e domand\u00f2 di essere dichiarato vincente al primo turno. Le proteste paralizzarono la capitale con barricate in fiamme e l'assedio dell'Hotel Montana, dislocato nel sobborgo di Petionville \u2014 per domandare che venisse riconosciuta la vittoria di Pr\u00e9val al primo turno. Il 16 febbraio 2006, Pr\u00e9val fu dichiarato vincitore delle elezioni presidenziali con la percentuale del 51,15% dei voti.\nSi insedi\u00f2 il 14 maggio; non poteva insediarsi prima perch\u00e9 doveva attendere che si formasse prima il parlamento. Quando si insedi\u00f2 insistete sull'importanza dell'unit\u00e0 dicendo che le divisioni erano il principale problema di Haiti e che gli haitiani dovevano lavorare tutti insieme. Il 17 maggio, nomin\u00f2 Jacques-\u00c9douard Alexis, che aveva gi\u00e0 servito come primo ministro durante la prima presidenza Pr\u00e9val, nuovamente come Primo Ministro. Dopo essersi insediato, Pr\u00e9val firm\u00f2 immediatamente un contratto petrolifero con il Venezuela e si rec\u00f2 negli Stati Uniti a Cuba, e in Francia.\nPr\u00e9val deve molto del suo successo alla gente povera di Haiti; era particolarmente sostenuto nei sobborghi pi\u00f9 poveri di Port-au-Prince. Tuttavia, molti dei poveri domandavano che all'ex presidente Aristide fosse permesso di rientrare e che i lavoratori delle imprese civili licenziati dal governo Latortue fossero riassunti. Questo caus\u00f2 tensioni notevoli nei sobborghi di Port-au-Prince. Pr\u00e9val promise di costruire un massiccio sistema stradale che avrebbe aiutato il commercio ed incrementato i trasporti nel paese.\nIntegrazione Latino Americana.\nHaiti sotto Pr\u00e9val ha cooperato diplomaticamente e fraternamente con paesi dell'America Latina. L'alleanza Latino Americana di Haiti offr\u00ec al paese ci\u00f2 di cui aveva bisogno. Il paese che lentamente stabilizzato ha beneficiato di una solida relazione economica con il Venezuela. Questa amicizia tra il presidente venezuelano Hugo Ch\u00e1vez ed il presidente haitiano sfoci\u00f2 in vari accordi economici. Quattro centrali elettriche (40-megawatt, e 30-megawatt, e due 15-megawatt) erano in programma per essere costruite ad Haiti. Una raffineria con la capacit\u00e0 di produzione di 10.000 barili di petrolio al giorno era anche in programma. L'aiuto fornito ad Haiti dal Venezuela si fondava su di un atto storico in cui il paese di Haiti dava il benvenuto a Sim\u00f3n Bol\u00edvar e offriva aiuto militare per aiutare Bolivar nella sua causa per liberare l'America latina.\nFidel Castro, Ra\u00fal Castro e altri diplomatici cubani come il vice presidente Esteban Lazo Hernandez hanno ringraziato Haiti per aver sempre votato alle Nazioni Unite contro l'embargo economico a Cuba da parte degli Stati Uniti.\nI rapporti diplomatici di Pr\u00e9val con i colleghi latino americani hanno aperto molte opportuni\u00e0 economiche ad Haiti. Pr\u00e9val si incontr\u00f2 con molti leader latino americani come Fidel Castro, Evo Morales della Bolivia (che aveva una situazione economica simile a quella di Haiti), Mart\u00edn Torrijos di Panama, e Leonel Fern\u00e1ndez della vicina Repubblica Dominicana. Le relazioni con la Repubblica Dominicana si rafforzarono molto grazie alla volont\u00e0 di Pr\u00e9val di terminare le dispute e di dare importanza alla cooperazione. La Repubblica Dominicana fu la prima visita ufficiale di Pr\u00e9val. Pr\u00e9val poi visit\u00f2 gli Stati Uniti, dove fu congratulato dal presidente statunitense Bush per la sua rielezione. \nGli Stati Uniti considerarono l'incontro con Bush un buon segno di relazioni eccellenti tra USA e Haiti.\nTumulti di aprile 2008.\nIn aprile 2008, dei tumulti scoppiarono a causa dell'alto costo del cibo; dal 2007, i prezzi di un numero di cibi essenziali, incluso il riso, era aumentato del 50%. I rivoltosi attaccarono il palazzo presidenziale l'8 aprile ma furono respinti dalle truppe dell'ONU. il 9 aprile, Pr\u00e9val fece un appello alla calma; disse che l'aumento dei prezzi del cibo era un problema mondiale, ma che il problema non si sarebbe risolto distruggendo i negozi, e aggiunse di avere ordinato alla polizia haitiana e ai soldati dell'ONU di far finire la ribellione\". Nonostante la richiesta che le tasse sul cibo importato fossero ridotte, Pr\u00e9val disse che non poteva farlo perch\u00e9 aveva bisogno di soldi; promise di aumentare la produzione di cibo ad Haiti in modo che il paese non fosse cos\u00ec dipendente dalle merci importate, ma questa era solo una delle richieste dei manifestanti. Il 12 aprile il senato di Haiti vot\u00f2 per la rimozione del primo ministro Alexis, e Pr\u00e9val annunci\u00f2 che il prezzo del riso sarebbe stato ridotto. Disse anche che avrebbe richiesto l'aiuto economico del Venezuela.\nTerremoto del 2010.\nIl 12 gennaio Port-au-Prince fu colpita da un terremoto. Le prime notizie riportavano che i diplomatici non riuscivano a mettersi in contatto il Presidente Pr\u00e9val e temevano fosse rimasto intrappolato nelle macerie dell'edificio. Tuttavia un successivo aggiornamento dell'ambasciatore di Haiti presso gli Stati Uniti, Raymond Alcide Joseph, rifer\u00ec che il Presidente e la moglie erano salvi e che erano in un luogo sicuro. La coppia stava per rientrare a casa quando inizi\u00f2 il terremoto. Pr\u00e9val e sua moglie riuscirono a fuggire prima che la casa crollasse.\nLa maggior parte del governo haitiano incluso il presidente Pr\u00e9val, si trasfer\u00ec presso una caserma della polizia al Toussaint Louverture International Airport. Il conteggio dei morti approssimativo superava i 200.000. Riguardo al terremoto il presidente \u00e8 stato criticato sia nel proprio paese che all'estero per la sua reazione debole nell'affrontare il disastro. Il 14 maggio 2011 Michel Martelly succedette a Pr\u00e9val come Presidente di Haiti."}
{"id": "2757477", "revid": "372624", "url": "https://it.wikipedia.org/wiki?curid=2757477", "title": "Legge Bassanini", "text": ""}
{"id": "2757483", "revid": "88740", "url": "https://it.wikipedia.org/wiki?curid=2757483", "title": "Arabi (disambigua)", "text": ""}
{"id": "2757489", "revid": "729019", "url": "https://it.wikipedia.org/wiki?curid=2757489", "title": "Colpo di Zurigo", "text": "Il colpo di Zurigo fu un'azione di spionaggio compiuta dai servizi segreti italiani - in particolare dal \"Servizio informazioni della Regia Marina\" - in una notte negli ultimi giorni di febbraio del 1917.\nStoria.\nL'operazione permise di individuare e neutralizzare la centrale dello spionaggio austriaco per l'Italia, collocata nel Consolato austro-ungarico all'ultimo piano di un edificio sito tra la \"Seidengasse\" ed il civico 69 della \"Bahnhofstrasse\" di Zurigo.\nOrganizzatori dell'azione furono il c.v. Marino Laureati, e il t.v. Pompeo Aloisi\nParteciparono a vario titolo all'azione il ten. Ugo Cappelletti,\nil ten. Salvatore Bonnes,\nil 2\u00ba c. sil. Stenos Tanzini,\nRemigio Bronzin,\nNatale Papini,\ne l'avvocato Livio Bini\nLa parte austriaca che sub\u00ec l'azione faceva parte dello spionaggio austriaco, con a capo il c.a. Peter Risbeck, e a Zurigo il c.v. Rudolf Mayer e il c.v. Franz Schneider\nLe fonti discordano sulla data precisa in cui si svolse l'azione. Infatti nei racconti di alcuni protagonisti si fa riferimento alla notte tra il 20 e il 21 febbraio, notte tra Marted\u00ec grasso e Mercoled\u00ec delle ceneri. Altre fonti riferiscono invece date diverse: notte tra il 24 e il 25 febbraio; notte tra il 25 e il 26 febbraio; notte fra il 26 e il 27 febbraio, con telegramma spedito da Aloisi il 28. Tuttavia, la spedizione del telegramma da parte di Aloisi il 28 febbraio, rende maggiormente plausibile che lo svolgimento dell'azione possa essere avvenuto invece nella notte tra il 27 e il 28 febbraio. Infatti \u00e8 da ritenere altamente probabile che Aloisi abbia inviato il telegramma dell'avvenuta azione il giorno stesso (il 28 febbraio) perch\u00e9 l'azione ebbe termine poco dopo l'una di notte e alle 8 della mattina alcuni dei partecipanti presero il treno per Berna (dove si trovava Aloisi), citt\u00e0 che raggiunsero in mattinata. D'altra parte il riferimento alla notte tra il 20 e il 21 potrebbe nascere dal fatto che in realt\u00e0 l'azione definitiva fu il secondo tentativo; infatti alcuni giorni prima un tentativo aveva dovuto essere interrotto davanti all'ultima porta dove era custodita la cassaforte di Mayer (porta che non si riteneva fosse chiusa). \u00c8 cos\u00ec possibile che alcuni ricordi si riferiscano proprio alla data di questa prima azione."}
{"id": "2757490", "revid": "9316", "url": "https://it.wikipedia.org/wiki?curid=2757490", "title": "Disturbo Specifico del Linguaggio", "text": ""}
{"id": "2757491", "revid": "59975", "url": "https://it.wikipedia.org/wiki?curid=2757491", "title": "Scorpion Tales", "text": ""}
{"id": "2757492", "revid": "104458", "url": "https://it.wikipedia.org/wiki?curid=2757492", "title": "Iapigia", "text": ""}
{"id": "2757494", "revid": "346948", "url": "https://it.wikipedia.org/wiki?curid=2757494", "title": "Legione Spagnola", "text": ""}
{"id": "2757497", "revid": "104458", "url": "https://it.wikipedia.org/wiki?curid=2757497", "title": "Lingue sannitiche", "text": ""}
{"id": "2757499", "revid": "287204", "url": "https://it.wikipedia.org/wiki?curid=2757499", "title": "Serie A 1915-1916", "text": "L'edizione 1915-16 della Serie A svizzera vide la vittoria finale del FC Cantonal Neuch\u00e2tel.\nGirone est.\nClassifica finale.\nLegenda:\nNote:\nGirone centro.\nClassifica finale.\nLegenda:\nNote:\nGirone ovest.\nClassifica finale.\nLegenda:\nNote:\nGirone finale.\nClassifica finale.\nLegenda:\nNote:"}
{"id": "2757502", "revid": "1442080", "url": "https://it.wikipedia.org/wiki?curid=2757502", "title": "Canada Open 1996 - Singolare maschile", "text": "Il singolare del Canada Open 1996 \u00e8 stato un torneo di tennis facente parte dell'ATP Tour.\nAndre Agassi era il detentore del titolo, ma quest'anno non ha partecipato.\nWayne Ferreira ha battuto in finale 6\u20132, 6\u20134 Todd Woodbridge.\nTeste di serie.\nLe prime 8 teste di serie hanno ricevuto un bye per il 2\u00ba turno."}
{"id": "2757509", "revid": "1825453", "url": "https://it.wikipedia.org/wiki?curid=2757509", "title": "Associazione Sportiva Dilettantistica Ventimiglia Calcio", "text": "L'Associazione Sportiva Dilettantistica Ventimiglia Calcio (nota semplicemente come Ventimiglia o Ventimiglia Calcio) \u00e8 una societ\u00e0 calcistica di Ventimiglia (IM).\nLa societ\u00e0 fu fondata nel 1909 con il nome di \"Unione Sportiva Ventimigliese\", assumendo il nome attuale nel 1998; nel 1983 si fuse con l'altra squadra cittadina, la \"F.C. Intemelia\". Attualmente milita nel campionato di Eccellenza.\nStoria.\nIl club venne fondato nel 1909. I colori sociali sono il rosso e il giallo. Il primo campionato di alto livello \u00e8 datato 1927, quando abbandona le competizioni regionali per affacciarsi in Seconda Divisione, terzo livello dell'epoca.\nAl primo tentativo conquista la promozione in Prima Divisione nella stagione 1928-1929, che nella riforma di Leandro Arpinati diventa la nuova terza serie, e la Ventimigliese rimane in questo torneo fino alla sua trasformazione in Serie C avvenuta nel 1935.\nLa prima stagione di Serie C coincide con la retrocessione del club in Prima Divisione ma anche con la storica partecipazione alla Coppa Italia dove viene battuta dalla Sestrese al terzo turno eliminatorio, dopo aver superato nei turni precedenti il e l'Entella.\nLa retrocessione apre un periodo di crisi, con la societ\u00e0 che rinuncia alla partecipazione al massimo torneo regionale e sparisce cos\u00ec dal panorama calcistico.\nLa rinascita avviene nell'immediato dopoguerra: nel 1945-1946 disputa il torneo di Prima Divisione ligure, ottenendo la promozione in Serie C. La permanenza \u00e8 il pi\u00f9 breve possibile, e dopo una stagione il club torna in Prima Divisione.\nDa questo momento la Ventimigliese rimane in tornei regionali per la bellezza di 40 anni, fino a quando nel 1987, vincendo il campionato di Promozione, guadagna l'accesso al Campionato Interregionale. La permanenza a questo livello \u00e8 di 4 campionati, cui segue la retrocessione nel nuovo campionato di Eccellenza.\nLa Ventimigliese, che nel 1998 ha cambiato la propria denominazione sociale in \"Associazione Sportiva Dilettantistica Ventimiglia Calcio\", disputa i successivi campionati alternativamente tra Eccellenza e Promozione."}
{"id": "2757510", "revid": "1305772", "url": "https://it.wikipedia.org/wiki?curid=2757510", "title": "Campionati mondiali di canoa/kayak", "text": ""}
{"id": "2757516", "revid": "915690", "url": "https://it.wikipedia.org/wiki?curid=2757516", "title": "Campionati mondiali di canoa/kayak slalom", "text": "I campionati mondiali di canoa/kayak slalom sono una competizione sportiva internazionale a cadenza annuale (tranne negli anni in cui si svolgono le Olimpiadi).\nCollegamenti esterni.\nSito della federazione internazionale"}
{"id": "2757521", "revid": "123719082", "url": "https://it.wikipedia.org/wiki?curid=2757521", "title": "Andries Pretorius", "text": "Fu considerato uno dei maggiori leader della grande migrazione boera chiamata Grande Trek, persona chiave nella vittoriosa battaglia di Blood River e figura di spicco per l'indipendenza boera.\nBiografia.\nAndries Wilhelmus Jacobus Pretorius nacque il 27 novembre 1798 vicino a Graaff-Reinet nella Colonia del Capo. Fino al 1837 visse a Graaff-Reinet, dove partecip\u00f2 alla pianificazione della grande migrazione boera; esegu\u00ec un viaggio preliminare all'interno di quelle terre per poi partecipare alla grande migrazione del 1838. Partecip\u00f2 a molte battaglie nel Natal e acquist\u00f2 una fattoria vicino a Port Natal, l'attuale citt\u00e0 di Durban, ritornando poi a Graaff-Reinet solo per vendere tutti i suoi beni.\nNel febbraio del 1838 un centinaio di boeri, tra cui Piet Retief, furono uccisi per ordine del re Zulu Dingane, a causa di un mancato accordo per lo scambio di territori. Pretorius, promosso a comandante generale nell'esercito boero, accett\u00f2 di guidare una spedizione armata per vendicare l'assassinio di Piet Retief. Il 22 novembre 1838 edific\u00f2 il suo campo militare nel Natal, e il 9 dicembre 1838 i Voortrekker giurarono a Dio che in caso di vittoria contro gli Zulu avrebbero ricordato ogni anno quella data come giorno santo. Il 16 dicembre Pretorius, a capo di 464 boeri, si scontr\u00f2 con gli zulu di Dingane presso il fiume Ncome. Circa 3500 guerrieri su 5000 rimasero uccisi, pregiudicando cos\u00ec il dominio zulu sulla regione, mentre nessun boero perse la vita. Questo scontro \u00e8 noto come la battaglia di Blood River. La leggenda vuole che le acque del fiume Ncome si colorarono di rosso a causa del sangue delle molte vittime. Ricordando il giuramento prestato prima della battaglia, i boeri decisero di commemorare il giorno dell'anniversario della battaglia con il nome di Giorno del patto (\"Day of the Covenant\"). I Voortrekker stabilirono una repubblica sulla terra che Dingane aveva loro concesso, con a capo Pretorius.\nNel 1840 Pretorius si alle\u00f2 con il fratello di Dingane, Mpande, e sconfisse lo stesso Dingane a Magono. Inizialmente gli inglesi lasciarono l'indipendenza ai boeri, ma nei tre anni successivi cercarono di annettere la repubblica alla Colonia del Capo, venendo per\u00f2 sconfitti dalle truppe di Pretorius. Nel 1843 la Gran Bretagna riusc\u00ec ad annettere la repubblica ai propri possedimenti. Nel 1847 Pretorius si stabil\u00ec a Pietermaritzburg, dette le dimissioni da leader dei Voortrekker e divenne un suddito britannico. Si rec\u00f2 a Grahamstown per discutere con Sir Henry Pottinger, rappresentante britannico nella zona, dei problemi dei Voortrekker del Natal, ma quest'ultimo rifiut\u00f2 il colloquio a Pretorius, provocando un forte risentimento in tutto il Sudafrica. Nel 1848 il successore di Sir Henry Pottinger, Sir Harry Smith, concesse un incontro a Pretorius, che non port\u00f2 a nessun accordo date le distanze tra le due parti. Sir Harry Smith riteneva che il Natal dovesse rimanere una colonia britannica, mentre Pretorius sosteneva la totale indipendenza della provincia. Il disaccordo fu tale che i boeri non accettarono nessun tipo di collaborazione con gli inglesi.\nSuccessivamente Pretorius si trasfer\u00ec a Rustenburg nel Transvaal e inizio una campagna contro l'imperialismo inglese. Per questo motivo fu dichiarato un ribelle e gli inglesi misero una taglia di 2000 sterline per la sua cattura. In quel periodo i boeri del Transvaal si divisero in tre fazioni. La prima sostenne Pretorius, la seconda segu\u00ec Andries Potgieter e la terza appoggi\u00f2 il Volksraad. Pretorius sostenne che i problemi inerenti alla divisione boera potessero essere risolti solamente con l'indipendenza della repubblica del Transvaal. Avvi\u00f2 una trattativa con il governo britannico, ma non pot\u00e9 partecipare agli incontri in quanto considerato ancora un fuorilegge. Nel mese di agosto del 1851 i Voortrekker chiesero a Pretorius di unirsi al gruppo che doveva partecipare ai negoziati e avvertirono gli inglesi della sua presenza. La taglia fu revocata e partecip\u00f2 ai negoziati con due commissari inglesi per risolvere i problemi dei boeri che risiedevano a nord del fiume Vaal. Nel 1852 partecip\u00f2 alla convenzione di Sand River senza l'approvazione del Volksraad, che port\u00f2 il 17 gennaio 1852 al riconoscimento dell'indipendenza del Transvaal da parte degli inglesi. Pretorius fu una persona molto apprezzata sia dagli inglesi che dalla popolazione indigena locale, tanto che il 23 luglio 1853, quando mor\u00ec nel Magaliesberg, molti di loro si recarono a rendergli omaggio."}
{"id": "2757522", "revid": "287204", "url": "https://it.wikipedia.org/wiki?curid=2757522", "title": "Canada Open 1996 - Singolare femminile", "text": "Il singolare del Canada Open 1996 \u00e8 stato un torneo di tennis facente parte del WTA Tour 1996.\nMonica Seles era la detentrice del titolo e ha battuto in finale 6\u20131, 7\u20136 Arantxa S\u00e1nchez Vicario.\nTeste di serie.\nLe prime 8 teste di serie hanno ricevuto un bye per il 2\u00ba turno."}
{"id": "2757532", "revid": "838137", "url": "https://it.wikipedia.org/wiki?curid=2757532", "title": "Canada Open 1996 - Doppio femminile", "text": "Il doppio femminile del Canada Open 1996 \u00e8 stato un torneo di tennis facente parte del WTA Tour 1996.\nGabriela Sabatini e Brenda Schultz erano le detentrici del titolo, ma sono state battute in semifinale contro Larisa Neiland e Arantxa S\u00e1nchez Vicario.\nSavchenko e S\u00e1nchez Vicario hanno battuto in finale 7\u20136, 6\u20131 Mary Joe Fern\u00e1ndez e Helena Sukov\u00e1.\nTeste di serie.\nLe prime 4 teste di serie hanno ricevuto un bye per il 2\u00ba turno."}
{"id": "2757535", "revid": "287204", "url": "https://it.wikipedia.org/wiki?curid=2757535", "title": "Serie A 1916-1917", "text": "L'edizione 1916-17 della Serie A svizzera vide la vittoria finale dell'FC Winterthur-Veltheim."}
{"id": "2757540", "revid": "1442080", "url": "https://it.wikipedia.org/wiki?curid=2757540", "title": "NAPAN", "text": " \nNAPAN, acronimo di \"Northern Adriatics Ports Area Network\", \u00e8 un'organizzazione transnazionale costituita nel settembre 1998 dalle Camere di commercio e l'economia di Trieste, Koper/Capodistria (Slovenia) e Rijeka/Fiume (Croazia), l'ISDEE (Istituto di studi e documentazione sull'Europa comunitaria e l'Europa orientale) di Trieste, lo IEE (Institut d'\u00e9tudes europ\u00e9ennes) dell'Universit\u00e0 Cattolica di Lovanio (Belgio) e l'InCE (Iniziativa centro europea).\nLo scopo del NAPAN \u00e8 il miglioramento della cooperazione economica transnazionale nell'area Nord Adriatica, con particolare attenzione allo sviluppo delle infrastrutture di trasporto e alla cooperazione portuale.\nLa presidenza del Comitato esecutivo del NAPAN \u00e8 a rotazione, della durata biennale. Attualmente il mandato \u00e8 ricoperto dalla presidenza della Camera per l'economia di Rijeka/Fiume.\nAttivit\u00e0.\nNell'ambito delle attivit\u00e0 del NAPAN sono state organizzate le seguenti conferenze internazionali:"}
{"id": "2757550", "revid": "436472", "url": "https://it.wikipedia.org/wiki?curid=2757550", "title": "Korea Football Association", "text": ""}
{"id": "2757551", "revid": "484362", "url": "https://it.wikipedia.org/wiki?curid=2757551", "title": "Concattedrale di Santa Maria Assunta (Sarzana)", "text": "La concattedrale di Santa Maria Assunta \u00e8 un luogo di culto cattolico situato nel comune di Sarzana, tra piazza Niccol\u00f2 V e via Giuseppe Mazzini, in provincia della Spezia. La chiesa, concattedrale della diocesi della Spezia-Sarzana-Brugnato, \u00e8 sede della parrocchia omonima del vicariato di Sarzana.\nNel novembre del 1947 papa Pio XII l'ha elevata alla dignit\u00e0 di basilica minore.\nStoria.\nNel centro del borgo medievale di Sarzana, l'odierna basilica-concattedrale \u00e8 stata edificata sull'area e sulle fondamenta dell'originaria pieve intitolata a san Basilio. Quest'ultimo edificio religioso \u00e8 menzionato in una bolla pontificia di Eugenio III che risale all'11 novembre del 1148.\nCon il crescere dell'importanza di Sarzana nel panorama spezzino e lunigianese a spese dell'antica citt\u00e0 romana di Luni, oramai in decadenza e in preda alla malaria, furono gli stessi Canonici di Luni a chiedere ed ottenere da papa Innocenzo III - con bolla datata al 7 marzo 1203 - il trasferimento presso la pieve di San Basilio. Fu lo stesso pontefice, nel 1204, a trasferire ufficialmente la sede episcopale - ma non il titolo - dalla citt\u00e0 lunense a Sarzana con l'impegno, preso dalla comunit\u00e0 sarzanaese, di costruire una nuova cattedrale e la dimora vescovile.\nPer far fede agli accordi presi fu deciso di attuare una completa trasformazione dell'antica pieve di San Basilio, evitando quindi di edificare un nuovo edificio religioso, compiendo di fatto un'opera di ampliamento della stessa. L'opera prese subito corpo, proseguendo nel tempo tra interruzioni e riprese come testimoniamo atti e documenti dell'epoca, e gi\u00e0 alla met\u00e0 del XIV secolo la nuova cattedrale di Sarzana poteva considerarsi terminata o quasi. \nCompletata la chiesa, con l'intitolazione a santa Maria Assunta, rimaneva tuttavia in sospeso l'ufficializzazione di Sarzana quale nuova sede diocesana, titolo che ancora era legato alla vicina e storica citt\u00e0 di Luni. Un primo passo fu compiuto nel 1447, contemporaneamente all'elezione del sarzanese Tommaso Parentuncelli al soglio di Pietro con il nome di Niccol\u00f2 V, e definitivamente nel 1465 quando papa Paolo II trasfer\u00ec il titolo episcopale, e relativi diritti, da Luni a Sarzana; la chiesa di Santa Maria Assunta fu quindi elevata al titolo di cattedrale della nuova diocesi di Luni-Sarzana. Negli stessi anni fu compiuta la decorazione interna e il completamento della facciata (1474) ad opera di Leonardo Riccomanni da Pietrasanta.\nLa chiesa, improntata sugli stili architettonici tardo gotici toscani, si presenta a croce latina, divisa in tre navate (separate da arcate e colonne), un'abside maggiore e due cappelle; la copertura, in legno, era costituita da capriate a vista.\nNuovi lavori di abbellimento, soprattutto legati alle nuove forme artistiche barocche, si compirono nel XVII secolo interessando le aree delle navate laterali con la costruzione delle cappelle laterali (ad opera di Francesco Antonio Milani) e dell'abside. Successivamente alla conclusione dei lavori, nel 1735 furono poste sulla facciata le statue di sant'Eutichiano al centro, di papa Sergio IV a sinistra e di papa Niccol\u00f2 V a destra.\nDescrizione.\nEsterno.\nLa cattedrale presenta una romanica facciata a capanna portata a compimento, nella parte sottostante il portale, nel 1355; il definitivo rivestimento in marmo bianco, anche della zona superiore, e la realizzazione del rosone dello scultore Lorenzo da Pietrasanta fu eseguito invece nel 1474 per interessamento del cardinale di Bologna Filippo Calandrini. Cos\u00ec reca a memoria la scritta sulla facciata:\nIl portale, anch'esso realizzato nel 1355, \u00e8 opera del maestro Michelino de Vivaldo cos\u00ec come reca in calce l'iscrizione posta sull'architrave. La lunetta, realizzata con la tecnica del mosaico in epoca moderna, raffigura l'evento biblico dell'Assunzione di Maria al cielo tra l'esultanza degli angeli.\nDell'antica e medievale pieve di San Basilio potrebbe essere memoria l'attiguo campanile, leggermente arretrato rispetto alla facciata, composto da un'alta torre quadrata e corredato da una merlatura alla guelfa e cuspide di forma piramidale. Su quest'ultima trova spazio la banderuola in ferro battuto riproducente un angelo recante la reliquia del \"Preziosissimo sangue\" qui custodita e venerata dai fedeli.\nInterno.\nL'interno della chiesa \u00e8 in stile barocco e mantiene la struttura originaria, visibile principalmente nelle arcate delle navate.\nL'aula \u00e8 suddivisa in tre navate, con quella centrale leggermente pi\u00f9 alta e priva di finestre, da ampie arcate a tutto sesto poggianti su colonne ottagonali con capitelli scolpiti. Il soffitto \u00e8 a cassettoni in legno, intagliato da Pietro Giambelli tra il 1662 ed il 1670.\nLungo ciascuna delle navate laterali, si aprono quattro cappelle, con l'ultima di ogni navata pi\u00f9 profonda. Ciascuna cappella \u00e8 delimitata da una balaustra ed accoglie un altare in marmi policromi. In fondo ad ognuna delle due navate laterali si apre un'ulteriore cappella: quella di destra \u00e8 dedicata al Santissimo Sacramento e al Preziosissimo Sangue di Nostro Signore Ges\u00f9 Cristo ed ospita un pregevole tabernacolo marmoreo e la reliquia del Preziosissimo Sangue; nell'ancona dell'altare della cappella di sinistra, invece, \u00e8 custodita la croce di Mastro Guglielmo.\nLa navata centrale termina con la profonda abside semicircolare, interamente occupata dal presbiterio; quest'ultimo \u00e8 rialzato di alcuni gradini rispetto al resto della chiesa ed ospita al centro l'altare maggiore marmoreo e lungo le pareti laterali il coro ligneo. Il soffitto \u00e8 riccamente decorato con stucchi e pitture, raffiguranti al centro la \"Colomba dello Spirito Santo\".\nOpere.\nAl suo interno sono custoditi dipinti di Francesco Solimena e di Domenico Fiasella, come la \"Visitazione della Madonna a santa Elisabetta\", il \"Martirio di sant'Andrea\" (1653) e \"La Strage degli Innocenti\", opere scultoree rinascimentali come l'ancona della \"Purificazione\" e l'\"altare dell'Incoronazione\", di Leonardo e Francesco Riccomanni, una terracotta della scuola di Luca della Robbia e due busti in marmo di Giovanni Baratta. Nella cappella del transetto \u00e8 collocata un'opera dello scultore Domenico Sarti, rappresentante la \"Purificazione di Maria\" (1642).\nL'absidale \"Gloria della Vergine\", scenografica macchina barocca di berniniana memoria, e le sculture della cappella di Sant'Agostino sono opere settecentesche dell'abate carrarese Giovanni Antonio Cybei.\nLa concattedrale sarzanese \u00e8 conosciuta soprattutto perch\u00e9 ospita la pi\u00f9 antica croce dipinta italiana, opera del Maestro Guglielmo, datata al 1138 e definita opera fondamentale della pittura romanica. Il \"crocifisso di Mastro Guglielmo\", sebbene ridipinto nel corpo e nel volto nel XIV secolo, segna un famoso esempio dall'iconografia del \"Christus triumphans\" prima dell'affermarsi dell'iconografia del \"Christus patiens\"; vi \u00e8 ritratto un Ges\u00f9 con espressione pi\u00f9 umana e sofferente, tipica della spiritualit\u00e0 dell'epoca.\nLa chiesa \u00e8 famosa per la reliquia del sangue di Ges\u00f9 Cristo, raccolto durante la crocefissione. La reliquia, portata a Luni nel 742 e in seguito qui trasferita, \u00e8 custodita nella \"Cappella del Preziosissimo Sangue\", a destra dell'altare maggiore.\nLa reliquia della mano e del braccio di sant'Andrea si conservano al presente nella cattedrale di Sarzana. Nel VI secolo, infatti, tale reliquia venne donata al vescovo Venanzio di Luni, dal papa Gregorio Magno, suo grande amico. \u00c8 tradizione che in tale tempo, e con l'occasione del dono, sia stata costruita in Sarzana la chiesa di Sant'Andrea, che divenne, immediatamente, la dimora della reliquia. Da quel giorno l'apostolo divenne il Patrono della citt\u00e0. La reliquia fu portata da Costantinopoli a Roma da un certo Andrea, maggiordomo dell'imperatore Maurizio di Costantinopoli.\nAltre opere pittoriche e scultoree conservate nella concattedrale sarzanese sono la statua di \"Sant'Angostino\", del XVII secolo, nel secondo altare della navata destra; la scultura dell'\"Immacolata\", opera forse attribuibile alla scuola genovese di Filippo Parodi, nel terzo altare; la \"Gloria del Sangue Divino\", di Domenico Fiasella, nella cappella del Preziosissimo Sangue, e le tele raffiguranti i \"Santi Nicola da Bari, Giovanni Battista e Giorgio\" e ancora le \"Sante Lucia, Apollonia e Barbara\" del 1626; le statue di Francesco Agnesini di \"Sant'Andrea\" e di \"San Rocco\". Di Francesco Solimena \u00e8 la tela dei \"Santi Clemente papa, Filippo Neri, Lorenzo e Giovanni evangelista\", mentre la \"Presentazione di Ges\u00f9 al tempio\" potrebbe essere opera attribuibile ad Antonio da Carpena (detto \"il Carpenino\") del XVI secolo.\nOrgano a canne.\nSulla cantoria in controfacciata, si trova l'organo a canne Serassi \"opus 561\", costruito tra il 1840 e il 1842 e restaurato nel 1934 dalla ditta Parodi &amp; Marin.\nLo strumento \u00e8 a trasmissione integralmente pneumatica e la sua consolle, risalente al restauro del 1934, \u00e8 collocata anch'essa in cantoria, rivolta verso la navata; essa dispone di due tastiere di 58 note ciascuna e pedaliera concavo-radiale di 30 note. I registri sono azionati da placchette a bilico poste ai lati e al di sopra delle tastiere.\nL'organo \u00e8 interamente racchiuso entro una cassa lignea avente la forma di un parallelepipedo; la facciata \u00e8 sormontata da un alto cornicione idealmente sorretto da due coppie di lesene corinzie scanalate. Al centro, la mostra, composta da 27 canne di principale con bocche \"a mitria\", disposte in tre cuspidi di nove canne ciascuna."}
{"id": "2757552", "revid": "1573940", "url": "https://it.wikipedia.org/wiki?curid=2757552", "title": "Certosa di Pesio", "text": "La certosa di Santa Maria in Valle Pesio o semplicemente certosa di Pesio \u00e8 un edificio religioso del comune piemontese di Chiusa di Pesio, in provincia di Cuneo. Il complesso \u00e8 posizionato a 859 metri sul livello del mare e dista circa 10 chilometri dal centro di Chiusa.\nStoria.\nDalle fonti storiche si apprende che la probabile fondazione della certosa avvenne nel 1173, a seguito di una donazione di alcune terre nella zona di Ardua dalla popolazione di Chiusa e dei Signori di Morozzo. Il lascito fu affidato al priore Ulderico dell'Ordine dei Certosini, originario di Casale Monferrato e gi\u00e0 confratello della certosa madre di Grenoble, che si adoper\u00f2 per l'edificazione di una chiesa dedicata alla Vergine Maria e a San Giovanni Battista (\"in onorem Dei Sanctaeque Virginis Mariae et Sancti Joannis Babtistae\"). Lo stesso Ulderico fu priore della certosa di Pesio dalla sua fondazione al 1199.\nL'edificazione della certosa non fu casuale, fortemente voluta dalla popolazione della valle in cerca di una guida spirituale e di rifugio, soprattutto dopo le frequenti incursioni saracene, e anche per la vicinanza con la certosa di Casotto, fondata nel 1172 nell'omonima localit\u00e0 tra Pamparato e Garessio (in seguito convertito in castello reale sabaudo), oramai inadeguata nella struttura per il crescente numero dei monaci.\nCol passare dei secoli per\u00f2 il rapporto tra i monaci e la popolazione di Chiusa sfoci\u00f2 nel tempo in ampi contrasti che portarono, nei casi pi\u00f9 gravi, a veri e propri assalti verso la certosa, tanto da provocarne la distruzione di alcune parti e la sottrazione dei vari beni accumulati dai religiosi. Per tali motivi l'ordine certosino ne decret\u00f2 l'abbandono nel 1350, fino al ritorno dei monaci nei primi anni del XV secolo che attuarono una nuova rivisitazione e ripristino della struttura.\nTuttavia, nel 1509, la rivolta popolare dei chiusaschi si riaccese contro la certosa per una disputa sui possedimenti dell'odierna localit\u00e0 di San Bartolomeo (all'epoca disabitata), trovandosi essa sui confini fra la propriet\u00e0 della certosa e quella del Comune della Chiusa. Nel cammino verso il complesso ogni propriet\u00e0 del monastero fu devastata e data alle fiamme dagli abitanti, alle quale si aggiunsero minacce, maltrattamenti e ferimenti a carico dei i monaci. Per sedare la rivolta furono inviate dal duca di Savoia truppe di soldati e commissari che riportarono la calma in paese (tra sentenze e condanne contro i rivoltosi) e nella certosa con la restituzione dei beni sottratti. Successivamente un altro avvenimento avverso si registr\u00f2, nel 1655, nelle cronache storiche della certosa: la cosiddetta \"banda del Carnevale\", formata da alcuni \"elementi negativi\" della Chiusa, per odio personale contro i monaci, assediarono e portarono nuovamente scompiglio all'interno del convento. Nel 1634 ospit\u00f2 i principi sabaudi Vittorio Amedeo I e Maria Cristina di Borbone-Francia.\nNei secoli fu invece importante e vitale per l'alta valle Pesio l'opera dei certosini che contribuirono negli anni allo sviluppo dell'agricoltura e della pastorizia, alla costruzione delle principali vie di collegamento e soprattutto alla nascita di nuovi borghi e comunit\u00e0 quali Pradeboni, Vigna e San Bartolomeo della Certosa. Fu inoltre salvaguardato l'importante patrimonio boschivo, oggi Parco naturale del Marguareis.\nL'attivit\u00e0 monastica della certosa cess\u00f2 con la nuova dominazione dell'impero napoleonico, il Primo Impero francese, con l'abolizione degli ordini monastici dal 31 ottobre 1802; il 3 marzo 1803, dopo l'allontanamento dei ventitr\u00e9 religiosi e dei quarantatr\u00e9 fra inservienti e salariati, tutti i beni del complesso furono messi all'asta. Il complesso cadde pertanto in un lento abbandono alla quale ben presto si aggiunsero devastamenti e danneggiamenti alla struttura da parte di terzi. Le parti d'arredo sacre non vendute furono cedute alle vicine chiese della valle (Cuneo, Limone Piemonte, Lurisia, Peveragno), gli antichi libri alla biblioteca civica di Cuneo e le campane d'argento al Louvre di Parigi.\nLa certosa conobbe una breve rinascita, con interventi di ristrutturazione e recupero della struttura, con l'acquisto nel 1840 del cavalier Giuseppe Avena che convert\u00ec l'antico complesso in un conosciuto e apprezzato stabilimento idroterapico; tra i frequentatori Camillo Benso, conte di Cavour, Massimo d'Azeglio e Maria Clotilde di Savoia. Lo stabilimento ebbe per\u00f2 le prime inflessioni gi\u00e0 nei primi anni del Novecento con la nascita e l'avvento di nuovi centri sparsi in Italia, che portarono nel breve ad una nuova dismissione e abbandono della struttura.\nSar\u00e0 dal 1934 che con l'entrata dei Padri Missionari della Consolata di Torino la certosa fu interessata da una nuova fase di rilancio della struttura religiosa con interventi mirati di restauro e conservazione. Ancora oggi i padri gestiscono il sito di Pesio.\nStruttura.\nIl complesso si compone di varie costruzioni articolate al grande chiostro, tra le parti pi\u00f9 interessanti storicamente del monastero, rimaneggiato nei secoli XVI, XVII e XIX. Aperto su un lato verso il bosco e la sovrastante montagna, presenta un porticato lungo 250 metri adornato da colonnine in stile romanico, sotto cui si aprivano le celle dei monaci e gli alloggi per la permanenza di gruppi di persone, le celle sono composte da un'umile stanza, una piccola cantina e l'orticello col pozzo.\nDal chiostro vi \u00e8 l'accesso alla cappella del Priore, un piccolo locale con decorazioni affrescate da scene religiose e finte prospettive del XVIII secolo. All'estremit\u00e0 nord del complesso, vi \u00e8 la chiesa dell'Assunta del XVI secolo nella quale sono presenti affreschi dei pittori Jan Claret (\"Scene della vita del Signore e della Vergine\"), di Antonio Parentano nella volta del presbiterio e stucchi decorativi sei-settecenteschi.\nAll'interno della certosa \u00e8 possibile ammirare una ricca collezione tassidermica, con animali locali ed esotici, anche se non sempre in buone condizioni."}
{"id": "2757554", "revid": "287204", "url": "https://it.wikipedia.org/wiki?curid=2757554", "title": "Serie A 1917-1918", "text": "L'edizione 1917-18 della Serie A svizzera vide la vittoria finale del Servette FC Gen\u00e8ve.\nRelegazione.\nFC Baden - 0 - 7"}
{"id": "2757555", "revid": "124123", "url": "https://it.wikipedia.org/wiki?curid=2757555", "title": "Tage Bjurfeldt", "text": "Palmar\u00e8s.\nIn carriera ha conseguito i seguenti risultati:"}
{"id": "2757558", "revid": "339392", "url": "https://it.wikipedia.org/wiki?curid=2757558", "title": "Impero kushan", "text": ""}
{"id": "2757559", "revid": "29322445", "url": "https://it.wikipedia.org/wiki?curid=2757559", "title": "Impero gupta", "text": ""}
{"id": "2757576", "revid": "1318658", "url": "https://it.wikipedia.org/wiki?curid=2757576", "title": "Saint-\u00c9milion (vino)", "text": "Saint-\u00c9milion designa una Appellation d'Origine Contr\u00f4l\u00e9e (AOC), in vigore nella regione di Saint-\u00c9milion, facente parte dei vini di Bordeaux. \nGeografia.\nSituata nel Liburnese, un'importante regione vitivinicola francese, la giurisdizione di Saint-\u00c9milion \u00e8 iscritta al Patrimonio dell'umanit\u00e0 dell'UNESCO.\nI suoi ettari rappresentano il 67,5 % della superficie totale dei comuni produttori (Saint-\u00c9milion, Saint-Christophe-des-Bardes, Saint-Hippolyte, Saint-\u00c9tienne-de-Lisse, Saint-Laurent-des-Combes, Saint-Pey-d\u2019Armens, Saint-Sulpice-de-Faleyrens, Vignonet, e una parte del comune di Libourne) e il 6% dell'insieme del vitigno di Bordeaux.\nCaratteristiche.\nI vini di Saint-\u00c9milion sono dei vini di assemblaggio di differenti vitigni, i tre principali sono il merlot (60 % della composizione), il cabernet franc (circa 30 %) e il cabernet-sauvignon (circa 10 %)."}
{"id": "2757578", "revid": "1543377", "url": "https://it.wikipedia.org/wiki?curid=2757578", "title": "Istituto di Studi e Documentazione sull'Europa Comunitaria e l'Europa Orientale", "text": "L'Istituto di studi e documentazione sull'Europa comunitaria e l'Europa orientale, in acronimo ISDEE, era un istituto fondato nel 1968, con sede a Trieste.\nDalla costituzione sino al 1987 era noto come \"Istituto di studi e documentazione sull'Europa orientale\", per successivamente assumere la denominazione attuale.\nCon il 1\u00ba gennaio 2008 \u00e8 stato disciolto e le sue strutture, con sede a Trieste, sono diventate l'area studi e ricerche di INFORMEST di Gorizia.\nNell'aprile 2010, nell'ambito di una ristrutturazione generale di INFORMEST, l'area \u00e8 stata soppressa e il personale trasferito nella sede di Gorizia, costituendo il gruppo interno di analisti.\nAttivit\u00e0.\nl'ISDEE si \u00e8 occupato sin dalla sua costituzione dei rapporti con l'Europa orientale, via via ampliando la sfera degli interessi. Dopo aver operato nei primi anni prevalentemente sul piano culturale, con l'obiettivo di promuovere la conoscenza e i contatti tra l'Ovest e l'Est europei (specificatamente l'area danubiano-balcanica), la dinamica dei rapporti tra le due aree ha determinato un adattamento dell'attivit\u00e0 dell'Istituto, che si \u00e8 sempre pi\u00f9 dedicato allo studio e alle analisi sulle prospettive di collaborazione economica in alcuni settori specifici (industriale, finanziario, commerciale). L'avvio del processo di dissoluzione dell'Est Europa e il successivo processo di integrazione nell'Unione europea ha imposto un ulteriore ampliamento sia dei settori di studio (trasporti, relazioni internazionali, sociale) e dell'area geografica seguita (altri paesi dell'Est Europa). L'organizzazione interna dell'attivit\u00e0 si \u00e8 sempre basata su di un gruppo di ricercatori specializzati su tematiche e sulla conoscenza specifica di paesi dell'Est Europa.\nLa rivista \"Est-Ovest\".\nSin dal primo anno l'attivit\u00e0 si \u00e8 svolta attraverso la pubblicazione della rivista \"Est-Ovest\", periodico la cui uscita \u00e8 temporaneamente cessata nel 2008 per successivamente riprendere in una nuova forma online."}
{"id": "2757579", "revid": "107831", "url": "https://it.wikipedia.org/wiki?curid=2757579", "title": "Curling in carrozzina alle paralimpiadi invernali 2006", "text": ""}
{"id": "2757580", "revid": "107831", "url": "https://it.wikipedia.org/wiki?curid=2757580", "title": "Hockey su slittino ai IX Giochi Paralimpici invernali", "text": ""}
{"id": "2757581", "revid": "107831", "url": "https://it.wikipedia.org/wiki?curid=2757581", "title": "Biathlon alle paralimpiadi invernali 2006", "text": ""}
{"id": "2757582", "revid": "107831", "url": "https://it.wikipedia.org/wiki?curid=2757582", "title": "Sci alpino alle paralimpiadi invernali 2006", "text": ""}
{"id": "2757583", "revid": "107831", "url": "https://it.wikipedia.org/wiki?curid=2757583", "title": "Sci di fondo alle paralimpiadi invernali 2006", "text": ""}
{"id": "2757595", "revid": "107831", "url": "https://it.wikipedia.org/wiki?curid=2757595", "title": "IX Giochi Paralimpici invernali", "text": ""}
{"id": "2757596", "revid": "107831", "url": "https://it.wikipedia.org/wiki?curid=2757596", "title": "I Giochi Paralimpici estivi", "text": ""}
{"id": "2757598", "revid": "107831", "url": "https://it.wikipedia.org/wiki?curid=2757598", "title": "II Giochi Paralimpici estivi", "text": ""}
{"id": "2757601", "revid": "599013", "url": "https://it.wikipedia.org/wiki?curid=2757601", "title": "Ville Taalikka", "text": "Palmar\u00e8s.\nIn carriera ha conseguito i seguenti risultati:"}
{"id": "2757602", "revid": "767487", "url": "https://it.wikipedia.org/wiki?curid=2757602", "title": "Peter Punk (gruppo musicale)", "text": "I Peter Punk sono un gruppo musicale punk rock italiano formatosi a Roncade (Treviso) nel 1994.\nStoria del gruppo.\nLa band si forma nel 1994, costituito, dopo una serie di cambiamenti iniziali di line-up, da Nicol\u00f2 Gasparini, Ettore Montagner, Stefano Fabretti e Nicola Brugnaro. Dopo aver registrato un demo nel dicembre del 1998, \"Cornflakes\", e alcuni brani nel 1999 (destinati ad apparire nelle raccolte \"Great Time for Agitato Records\", \"Tre Venezie: Skins &amp; Punx United!\", \"Astropunkers 2000\", \"Kings of Punk\"), nel luglio del 2000 pubblicano, registrandolo in una settimana, il loro primo disco, che porta lo stesso nome della band.. Viene pubblicato per la Agitato Records, etichetta fondata due anni prima dal cantante Nicol\u00f2 Gasparini.\nNel 2001 pubblicano uno split con i Moravagine (\"Peter Punk vs. Moravagine\") e l'anno successivo esce il secondo album \"Ruggine?\".\nIn seguito alla pubblicazione del loro terzo album, \"XI\", il gruppo entra in uno stato di crisi che determiner\u00e0 infine lo scioglimento dello stesso, che avviene nel 2004. Dopo lo scioglimento, i componenti hanno fondato due nuove formazioni musicali: l'ex cantante ha formato gli Scacciapensieri, mentre i tre musicisti hanno dato vita alle Cattive Abitudini.\nNel 2010, dopo sei anni di silenzio, decidono di tornare sul palco per un tour che tocca diverse localit\u00e0 del nord Italia.\nIl 10 luglio 2013 il gruppo ha annunciato in via definitiva il ritorno sulle scene musicali.\nIl 24 novembre 2014 esce l'album \"Il seme della follia\" per La Grande V Records, prodotto insieme Ryan Greene.\nNel 2020 Nicol\u00f2 e Stefano annunciano il ritorno del gruppo per riproporre i vecchi brani in versione acustica, accompagnati da un terzo componente alla batteria."}
{"id": "2757604", "revid": "438678", "url": "https://it.wikipedia.org/wiki?curid=2757604", "title": "Magnitudo locale", "text": ""}
{"id": "2757607", "revid": "339392", "url": "https://it.wikipedia.org/wiki?curid=2757607", "title": "Impero beninese", "text": ""}
{"id": "2757613", "revid": "1149807", "url": "https://it.wikipedia.org/wiki?curid=2757613", "title": "Shinji Ito", "text": ""}
{"id": "2757616", "revid": "29323043", "url": "https://it.wikipedia.org/wiki?curid=2757616", "title": "Impero ghaznavide", "text": ""}
{"id": "2757622", "revid": "93556", "url": "https://it.wikipedia.org/wiki?curid=2757622", "title": "Fussballclub Neum\u00fcnster Z\u00fcrich", "text": "Il Fussballclub Neum\u00fcnster Z\u00fcrich \u00e8 una societ\u00e0 calcistica svizzera, con sede a Witikon, quartiere della citt\u00e0 di Zurigo, capitale del cantone omonimo. Nella sua storia ha disputato 5 stagioni consecutive nella massima serie del campionato svizzero di calcio, tra la fine degli anni dieci e l'inizio degli anni venti, quando il campionato era denominato \"Serie A\".\nDopo uno scioglimento nel 1930 e una ricostituzione nel 1956, il club milita attualmente nella Quarta Lega, settima divisione del campionato elvetico, con due squadre: una nel gruppo 4, una nel gruppo 9."}
{"id": "2757623", "revid": "43204", "url": "https://it.wikipedia.org/wiki?curid=2757623", "title": "Neum\u00fcnster Z\u00fcrich", "text": ""}
{"id": "2757627", "revid": "339392", "url": "https://it.wikipedia.org/wiki?curid=2757627", "title": "Grande terremoto di Tangshan", "text": ""}
{"id": "2757645", "revid": "107831", "url": "https://it.wikipedia.org/wiki?curid=2757645", "title": "Pallavolo (Paralimpiadi)", "text": ""}
{"id": "2757648", "revid": "767487", "url": "https://it.wikipedia.org/wiki?curid=2757648", "title": "Larry Carlton", "text": "Durante la carriera ha vinto tre Grammy Awards per le sue esibizioni e composizioni, tra cui la colonna sonora della serie televisiva \"Hill Street giorno e notte\" (1981).\nBiografia.\nCarlton inizi\u00f2 a suonare la chitarra all'et\u00e0 di sei anni, studiandola con Slim Edwards, vicino di casa. Si interessa al jazz durante le scuole superiori e il suo stile era influenzato da Joe Pass, Wes Montgomery, Barney Kessel, B.B. King e infine il sassofonista John Coltrane.\nNegli anni settanta ed i primi ottanta Carlton faceva il turnista a Los Angeles ed eseguiva fino a 500 registrazioni all'anno per artisti come Billy Joel, Michael Jackson ed un numero infinito di altri come Barbara Streisand, gli Steely Dan, Christopher Cross e qualsiasi altro nome possa venire in mente. In quegli anni, le sessioni di registrazione in Los Angeles vedevano come first call chitarristi come Larry, Lee Ritenour, Steve Lukater; negli anni precedenti erano Tommy Tedesco, Howard Roberts e Barney Kessel. \nDal 1971 al 1976 ha suonato con il gruppo jazz-rock The Crusaders. Nel 1977 ha firmato con la Warner Bros. Records per una carriera come solista. Nel 1979 ha suonato ancora per Michael Jackson. Anche se ancora poco conosciuto , Carlton ha prodotto sei album dal 1978 al 1984, durante il quale il suo adattamento \"Sleepwalk\" di Santo Farina ha scalato le classifiche della musica pop adulta e contemporanea e il suo LP Friends del 1983 ha ottenuto una nomination ai Grammy.\nLa sua carriera da solista ha avuto una svolta nel 1985 quando ha firmato per la MCA Master Series per un album jazz acustico. Il risultato \u00e8 \"Alone / But Never Alone\", che comprendeva una riedizione di \"Lord's Prayer\". Durante questo periodo Carlton ha lavorato con musicisti provenienti da tutto il mondo, tra cui il chitarrista giapponese Hideshi Takatani. Dal 1985 al 1990 Carlton ha vari progetti solisti tra cui nel 1986 dal vivo \"Last Nite\". Ha vinto un altro Grammy per la sua cover della canzone di McDonald e Abrams, \"Minute by Minute\".\nNel 1988, mentre stava lavorando per il suo LP \"On Solid Ground\", che \u00e8 stato pubblicato nel 1989, Carlton \u00e8 stato vittima di una casuale aggressione. \u00c8 stato colpito alla gola nel suo studio privato nel sud della California. La pallottola ha danneggiato le sue corde vocali. Carlton \u00e8 riuscito a recuperare rapidamente e a completare \"On Solid Ground\" durante la fine dell'anno. Ha continuato il suo lavoro con la chitarra elettrica nel 1991 quando ha iniziato a registrare un album blues, ma ha deciso di ritardare il progetto per soddisfare la domanda per un jazz pi\u00f9 commerciale. \"Renegade Gentleman\" \u00e8 stato pubblicato nel 1993.\nDal 1994 al 1997 Carlton ha partecipato a vari tour (in particolare con il chitarrista dei Toto, Steve Lukather) e pubblicato un album (Larry &amp; Lee) assieme al chitarrista Lee Ritenour.\nVita privata.\nCarlton \u00e8 stato sposato con l'artista Cristiana Michele Pillar dal 1987 al 2013. Egli \u00e8 anche padre del bassista Travis Carlton e zio della cantautrice Vanessa Carlton."}
{"id": "2757651", "revid": "726373", "url": "https://it.wikipedia.org/wiki?curid=2757651", "title": "Galactica - L'attacco dei Cylon", "text": "Galactica: l'attacco dei Cylon (\"Mission Galactica: the Cylon Attack\") \u00e8 un film per la televisione del 1979 diretto da Vince Edwards e Christian I. Nyby II. Venne realizzato come adattamento cinematografico dell'episodio in due parti \"L'attacco dei Cylon\" della serie televisiva \"Galactica\" e distribuito in Europa, Canada e Giappone.\n\u00c8 il secondo film tratto dalla serie, dopo \"Battaglie nella galassia\". Un terzo film, \"Conquest of the Earth\", costituito usufruendo del materiale della serie \"Galactica 1980\", venne distribuito nel 1981 in Europa e in Australia."}
{"id": "2757653", "revid": "339392", "url": "https://it.wikipedia.org/wiki?curid=2757653", "title": "Genio Navale", "text": ""}
{"id": "2757665", "revid": "767487", "url": "https://it.wikipedia.org/wiki?curid=2757665", "title": "Pi\u00f9 di te (Ornella Vanoni)", "text": "Pi\u00f9 di te \u00e8 un album di Ornella Vanoni pubblicato nel 2009.\nPresentato nel corso di quattro concerti al Blue Note di Milano dal 1\u00ba al 4 dicembre 2009, nell'album Ornella Vanoni interpreta sul testo originale italiano dieci cover, tutte di autori maschili con l'unica eccezione della canzone di chiusura \"I maschi\" cantata insieme a Gianna Nannini, unica donna a partecipare alle cover molte delle quali realizzate in duetto con gli artisti.\nPer la realizzazione dell'album Ornella Vanoni si \u00e8 avvalsa della collaborazione di Mario Lavezzi e Celso Valli per gli arrangiamenti."}
{"id": "2757666", "revid": "247222", "url": "https://it.wikipedia.org/wiki?curid=2757666", "title": "No Substitutions", "text": ""}
{"id": "2757670", "revid": "15756", "url": "https://it.wikipedia.org/wiki?curid=2757670", "title": "Donne senza uomini", "text": "Donne senza uomini (\"\u0632\u0646\u0627\u0646 \u0628\u062f\u0648\u0646 \u0645\u0631\u062f\u0627\u0646\", \"Zanan-e bedun-e mardan\") \u00e8 un film del 2009 diretto da Shirin Neshat.\nPellicola tratta dal romanzo omonimo di Shahrnush Parsipur con l'artista Neshat alla prima regia in un lungometraggio cinematografico.\nIl film ha vinto il Leone d'argento per la miglior regia alla Mostra del cinema di Venezia 2009. In Italia \u00e8 distribuito dalla BiM Distribuzione il 12 marzo 2010.\n\u00c8 dedicato alla memoria di coloro che hanno perso la vita nella lotta per la libert\u00e0 e la democrazia in Iran dalla Rivoluzione costituzionale del 1906 al Movimento Verde del 2009.\nTrama.\nNell'estate del 1953, la vita di quattro donne iraniane si intreccia con congiunture storiche drammatiche per il paese: il colpo di Stato appoggiato dagli americani e dagli inglesi che port\u00f2 alla restaurazione al potere dello Sci\u00e0 e alla deposizione del Primo Ministro democraticamente eletto Mohammad Mossadeq.\nFakhri, Zarin, Munis e Faezeh sono quattro donne, che provengono da quattro classi sociali differenti, ma condividono i momenti drammatici del contesto politico in cui si trovano. Fakhri \u00e8 una donna di mezza et\u00e0, che \u00e8 costretta in un matrimonio in cui i sentimenti sono assenti, ma in lei arde ancora la passione per una sua vecchia fiamma che \u00e8 tornata dall'America. Zarin \u00e8 una giovane donna che si prostituisce e che vive il dramma di non riuscire pi\u00f9 a vedere i volti degli uomini. Munis ha una fortissima coscienza politica, ma deve subire l'isolamento impostole dal fratello tradizionalista e religiosamente intransigente. La sua amica Faezeh, invece, \u00e8 totalmente indifferente a quanto accade al di fuori del giardino ove queste donne si sono rifugiate e sogna costantemente di sposare il fratello di Munis.\nMentre la storia scorre nelle strade di Teheran anche le vicende personali di queste quattro donne si sviluppano seguendo percorsi da principio inimmaginabili. Sia Munis che Fakhri affronteranno con coraggio il proprio destino mentre Faezeh e Zarin impongono alla proprie esistenze delle svolte fondamentali per il loro futuro. Il film risente della provenienza della regista dal mondo dei videomaker ed ha immagini bellissime, che seguono percorsi onirici e simbolici, che si intrecciano alle vicende reali."}
{"id": "2757692", "revid": "1522738", "url": "https://it.wikipedia.org/wiki?curid=2757692", "title": "Rosie (A Bug's Life)", "text": ""}
{"id": "2757697", "revid": "767487", "url": "https://it.wikipedia.org/wiki?curid=2757697", "title": "Fussballclub Blue Stars Z\u00fcrich", "text": "Il Fussballclub Blue Stars Z\u00fcrich \u00e8 una societ\u00e0 calcistica svizzera, con sede a Zurigo, capitale del cantone omonimo. Nella sua storia ha disputato 20 stagioni, di cui 19 consecutive (non disputa il massimo campionato nella stagione 1914-15) nella massima serie del campionato svizzero di calcio, tra la met\u00e0 degli anni dieci e la met\u00e0 degli anni trenta.\nFondato nel 1898, il club milita attualmente nella Seconda Lega, quinta divisione del campionato elvetico. La sua seconda squadra disputa il torneo di Quarta Lega, due categorie pi\u00f9 in basso."}
{"id": "2757699", "revid": "43204", "url": "https://it.wikipedia.org/wiki?curid=2757699", "title": "FC Blue Stars Z\u00fcrich", "text": ""}
{"id": "2757701", "revid": "43204", "url": "https://it.wikipedia.org/wiki?curid=2757701", "title": "Blue Stars Z\u00fcrich", "text": ""}
{"id": "2757706", "revid": "107831", "url": "https://it.wikipedia.org/wiki?curid=2757706", "title": "III Giochi Paralimpici estivi", "text": ""}
{"id": "2757707", "revid": "107831", "url": "https://it.wikipedia.org/wiki?curid=2757707", "title": "IV Giochi Paralimpici estivi", "text": ""}
{"id": "2757708", "revid": "107831", "url": "https://it.wikipedia.org/wiki?curid=2757708", "title": "V Giochi Paralimpici estivi", "text": ""}
{"id": "2757709", "revid": "107831", "url": "https://it.wikipedia.org/wiki?curid=2757709", "title": "VI Giochi Paralimpici estivi", "text": ""}
{"id": "2757711", "revid": "107831", "url": "https://it.wikipedia.org/wiki?curid=2757711", "title": "VII Giochi Paralimpici estivi", "text": ""}
{"id": "2757712", "revid": "107831", "url": "https://it.wikipedia.org/wiki?curid=2757712", "title": "VIII Giochi Paralimpici estivi", "text": ""}
{"id": "2757713", "revid": "107831", "url": "https://it.wikipedia.org/wiki?curid=2757713", "title": "IX Giochi Paralimpici estivi", "text": ""}
{"id": "2757714", "revid": "107831", "url": "https://it.wikipedia.org/wiki?curid=2757714", "title": "X Giochi Paralimpici estivi", "text": ""}
{"id": "2757715", "revid": "107831", "url": "https://it.wikipedia.org/wiki?curid=2757715", "title": "XI Giochi Paralimpici estivi", "text": ""}
{"id": "2757716", "revid": "107831", "url": "https://it.wikipedia.org/wiki?curid=2757716", "title": "XII Giochi Paralimpici estivi", "text": ""}
{"id": "2757717", "revid": "107831", "url": "https://it.wikipedia.org/wiki?curid=2757717", "title": "XIII Giochi Paralimpici estivi", "text": ""}
{"id": "2757718", "revid": "107831", "url": "https://it.wikipedia.org/wiki?curid=2757718", "title": "XIV Giochi Paralimpici estivi", "text": ""}
{"id": "2757721", "revid": "107831", "url": "https://it.wikipedia.org/wiki?curid=2757721", "title": "X Giochi Paralimpici invernali", "text": ""}
{"id": "2757722", "revid": "124220657", "url": "https://it.wikipedia.org/wiki?curid=2757722", "title": "Partecipazioni industriali militari", "text": "Le partecipazioni industriali militari o offset sono pratiche internazionali e legali nell'ambito dell'industria della difesa e nel settore aerospaziale. Non necessitano di regolamentazioni da parte degli stati nazionali ma, dato che gli acquirenti di armi e sistemi d'arma sono principalmente i ministeri della difesa di stati sovrani, molti stati hanno leggi specifiche o direttive e procedure formali interne sugli \"offset\". I nomi internazionali utilizzati per questi accordi collegati al commercio di armi sono svariati: \"compensazioni\" o \"partecipazioni industriali\", cooperazione industriale, offset, bilanciamenti, contropartite, ritorni industriali.\nOffset agreements.\nUna definizione neutra di queste consuetudini dell'\u00edndustria delle armi \u00e8 alquanto ardua, a ogni modo si pu\u00f2 assumere che le \"partecipazioni industriali militari\" sono compensazioni addizionali date a un acquirente da parte di un venditore. \u201cOffset\u201d \u00e8 qualcosa che controbilancia, compensa o paga la differenza per qualcos'altro. La parola compensazione (\"offset\") deriva dall'atto di valutare il peso attraverso una bilancia dove cose diverse sono messe a confronto. \"Bilancio\" ed \"equilibrium\" hanno la stessa funzione dell'immagine di una bilancia in equi-librium; \"Libra\" \u00e8 l'immagine della giustizia, bilancia, \"juste retour\", \"contropartida\". Gli \"offset\" o \"partecipazioni industriali\" sono pertanto forme di equilibrio che vogliono andare oltre il mero scambio tra denaro e fornitura di materiale per la difesa, sono pesi o com-pensazioni addizionali, pesi addizionali posti sul piatto bilancia del compratore. Inoltre la scelta di parole come \"cooperazione\" o \"partecipazione dell'industria militare nazionale\" per parlare dei \u201cDefense offset\u201d suggerisce qualcosa di pi\u00f9 di un bilanciamento e cio\u00e8 la nozione di ripartizione dei benefici. In ogni caso le varie definizioni di \u201cDefense offset\u201d (dette anche \"partecipazioni industriali militari\") che sono usate dai paesi o dagli esperti sulla materia include quasi sempre una precomprensione di politica economica, e implica teorie politiche ed economiche.\nLa dimensione del mercato internazionale degli offset \u00e8 direttamente proporzionale al mercato dell'esportazione delle armi. Secondo SIPRI nel 2007, il mercato ammontava a 51 miliardi di dollari, e riguardava solo le esportazioni di armi non coperte e pubbliche. Pertanto molto a spanne il mercato collegato degli offset si pu\u00f2 quantificare in attorno ai 10 miliardi di dollari all'anno. In ogni caso sia \u201cil valore del credito\u201d sia l'effetto di leva degli \"offset\" (benefici e/o effetti avversi) \u00e8 molto pi\u00f9 alto e complesso da stimare.\nU.S.A: offset come dannosa imposizione.\nLa definizione data dal governo americano \u00e8 la pi\u00f9 significativa, dato che l'industria aerospaziale e militare americana esporta la maggioranza della armi nel pianeta. Negli USA c'\u00e8 anche una \u201cDivisione Ministero del Commercio\u201d, il \u201cBureau della sicurezza e industria\u201d che si occupa specificatamente di accordi offset (offset agreements) americani con nazioni straniere come principale sottoinsieme della sicurezza industriale USA. Il BIS si occupa della protezione della sicurezza USA dal punto di vista dell'export di alta tecnologia, di sostenere commercialmente la politica estera e di proteggere gli interessi economici statunitensi. Dagli anni novanta si deve occupare anche di aziende aerospaziali e militari che esportano armamenti, insieme a prodotti e servizi dal punto di vista degli accordi di offset collegati alla vendita e imposti dal compratore. Il problema \u00e8 quello della \"sicurezza economica\", e cio\u00e8 di limitare gli effetti negativi degli offset sull'economia americana. BIS definisce \u201cOffset\u201d \"come compensazione obbligatoria richiesta da governi stranieri in quanto acquirenti di armamenti, sistemi e servizi di difesa\". Il governo USA sottolinea gli aspetti obbligatori di questa pratica commerciale, dato che gli Stati Uniti insieme ad altri paesi esportatori di armamenti (come Germania e Francia) si oppongono ufficialmente agli \"offset\", giudicati come forme di protezionismo e dannose trasgressioni delle regole del libero mercato.\nStati acquirenti: offset come partecipazione.\nPer una definizione meno unilaterale, pi\u00f9 in linea con la maggioranza dei paesi e non cos\u00ec collegata al punto di vista del venditore, possiamo definire l'offset come compensazioni per grandi acquisti/vendite di armamenti, una maniera contrattuale di condividere i profitti derivanti dal commercio di armamenti. Nel 2008 il ministro per gli affari strategici brasiliano, parlando di un grande acquisto di armamenti da parte del suo paese, illustra questo punto focale: \u201cnon saremo solo acquirenti o clienti, ma partner\u201d. La competizione tra aziende nell'offrire prodotti simili a uno stesso stato \u00e8 anche nel grado di condivisione o partnership con il compratore.\nMultinazionali della difesa: offset come \"marketing\".\nNel commercio degli armamenti, i fornitori sono consapevoli che gli \"offset\" sono un potente mezzo di marketing per motivare l'acquisto, mostrando e dando vantaggi addizionali per il paese acquirente a margine dell'investimento in equipaggiamenti militari. La posizione dell'industria militare sembra essere pi\u00f9 pratica e in qualche modo non allineata alle valutazioni economiche e politiche del governo statunitense sugli offset della difesa. In generale si pu\u00f2 pensare all\"'offset\" come a una tecnica di vendita molto diffusa. Proprio per questo non \u00e8 ristretta al mercato delle armi ma appartiene al commercio in s\u00e9 stesso, proprio come i ribassi, i programmi di premi fedelt\u00e0 o le vendite a pacchetti. Inquadrare gli offset come parte di una tecnica di vendita relativizza la caratteristica dell'imposizione da subire. Per semplificare possiamo paragonare questo meccanismo di vendita alla proposta \"quasi-offset\" contenuta in molte televendite. Per esempio: \u201cse tu compri questo materasso al prezzo incredibile di 500 euro, invece del suo prezzo di mercato che \u00e8 di 900 euro, noi aggiungiamo: due cuscini, un lenzuolo, una lampada da notte di design, 5 libri e una splendida penna in argento. L'offerta commerciale di base \u00e8 il materasso, ma il venditore include anche un'offerta-a-margine per motivare l'acquisto: due cuscini, un lenzuolo, una lampada da notte di design, 5 libri e una splendida penna in argento. Una simile offerta commerciale non \u00e8 un semplice materasso prelevato da magazzino. Un'offerta principale (A) e un'offerta secondaria (B). Il venditore dice al compratore: per 500 euro ti dar\u00f2 un materasso del valore di 900 euro, pi\u00f9 un gruppo di oggetti collegati o non collegati al materasso il cui valore complessivo \u00e8 700 euro. Per farla breve il compratore pagando 500 euro, ottiene in realt\u00e0 un controvalore effettivo di 1600 euro. Ottiene in realt\u00e0 molto di pi\u00f9 del materasso che era il bisogno principale. Per quanto possa sembrare paradossale, qualcuno potrebbe comprare un materasso perch\u00e9 vuole una lampada di design e una penna.\nSpesso gli offset sulla difesa sono pi\u00f9 motivanti del bisogno principale sottostante l'acquisto per ragioni politiche o personali. Questo pu\u00f2 sembrare irrazionale ma \u00e8 parte del commercio. Se si aggiunge la prevalenza dell'aspetto politico nello spendere ingenti fondi pubblici in armamenti moderni, allora il potere di motivazione dei \"defense offsets\" non dovrebbe essere sottostimato negli attuali processi decisionali degli Stati democratici. I principali fornitori alla difesa sono ben consapevoli del potere degli offset nelle psicologie delle democrazie. Come si comprende facilmente, il venditore includer\u00e0 il costo dell'offerta secondaria (B) che \u00e8 \"l'offset\" e che rappresenta un valore addizionale per il compratore, nel suo costo totale. In altri termini il cliente paga per l'offset, non si tratta di un regalo. Ma la questione chiave \u00e8: fino a quale punto la proposta collaterale di offset \u00e8 un fattore nel processo valutativo di un acquirente di sistemi d'arma per la difesa? Transparency International riassume chiaramente le forme di corruzione legate al peso delle contropartite industriali nelle decisioni:\nL'universo di questa nicchia del commercio degli offset nell'ambito del mondo della difesa \u00e8 sofisticato e meno innocuo di quanto si potrebbe pensare. \nNel 2000 Daniel Pearl scrisse un articolo sull'universo degli \"offset\": \u201cPu\u00f2 la vendita di armi americane nel Golfo Persico avere un impatto sulle stazioni di benzina in Europa?\u201d \u201cS\u00ec, sotto la nuova logica del commercio internazionale di armi\u201d. Pearl descrive il nuovo mondo degli offets indiretti: \nEsempio generico di offset in una compravendita di armi.\nCome esempio poniamo un caso ipotetico di una nazione C che compra 300 carri armati da un'azienda V. Il valore totale del contratto sia pari a 400 milioni di Euro e la nazione C richieda il 120% di offset. In questo caso la compagnia V \u00e8 obbligata a eseguire un offset (un insieme di partecipazioni industriali) pari al 120% del valore del contratto, cio\u00e8 pari a 480 milioni di Euro. Sulla base di tale valore viene compilato dalla nazione C e dall'azienda V un elenco di accordi di offset e un programma per pagare l'obbligazione. L'accordo di \"offset\" (cooperazione o partecipazione industriale) include sia gli \"offset\" diretti che quelli indiretti.\nLa nazione C assegna anche un valore di credito per ogni tipologia di \"offset\" offerti dall'azienda.\nIl \"valore di credito\" per le obbligazioni offset non \u00e8 il \"valore attuale\" ma lo stesso moltiplicato per un fattore detto \u201cmoltiplicatore\u201d che esprime l'importanza e il valore a esso assegnato dalla nazione C. In altre termini, qualcosa ritenuto di grande valore dalla nazione C avr\u00e0 un alto moltiplicatore che esprime l'importanza e il valore di quel tipo di offset dalla azienda V, il valore collegato che alla fine conta per arrivare alla somma pattuita nell'esempio di 480 milioni di Euro. La maggioranza dei pacchetti sono divisi in \"offset diretti e indiretti\". Nella figura accanto si pu\u00f2 vedere un esempio di offset collegato alla nazione C.\nLa nazione C non controlla solo l'offerta di sistemi e/o servizi militari ma anche l'implementazione dei patti di \"offset\" nei contratti e accordi necessari all'esecuzione. Il tutto \u00e8 svolto all'interno dei Ministeri della difesa e/o dell'Economia e Finanza, Industria e Commercio. Tuttavia non di rado nazioni che abitualmente importano armamenti hanno agenzie dedicate alla supervisione dei \u201cdefense offset.\u201d\nL'offset comporta un trasferimento di dati e know-how tecnico dal Paese produttore ad un Paese terzo, che si rende tecnologicamente autonomo e indipendente nella progettazione, produzione e manutenzione di certe componenti e sistemi d'arma. Esso presenta un vantaggio logistico per la maggiore vicinanza ai teatri operativi di guerra (o ad eventuali triangolazioni).\nGli Stati Uniti ad esempio si riservano per legge e contrattualmente il diritto di autorizzare e ispezionare l'intera rete di fornitori primari e loro subfornitori/subappaltatori, in relazioni a singole parti o fasi di lavorazione.\nOffset diretti e indiretti.\nUno dei modi per compensare legalmente i costosissimi acquisti di armamenti e/o servizi collegati \u00e8, come abbiamo visto, offrire servizi, investimenti, commerci di scambio, co-produzioni come compensazioni e partecipazioni ai benefici in termini di ricchezza e di lavoro delle commesse militari. Ad esempio, aziende greche producono parti del famoso Lockheed C-130, che la Grecia a suo tempo acquist\u00f2 dagli Stati Uniti. Tale co-produzione \u00e8 per l'appunto un \"offset diretto,\" l'unico tipo di offset accettato dalla Grecia. Un altro esempio reale \u00e8 la triangolazione su 3 paesi in cui al Portogallo \u00e8 stata affidata la manutenzione degli stessi aerei venduti al Kuwait. Questo \u00e8 in realt\u00e0 un offset diretto rivolto al Portogallo il quale a sua volta acquist\u00f2 gli stessi aerei ottenendo dalla Lockheed Martin la partnership nelle manutenzioni evidentemente anche oltre il proprio confine. Un investimento effettuato in un'azienda rumena di software per la sicurezza, o un'assistenza nell'esportazione e cura del marketing in un'area complessa come il Medio Oriente a favore di un'azienda belga operante nel settore ambiente sono altre forme di attuali \"offset indiretti\".\nLa pi\u00f9 comune distinzione nelle proposte di compensazione \u00e8 tra offset \"diretto\" e \"indiretto\".\nL'offset diretto \u00e8 un accordo laterale che ha a che fare con il prodotto o servizio principale che viene venduto che \u00e8 un equipaggiamento, sistema o servizio militare. Possono anche essere chiamati \"offset militari\". L'offset indiretto \u00e8 un accordo laterale che non \u00e8 direttamente collegato al prodotto/servizio venduto e pertanto viene talora chiamato \"offset civile,\" anche se il fatto di essere \"indiretto\" non implica sempre l'essere un \"offset non militare\".\nIl pi\u00f9 completo e accurato elenco delle forme attuali di offset pu\u00f2 essere reperito nel BIS \u201cAnnual Report to Congress\u201d, dove tutte le forme di offset registrati sono codificate secondo il precedente registro \"Standard of Industrial Classification\".\nMeccanismi degli offset.\nL'azienda fornitrice capogruppo e gli esecutori di offset.\nNelle medie e grandi negoziazioni di sistemi di armamenti l'offerta pu\u00f2 essere cosa molto complessa, coinvolgendo una o pi\u00f9 spesso diverse aziende del settore come offerenti. L'offerta principale \u00e8 guidata dall'azienda principale che potrebbe essere un capofila di consorzio od in alternativa potrebbe avere altre aziende associate, anche come subappaltatori designati. In ogni caso solo il principale fornitore si considera responsabile per le esecuzioni di fronte al cliente finale. Dal momento che con il procedere del tempo gli offset diventano sempre pi\u00f9 complessi e sofisticati, l'azienda fornitrice pu\u00f2 delegare l'esecuzione degli offset a subappaltatori specialisti di offset. Resta inteso che la responsabilit\u00e0 principale per l'esecuzione rimane in capo all'azienda fornitrice. \u00c8 degno di nota che uno dei benefici collaterali degli offset negli Stati Uniti \u00e8 la crescita di posti di lavoro nel settore degli offset che vanno dalle aziende di consulenze giuridiche internazionali agli uffici legali internazionali delle aziende operanti nel settore. In aggiunta deve considerarsi anche la nascita di nuove aziende soprattutto nell'ambito del capitale di rischio degli offset (investimenti) e nel settore specialistico della consulenza al marketing estero. L'esecutore di offset fornisce i suoi servizi all'industria della difesa, che lo paga, ma \u00e8 pagato in ragione dei servizi prestati ad aziende straniere (quasi sempre civili), e certificati da autorit\u00e0 nazionali straniere in base ai risultati e al contratto di offset sottostante tra lo stato sovrano e l'azienda militare. C'\u00e8 anche un'associazione americana di coloro i quali lavorano nel campo degli offset, settore di nicchia: l'Associazione degli offset legati all'industria della difesa, la DIOA.\nUno dei principali scopi di questa associazione, fondata nel 1985, \u00e8 di promuovere l'industria della difesa USA nel mondo attraverso un forte sostegno di professionalit\u00e0 nella progettazione ed esecuzione degli offset. La promozione degli affari dell'industria militare attraverso gli offset deve per\u00f2 avvenire nel rispetto della complessa variet\u00e0 di legislazioni nazionali, ma anche nello stretto rispetto della legge federale americana contro la corruzione in ambito estero e delle convenzioni internazionali contro la corruzione. Gli esecutori di offset possono fare molte cose: consulenza e assistenza per il marketing, gestione di capitale di rischio o altre forme di credito aziendale per investimenti diretti stranieri, ma anche pratiche pi\u00f9 complesse come consorzi per produrre gamberetti nella Penisola Arabica, come la \"Devcorp\", Bahrain, o uno zuccherificio in joint venture con gruppi industriali locali; di recente si \u00e8 approdati anche al campo dell'ambiente e dell'energie alternative.\nI certificati di offset, clausole di riservatezza, penali, pre-offset.\nGli offset hanno durate temporali diverse. Si va dai programmi brevissimi da 1-2 anni, a quelli di 8-10 anni, che sono molto comuni; eccezionalmente lungo risulta un offset come il programma \u201cAl Yamamah\u201d un offset British Aerospace in Arabia Saudita in essere sin dal 1987. I clienti (paesi sovrani) hanno meccanismi amministrativi e tecnici per il controllo del loro sviluppo e per certificare il completamento delle tappe intermedie di programma. Un'autorit\u00e0 di supervisione dell'offset certifica il grado di avanzamento lavori in percentuale, emettendo i cosiddetti \u201ccertificati di offset\u201d. Questi certificati possono essere emessi a beneficio dell'azienda fornitrice principale ma anche a \"offset-fullfiller\" o \"subappaltatori di offset\" che abbiano partecipato come subappaltatori al programma e che siano anche registrati come tali nel paese beneficiario. Quando si \u00e8 in presenza di moltiplicatori, questi certificati esprimono la percentuale di completamento in \"valore di credito\" (\"valore di credito\" =\"valore attuale\" x \"moltiplicatore\"). Gli esecutori di offset riscattano i certificati attraverso i contratti o subcontratti con l'azienda fornitrice principale. Pi\u00f9 di recente, data l'importanza e la crescita delle pratiche offset nel mondo, gli esecutori/subappaltatori possono vendere i loro certificati alle aziende fornitrici principali, e non solo a quella che inizialmente subcontrattati, previa l'autorizzazione del committente, cio\u00e8 le autorit\u00e0 per gli offset nazionali competenti. In questa redditizia nicchia del complesso industriale militare fatta da specialisti in offset - studi legali, aziende, e holding finanziarie - si \u00e8 anche sviluppato un commercio di \"secondo grado\", per cos\u00ec dire, di certificati di offset.\nCome in ogni contratto sono previste forme di penali nel caso di inadempimenti nello sviluppo e completamento dei programmi offset. Molte nazioni prevedono rigidi sistemi di penali incluso l'utilizzo di garanzie bancarie, altre nazioni invece credono nel sistema della negoziazione continua che sono basate sulle clausole del \u201cmiglior sforzo\u201d.\nLa lista degli incentivi e delle penali negli offset non \u00e8 molto diversa da altri sistemi di gestioni di commessa pubblica, con due notevoli eccezioni:\nAttivit\u00e0 di \"pre-offset\" sono consentite e ben accette da parecchi paesi. Si tratta di attivit\u00e0 offset senza le certezze di ottenere un valore di credito, che nello specifico consistono in attivit\u00e0 di marketing o per meglio dire di lobbying volte a promuovere specifici acquisti nel campo della difesa. Queste attivit\u00e0 di pre-offset devono essere registrate ufficialmente dalle autorit\u00e0 nazionali. Spesso tali attivit\u00e0 vengono certificate dopo che si sia effettuata una vendita, e le grandi aziende di armamenti mettono i costi relativi a tali attivit\u00e0 inizialmente nel budget previsto per i costi di marketing, e successivamente finiscono nei loro budget legati agli offset come esecuzione della obbligazione contrattuale.\nL'argomento che stimola a effettuare l'acquisto \u00e8 l'enfasi sulla forza e l'affidabilit\u00e0 dell'azienda militare che si propone allo stato acquirente. Ovviamente dato che il cliente potenziale che si vuole stimolare \u00e8 uno Stato sovrano si pu\u00f2 comprendere come tale attivit\u00e0 sia delicata e non di rado esposta a episodi di abusi e corruzione.\nU.S.A: FMS governo-governo o DCS azienda-governo.\nPer gli USA, da sempre primi esportatori di armi nel mondo ci sono due modi di effettuare una vendita a un paese straniero. Il primo \u00e8 noto col nome di \"Direct Commercial Sale\" (vendita commerciale diretta). La vendita \u00e8 conclusa direttamente dall'azienda americana allo stato straniero. La seconda via, detta \"Foreign Military Sale\", (vendita militare straniera), \u00e8 un'operazione diretta tra due stati.\nLa vendita commerciale diretta \u00e8 comunque fatta sotto la supervisione del governo USA fino anche al Parlamento, a dispetto dell'apparenza del libero mercato. Il mercato delle armi in quanto connesso alla sicurezza dello stato non \u00e8 mai libero dalla supervisione governativa. Per una vendita a un Ministero della Difesa straniero, un'azienda USA deve avere l'autorizzazione del Dipartimento della Difesa degli Stati Uniti, dal Dipartimento di Stato e, per vendite consistenti anche dell'approvazione del Congresso degli Stati Uniti che pu\u00f2, se lo ritiene, bloccare la vendita. Pertanto anche le vendite commerciali dirette sono strettamente regolamentate. Inoltre gli offset non militari e indiretti sono oggetto di dettagliati rapporti che devono essere preparati dalle aziende venditrici e dai loro subappaltatori e sottoposti al \"Dipartimento del Commercio\", \"Divisione per la Sicurezza e Industria\"\nLe vendite militari estere sono vendite indirette di armi prodotte da una o pi\u00f9 aziende USA, attraverso un'agenzia del Dipartimento della Difesa. Questa agenzia \u00e8 nota come DSCA, Agenzia per la cooperazione nella sicurezza della difesa: in un certo senso la DSCA agisce come mediatore e procacciatore di affari nella vendita a stati stranieri. La mediazione non \u00e8 gratis e in caso di vendita l'agenzia trattiene una piccola percentuale per i servizi resi e per rientrare dei costi sostenuti, ma un 3% di costo aggiuntivo ha come beneficio l'inclusione nel prezzo delle attivit\u00e0 di formazione delle forze militari straniere all'utilizzo delle armi acquistate, che permette la collaborazione con le forze armate statunitensi in comuni operazioni internazionali. In questo tipo di vendita comunque ci sono due importanti aspetti riguardo al business dell'offset:\nRegolamentazioni per gli offset nei vari paesi.\nQuella che segue \u00e8 una sommaria rassegna delle regolamentazioni offset in vigore in alcuni paesi. Non entra nei dettagli ed essenzialmente illustra:\nUna lista dettagliata delle leggi nazionali e regolamenti dei paesi membri dell'Unione Europea si possono trovare nel sito dell'Agenzia europea per la difesa, in un nuovo portale europeo sugli offset.\nUn'altra analisi molto utile sulle leggi dei vari paesi si pu\u00f2 trovare nel sito del ministero belga dell'economia. Questo documento assolutamente pubblico, disponibile in francese, inglese e fiammingo offre una delle pi\u00f9 intelligenti analisi sui regolamenti offset riguardanti i vari paesi nella prospettiva del paese importatore di armi:\nDa una prospettiva simile, ma non europea, il punto di vista dell'importatore \u00e8 ben articolato nelle pagine web dedicate all'offset degli Emirati Arabi Uniti e all'interno delle dettagliate linee guida dello stato del Kuwait.\nLa prospettiva dal punto di vista dei venditori si pu\u00f2 trovare nel report annuale al Congresso degli Stati Uniti d'America del BIS (Bureau of Industry and Security), dove vengono classificati i dati relativi alle posizioni sugli offset dei paesi esportatori di armi come gli USA.\nRiviste e pubblicazioni specialistiche come \"Jane's Defence Industry\", \"EPICOS\", \"Countertrade and Offset\" o \"CTO\" danno conto delle leggi, regolamenti, e linee guida dei diversi paesi pubblicandone anche le modifiche e gli eventuali aggiornamenti apportati nel corso del tempo.\n Arabia Saudita - Il Programma Economico sugli Offset Saudita \u00e8 controllato dal Ministero della Difesa. La richiesta di offset \u00e8 che il 35% del valore del contratto venga rinvestito nella creazione di posti di lavoro sauditi e nella formazione professionale di questi, nella diversificazione economica, nel trasferimento di tecnologia e investimenti stranieri diretti in Arabia Saudita. La soglia \u00e8 400 milioni di reali (107 milioni di USD). I governi del Regno Unito e della Francia hanno stabilito programmi di offset bilaterali. Il programma britannico \"La Colomba\" o Al Yamamah Offset (Fasi I, II, e III) \u00e8 il programma pi\u00f9 complesso e lungo: \u00e8 iniziato nel 1987 ed \u00e8 ancora attivo. L'offset francese \u00e8 diretto da SOFRESA, \"Soci\u00e8t\u00e8 fran\u00e7aise d'exportation de syst\u00e8mes avanc\u00e8s\", un'azienda privata che opera per conto del Governo francese (dal 2008 \"ODAS\"). Il governo degli Stati Uniti, nonostante il fatto che la gran parte delle vendite siano FMS, cio\u00e8 vendite da governo a governo, lascia gli offset alle aziende militari private, come la\" Lockheed Martin, SAIC, Boeing, e General Dynamics\". Specificatamente gli investimenti stranieri sono autorizzati dalla \"Saudi Arabian General Investements Authority\" (SAGIA), e ricevono i pi\u00f9 alti moltiplicatori secondo le priorit\u00e0 del Regno dell'Arabia Saudita, come i settori dell'acqua, dell'elettricit\u00e0, delle comunicazioni, ecc.\n Australia: Il Dipartimento della Difesa (Defence Material Organization) \u00e8 responsabile degli offset. La soglia \u00e8 fissata in 5 milioni di dollari australiani. I moltiplicatori vanno da 1 a 6. Di norma l'Australia non accetta offset indiretti (civili) a meno che non portino un beneficio all'industria australiana della difesa.\n Austria: Gli accordi di offset sono negoziati dal Ministero federale del lavoro e affari economici sulla base di una valutazione caso per caso. La percentuale di offset \u00e8 sopra il 100% fino al 200% (e qualche volta anche di pi\u00f9) del valore del contratto. L'Austria ha una delle pi\u00f9 alte richieste nel mondo in quantit\u00e0 nominali di offset. I moltiplicatori possono arrivare fino a 10. Il valore minimo della vendita per offset obbligatorio \u00e8 di 726.000 euro\n Belgio: La base legale degli \"offset\" \u00e8 un Regio Decreto (datato 6/2/1999 e modificato il 6/12/2001) che delinea la politica di \"partecipazioni industriali negli armamenti\". Il programma \u00e8 diretto dal Ministero degli Affari Economici:\"Politique de Participation Industrielle dans le cadre des Commandes de la Defense\". La soglia di attivazione dell'offset \u00e8 generalmente per commesse di valore maggiore di 11 milioni di Euro, ma diviene pi\u00f9 bassa quando l'appalto \u00e8 ristretto o segreto. La richiesta minima di offset \u00e8 del 100%, e i moltiplicatori non sono specificati pubblicamente. La concentrazione \u00e8 sull'alta tecnologia e sulla creazione di nuovi o addizionali ricavi. Le specifiche del programma belga di offset sono abbastanza sofisticate. L'accento \u00e8 messo sulla novit\u00e0 che un accordo di offset deve portare come beneficio alle aziende coinvolte. Per esempio, \"un offset, come l'assistenza all'esportazioni a fovore di un'azienda belga deve portare inequivocabilmente un nuovo o addizionale export.\" Si noti che il Belgio distingue fra tre forme di offset: \"diretto\", \"semi-diretto\", e \"indiretto\".\n Brasile - Sotto la supervisione del Ministero della Difesa, Marina, Aeronautica ed Esercito hanno procedure di offset separate, chiamate Divisioni di \"Cooperazione Industriale\". Le soglie minime degli offset sono differenti per Esercito, Marina Militare, e Aeronautica Militare, e vanno da 1 a 5 milioni di USD. Sopra i 5 milioni di USD la richiesta di offset \u00e8 del 100%, e i moltiplicatori vanno da 1 a 4. I programmi di offset brasiliani si concentrano sullo sviluppo tecnologico della propria industria della difesa attraverso trasferimenti di tecnologia, cooperazione, e co-produzione.\n Bulgaria - Legge sugli Appalti Pubblici del 2004, integrata nel 2009. Gli offset diretti sono sotto la supervisione del Ministero della Difesa, mentre quelli indiretti sotto il Ministero dell'Economia e dell'Energia. C'\u00e8 comunque un Consiglio Permanente Ministeriale per gli Appalti Speciali che decide degli accordi di \"cooperazione industriale militare\". L'Agenzia per le Informazioni, Tecnologia e Comunicazioni collabora e coordina i progetti di offset. La soglia per gli offset \u00e8 di 5 milioni di Euro, e la richiesta minima \u00e8 il 110%, con i moltiplicatori da 1 a 3. Generalmente gli offset sono il 30% diretti e il 70% indiretti.\n Canada - Il programma di offset si chiama \"Canada Industria\" ed \u00e8 diretto dal Ministero dell'Industria. Le direttive sono state approvate nel 1986, e riviste nel 1994. La soglia \u00e8 di 100 milioni di dollari canadesi e la richiesta di offset \u00e8 del 100%. Il massimo moltiplicatore \u00e8 5.\n Corea del Sud - La DAPA, un'Agenzia per il Programma degli Approvvigionamenti per la Difesa controlla le \"partecipazioni industriali\" in Corea del Sud. La soglia \u00e8 di 10 milioni di USD, e la richiesta minima \u00e8 del 20%. I moltiplicatori vanno da 1 a 6. L'accordo contrattuale sugli offset \u00e8 parte sostanziale del contratto principale di approvvigionamento militare.\n Danimarca - Il Ministero della Difesa decide degli offset, ma il Ministero dell'Economia controlla il loro stato di avanzamento e risultati. I regolamenti della \"Cooperazione Industriale\" sono stati approvati nel 2005. La soglia per gli offset \u00e8 di 25 milioni corone danesi, e la richiesta minima \u00e8 del 100%. Moltiplicatori possono essere approvati per gli offset per la ricerca e sviluppo e per i trasferimenti di tecnologia. La Danimarca ha firmato un accordo trilaterale con Regno Unito e Paesi Bassi sulle migliori tecniche per l'applicazione di compensazioni finanziarie tra obbligazioni di offset.\n Emirati Arabi Uniti - L'agenzia degli Emirati Arabi Uniti per il programma offset \u00e8 nota come \u201cOffset,\u201d ed \u00e8 presieduta dal Principe ereditario di Abu Dhabi. I criteri sono pi\u00f9 sofisticati della maggioranza dei programmi di offset. La richiesta \u00e8 del 60%. I moltiplicatori non esistono, o meglio esistono \"ex post\", basati sui risultati ottenuti, non sui contratti iniziali: il credito per il completamento dell'obbligo di offset non \u00e8 valutato (moltiplicato) infatti sugli investimenti iniziali, ma sui risultati, cio\u00e8 sui profitti delle joint-venture costituite con aziende locali. Joint-Ventures e societ\u00e0 con partner locali sono gli offset pi\u00f9 comuni, sia diretti che indiretti.\n Estonia - Non esiste una legge sugli offset. L'Estonia \u00e8 particolarmente interessata scambi commerciali in compensazione (\"counter-trade\").\n Finlandia - Non c'\u00e8 una legge sugli offset, solo Direttive Pubbliche sulle \"Partecipazioni Industriali\". Il Ministero della Difesa - attraverso la divisione Materiali Industriali Militari e Partecipazione Industriale\u00a0\u2013 controlla gli offset insieme al Ministero del Commercio e dell'Industria. La soglia per gli offset \u00e8 di 10 milioni di Euro, e la richiesta minima \u00e8 del 100%. I moltiplicatori vanno a 0,3 a 3 (per l'export finlandese). I moltiplicatori di offset di trasferimenti di tecnologia sono negoziati separatamente. La strategia della partecipazione industriale \u00e8 incentrata sulla industria militare nazionale.\n Francia - Nessun formale regolamento sugli offset, ma ci sono divisioni del Ministero della Difesa e del Ministero dell'Economia per gli \"offset\" e per il \"counter-trade\". La Francia, come gli Stati Uniti, \u00e8 quasi completamente indipendente nei suoi approvvigionamenti militari e quindi la quota di acquisti di armi dall'estero \u00e8 minima.\n Germania - La posizione ufficiale della Germania \u00e8 che la prassi degli offset sia controproducente nell'economia e commercio delle armi. Tuttavia la Germania applica una politica di \"Bilanciamento Industriale\", basata sul 100% del valore degli acquisti di armi e sistemi d'arma. Il Ministero Federale della Difesa (BMVg) e L'Ufficio Federale per la Tecnologia e gli Approvvigionamenti militari (Bundesamt f\u00fcr Wehrtechnik und Beschaffung) (BWB, di fatto una Agenzia governativa specializzata negli acquisti militari e negli offset) controllano gli acquisti e la \"cooperazione industriale militare\". BWB ha anche una filiale estera per Stati Uniti e Canada situata a Reston, in Virginia. \u00c8 interessante osservare che la Germania, pur essendo il terzo esportatore di armi nel mondo, non ha multinazionali conosciute specificatamente come produttori di armi, ma ha multinazionali che producono e vendono armi a lato della loro produzione civile. \"Wehr Technik -WT\" \u00e8 una discreta fonte di informazioni sulle attivit\u00e0 di BWB.\n Giappone - Il Giappone non ha una procedura per gli offset formalizzata pubblicamente. Se ne occupava l'Agenzia Giapponese per la Difesa, che non dipendeva da un Ministero, ma direttamente dal Primo Ministro, che controllava l'approvvigionamento militare attraverso l'Ufficio degli Equipaggiamenti e l'Ufficio delle Finanze. Nel 2007 l'Agenzia Giapponese per la Difesa \u00e8 stata trasformata in un Ministero della Difesa, con un Ministro a pieno titolo nel Consiglio dei ministri. La maggioranza degli approvvigionamenti militari del Giappone provengono dagli Stati Uniti, e sono regolati da accordi commerciali bilaterali. Gli appalti per la Difesa avvengono di prassi attraverso aziende di rappresentanza giapponesi, per quanto non sia legalmente proibito partecipare a questi appalti senza rappresentante locale. Vige una legge non scritta che favorisce i grandi gruppi industriali giapponesi che di fatto fa le veci di un \u201cBuy Japanese Act\u201d. Si pu\u00f2 dire che Giappone, Germania, e Italia, nonostante evidenti differenze culturali, hanno atteggiamenti nazionali molto simili nei \u201cbilanciamenti industriali\u201d degli acquisti militari. In Giappone per\u00f2, sia per principi etici e poi per una legge approvata dal Parlamento Giapponese, l'export di armi \u00e8 stato molto limitato, e infine proibito negli anni settanta. Il mercato della difesa delle aziende Giapponesi \u00e8 esclusivamente quello nazionale per legge.\n Grecia - Le Direttive per gli Offset sono contenute nella Legge per gli Appalti n. 3433 del 2006. Il Ministero della Difesa Nazionale ellenico controlla gli offset attraverso il Direttorato Generale degli Armamenti e la Divisione Offset. La soglia per gli offset \u00e8 di 10 milioni di Euro, e la quantit\u00e0 di offset varia da 80% a 120%. I moltiplicatori vanno da 1 a 10. La Grecia rifiuta gli offset indiretti (gli offset civili), perch\u00e9 \u00e8 strategicamente impegnata nel rafforzamento delle proprie capacit\u00e0 militari. Secondo i dati pubblici di SIPRI, la Grecia \u00e8 il pi\u00f9 grosso importatore netto di armi nella Unione Europea.\n India - Il governo ha emanato una Procedura per gli Approvvigionamenti Militari nel 2006, che ha modificato nel 2008. La soglia \u00e8 di 3 miliardi di Rupie (circa 65 milioni di USD), con un 30% di richiesta di offset. I moltiplicatori non sono chiari. Comunque per commesse sopra i 300 miliardi di Rupie (circa 700 milioni di USD) c'\u00e8 una richiesta di \"indianizzazione\", un \u201cBuy Indian,\u201d un'obbligazione a comprare prodotti e servizi indiani per una quota tra il 30 e il 50% del valore contrattuale. Come offset l'India accetta anche l'acquisto di servizi indiani, come l'ingegneria e lo sviluppo e utilizzo di software indiano.\n Israele - Il Ministero dell'Industria, Commercio, e Lavoro controlla gli accordi e la supervisione degli offset. La soglia \u00e8 di 100,000 USD, e la richiesta minima di offset \u00e8 del 30%. I moltiplicatori sono 1 o 2. La particolarit\u00e0 di Israele relativa agli offset consiste nel fatto che Israele \u00e8 stato fino al 2003 il maggior beneficiario di Foreign Military Financing Statunitense, prendendo pi\u00f9 del 50% dell'intero budget del FMF. Questo pone un forte limite agli offset che Israele pu\u00f2 richiedere ad aziende americane.\n Italia - Non esiste una legge sugli offset e sulle \"partecipazioni industriali\" legate agli approvvigionamenti militari italiani. Non esiste neanche un nome ufficiale per i programmi di offset italiani. La posizione ufficiale \u00e8 che l'Italia non ha una politica generale di compensazioni industriali, solo una politica particolare, \u201cad hoc\u201d. In realt\u00e0 gli offset esistono anche in Italia, e sono parte di una politica di cooperazione industriale militare che, anche per ragioni storiche, rimane fuori dal dibattito pubblico. Gli offset italiani sono controllati dalla \"Direzione Generale degli Armamenti\", sotto il \"Segretario Generale della Difesa\", che risponde al \"Ministro della Difesa\". Di fatto la soglia di attivazione degli offset \u00e8 di 5 milioni di Euro e la richiesta minima \u00e8 del 70%, ma generalmente arriva al 100%. Il moltiplicatore pi\u00f9 alto \u00e8 3, tuttavia nulla impedisce che, a completa discrezione del Ministero, sia pi\u00f9 alto. La preferenza strategica \u00e8 l'export dell'industria della difesa italiana. Non esiste un sito ufficiale italiano su questo programma senza nome. Non si trovano sul sito del Ministero della difesa, ma le informazioni sugli offset italiani si trovano pubblicate negli USA e in Unione europea. \n Kuwait - Le nuove linee guida del Programma di offset del Kuwait sono state pubblicate nel 2007, in seguito a una direttiva del Ministro delle Finanze, e si occupa di tutte le forniture pubbliche estere sia militari che civili. L'Azienda nazionale degli offset \u00e8 di propriet\u00e0 dello stato, e nelle attivit\u00e0 all'interno del Programma kuwaitiano di offset risponde al Ministero delle Finanze. La quantit\u00e0 di offset richiesto \u00e8 il 35% del valore del contratto. La soglia per l'offset \u00e8 di 3 milioni di dinari kuwaitiani per i contratti militari e di 10 milioni per quelli civili. Nel 2007 sono stati fatti cambiamenti per rendere gli offset pi\u00f9 sofisticati ed efficaci, cambiamento che ha trasformato anche i moltiplicatori in funzione dei tangibili benefici per gli interessi kuwaitiani.\n Lituania - Decreto legge n. 918 del 2003 del Governo lituano. Il Ministero dell'Economia controlla gli offset. La soglia \u00e8 di 1,5 milioni di Euro, e la richiesta minima \u00e8 del 100%. I moltiplicatori vanno da 1 a 5.\n Norvegia - Il Ministero della Difesa Norvegese \u00e8 responsabile degli \"Accordi di Cooperazione Industriale\", della supervisione e dell'esecuzione di questi contratti negli anni di durata dello svolgimento. La soglia \u00e8 di circa 5,5 milioni di Euro, e la quantit\u00e0 di offset richiesto \u00e8 del 100%. I moltiplicatori vanno da 1 a 5. Si noti che la Norvegia, pur non essendo parte della UE, fa parte della Agenzia europea per la difesa senza diritto di voto.\n Paesi Bassi - Il Ministero dell'Economia\u00a0\u2013 Commissariato per la Produzione Militare controlla le regole e l'esecuzione degli offset (che seguono un protocollo di accordo con il Ministero della Difesa). La soglia per gli offset \u00e8 di 5 milioni di Euro, e la richiesta minima \u00e8 del 100%. I moltiplicatori vanno da 1 a 5. L'interesse prioritario olandese \u00e8 nella innovazione industriale e nell'assistenza al marketing di prodotti olandesi.. Le istruzioni alle partecipazioni industriali olandesi e ai programmi di offset nei Paesi Bassi sono pubbliche.\n Polonia - Il Ministero dell'Economia \u00e8 responsabile degli offset. La Legge sugli offset \u00e8 stata emanata nel 1999, mentre i regolamenti sono stati approvati nel 1996 e rivisti nel 2007. La soglia per la richiesta di offset \u00e8 di 5 milioni di Euro, e la quantit\u00e0 \u00e8 del 100%. I moltiplicatori vanno da 2,0 a 5,0. Le priorit\u00e0 sono date ad accordi di offset che portano benefici all'industria della difesa polacca e l'apertura di nuovi mercati esteri per i prodotti polacchi.\n Portogallo - La direttive del Ministro della Difesa sulle contropartite (offset) sono state pubblicate nel 2002. I Decreti Legge n. 153 e n.154 del 2006 regolano gli offset portoghesi. La \"Commissione Permanente sulle Contropartite\" \u00e8 un'agenzia governativa che dipende dal Ministero dell'Economia e da quello della Difesa in maniera paritetica; \u00e8 responsabile sia per gli accordi di offset che per la loro supervisione. La soglia \u00e8 di 10 milioni di Euro, la richiesta minima \u00e8 del 100%. I moltiplicatori sono stati fissati dalla legge nel 2006 tra 1 e 5. Non \u00e8 specificata una preferenza per offset diretti o indiretti.\n Qatar - Il Qatar non ha una posizione ufficializzata ma le aziende militari straniere che hanno o prevedono di avere contratti con il Ministero della Difesa del Qatar sono incoraggiate a investire e a cooperare nel campo della Educazione e della Ricerca e Sviluppo in Qatar.\n Regno Unito - Il Regno Unito non ha una legge o un regolamento ufficiale sugli offset. Il Dipartimento della Difesa controlla gli offset. La soglia per la richiesta di offset \u00e8 di circa 10 milioni di Sterline, ma per accordi bilaterali e di reciprocit\u00e0 con Francia e Germania la soglia \u00e8 innalzata per questi a 50 milioni di Sterline. La richiesta totale \u00e8 del 100% e non ci sono moltiplicatori..\n Repubblica Ceca - Le direttive per gli offset sono state approvate dal Decreto Ministeriale n. 9 del 2005. Il Ministero del Commercio e dell'Industria controlla la \"Cooperazione Industriale\", anche attraverso una \"Commissione sulle Compensazioni\". La soglia \u00e8 500 milioni corone ceche, e la richiesta minima \u00e8 del 100%. Non sono usati moltiplicatori. Gli offset si concentrano sulle nuove tecnologie, cooperazione, e trasferimento di tecnologia. Vi \u00e8 un minimo per gli offset diretti del 20%. La Commissione Offset presenta una relazione annuale sullo stato di avanzamento degli accordi di offset.\n Romania - Il Ministero della Difesa Nazionale e una \"Agenzia speciale per le tecniche di offset\" sono responsabili per gli offset; la Legge n. 336 del 2007 regola gli offset in Romania. La soglia \u00e8 di 3 milioni di Euro, e la richiesta minima di offset \u00e8 dell'80%, I moltiplicatori vanno da 1 a 5. Gli offset indiretti sono accettati, specialmente nell'ecologia e nella cantieristica navale. La Romania \u00e8 l'unico paese dell'Unione Europea che non ha firmato il Codice di autoregolamentazione degli Offset in Ottobre del 2008, firmato da tutti i paesi europei con l'aggiunta della Norvegia.\n Slovacchia - Il Ministero dell'Economia si occupa degli offset. La soglia (non chiara) pu\u00f2 scendere fino a 130,000 euro. La quantit\u00e0 di offset \u00e8 negoziabile, ma \u00e8 generalmente equivalente al 100%. I moltiplicatori pi\u00f9 alti sono per offset diretti.\n Slovenia- Il Ministero della Difesa controlla gli offset, e le linee guida sono state pubblicate nel 2000. La soglia \u00e8 di 500.000 Euro, e la richiesta \u00e8 del 100%. I moltiplicatori possono arrivare fino a 7. Investimenti stranieri e trasferimenti di tecnologia hanno i pi\u00f9 alti moltiplicatori\n Spagna - Il \"Ministero della Difesa\", con la \"Direzione Generale degli Armamenti e Materiale\" (DGAM) e con l'Agenzia per la Cooperazione Industriale della Spagna (ICA) hanno la responsabilit\u00e0 di negoziare e controllare l'esecuzione degli offset. Le linee guida non sono pubbliche, e sono fatte a uso interno e riservato. La richiesta di offset \u00e8 del 100%, e i moltiplicatori vanno da 2 a 5.\n Stati Uniti d'America - Gli Stati Uniti si oppongono ufficialmente agli offset, che considerano una distorsione del libero mercato. A oggi, gli Stati Uniti sono l'unico paese che proibisce a impiegati statali di ogni livello, e anche ad agenzie governative, di essere coinvolti nel business degli offset. Gli Stati Uniti dipendono da forniture da aziende straniere (come capogruppo) per meno del 2% dei loro approvvigionamenti militari. Partner o subappaltatori stranieri di aziende della difesa americane che forniscono lo stato americano sono soggette al Buy American Act. Molti paesi considerano, a torto o a ragione, il Buy American Act come l'equivalente americano delle \"politiche di partecipazione industriale\" del resto del pianeta.\n Svezia - La regolamentazione degli offset \u00e8 stata decisa dal Governo nel 1999. Il programma di \"Partecipazione Industriale\" \u00e8 diretto dalla Amministrazione dei Materiali di Difesa (FMV) del Ministero della Difesa, e le guida agli offset \u00e8 stata elaborata nel 2002. La soglia per gli offset \u00e8 di 10 milioni di euro e la richiesta \u00e8 il 100%. I moltiplicatori possono essere applicati solo al 10% del valore totale degli offest. La Svezia accetta solo offset relativi all'industria della difesa (diretti), e applica in maniera rigorosa l'articolo 346 del Trattato di Lisbona, considerando gli offset indiretti come violazioni del Trattato\n Svizzera - La divisione \"armasuisse\" del \"Dipartimento Federale della Difesa, Protezione Civile, e Sport\" \u00e8 responsabile degli offset. La soglia \u00e8 15 milioni di Franchi svizzeri, e la richiesta di offset \u00e8 del 100%. I moltiplicatori sono tra 2 e 3.\n Turchia - Il Ministero della Difesa, segnatamente il Sottosegretario con delega alla \"Industria della Difesa\", controlla il programma di \"Partecipazioni Industriali/Offset\" (2007). La soglia \u00e8 di 5 milioni di USD, e la richiesta minima \u00e8 del 50%. I moltiplicatori vanno da 1 a 6. Il periodo di esecuzione degli offset \u00e8 inusuale e breve: 2 anni. La maggioranza degli offset va a beneficio della industria della difesa turca.\n Ungheria\u00a0\u2013 La base legale per gli offset \u00e8 il decreto legge del Governo n. 228 del 2004 e l'autorit\u00e0 per gli offset \u00e8 il Ministero per lo Sviluppo Nazionale ed Economia, secondo la Direttiva N. 23 del 2008. La soglia per gli offset \u00e8 3.5 milioni di Euro, e la quantit\u00e0 minima richiesta \u00e8 il 100%. I moltiplicatori possono arrivare fino a 15. \u00c8 degno di nota osservare che le clausole di riservatezza sugli offset sono di natura commerciale, cio\u00e8 un normale Accordo di non divulgazione .\nU.S.A: Posizioni sugli offset.\nGli Stati Uniti hanno la quota maggiore delle esportazioni mondiali di armi.. La loro posizione governativa \u00e8 quella di considerare gli offset imposti dagli acquirenti come una forma ingiusta di protezionismo. Nell'ultimo decennio gli Stati Uniti hanno iniziato un lavoro politico-diplomatico per formare una coalizione dei paesi esportatori di armi con lo scopo di rinforzare la propria posizione: una coalizione di paesi esportatori (inclusa l'Italia) per frenare ed eliminare le barriere degli offset dal libero mercato delle armi\n\u00c8 importante esaminare pi\u00f9 analiticamente questa posizione.\nLa prima preoccupazione sugli offset diretti o militari \u00e8 che questi minacciano la completa autosufficienza della base industriale militare degli USA. Gli offset militari, attraverso la coproduzione e il trasferimento di tecnologia erodono la capacit\u00e0 manifatturiera degli USA dislocando le capacit\u00e0 produttive in paesi dove quasi sempre la competitivit\u00e0 \u00e8 maggiore, anche nel costo del lavoro. La transnazionalizzazione della base industriale statunitense non sarebbe causata solo dalla globalizzazione ma anche dagli offset diretti. Questa erosione della base industriale dell'industria militare \u00e8 vista dal governo come una minaccia alla sicurezza nazionale.\nQuesta opinione non \u00e8 tuttavia condivisa da tutti; alcuni considerano l'internazionalizzazione delle multinazionali americane della difesa come un processo puramente economico, e la produzione all'estero - in paesi alleati degli Stati Uniti - delle parti meno sofisticate degli armamenti, come un processo naturale dell'economia libera e del libero mercato. Quindi lungi dall'essere una minaccia, la transnazionalizzaione si opporrebbe proprio a una visione protezionistica dell'industria della difesa, protezionismo americano che difenderebbe dunque una posizione arretrata contro la delocalizzazione della produzione. In altri termini, proprio la posizione anti-offset del governo sarebbe \"protezionista\".\nConnessa a questa prima preoccupazione una seconda: che gli offset diretti nel trasferimento di alta tecnologia possano aiutare la crescita delle capacit\u00e0 militari dei nemici degli USA e dei loro interessi nel mondo. Per quanto riguarda questa ultima preoccupazione bisogna riconoscere che \u00e8 giustificata e reale, ma non realistica. Gli Stati Uniti sono cos\u00ec avanzati in tecnologie militare rispetto al resto del mondo che non \u00e8 ragionevole pensare che gli offset diretti (militari) costituiscano una minaccia alla sicurezza nazionale, o meglio, una minaccia superiore a quella che l'export militare dell'industria statunitense costituisce per la stessa sicurezza nazionale. L'export militare e gli offset militari a esso connessi sono controllati dal Dipartimento della Difesa, dal lato militare, dal Dipartimento di Stato, dal lato politico, e dallo stesso Congresso americano. E se a livello metodologico \u00e8 sempre utile non sottovalutare il pericolo e le capacit\u00e0 di nemici potenziali e attuali degli Stati Uniti, in virtu' di una incosciente sicurezza della propria superiorit\u00e0 tecnologica, non \u00e8 tuttavia realistico pensare che il trasferimento di tecnologie vecchie di 20 anni come offset di vendite di armi sia un pericolo per la sicurezza nazionale. Come la storia recente dimostra le vere minacce provengono da falle domestiche, non da trasferimenti di tecnologia autorizzati e monitorati. In altri termini, o un trasferimento di tecnologia \u00e8 una minaccia, e allora non deve essere autorizzato, o non lo \u00e8, e allora usare il principio della sicurezza nazionale in ogni questione \u00e8 un abuso, e paradossalmente proprio questo abuso del principio di sicurezza nazionale \u00e8 la vera minaccia alla \"salus populi,\" cio\u00e8 alla stessa sicurezza della nazione.\nLa questione pi\u00f9 reale \u00e8 quella della sicurezza economica. L'economia (la competizione e la competizione commerciale) e la guerra (difesa) non seguono gli stessi principi e metodi, nonostante esistano utili similitudini e evidenti sinergie; questo \u00e8 ancora pi\u00f9 vero nella pi\u00f9 grande repubblica commerciale del mondo. Il \"Dipartimento del Commercio\" attraverso il BIS monitora gli offset specificamente per il loro impatto negativo sulla economia statunitense, producendo relazioni annuali al Congresso americano. I presidenti degli Stati Uniti negli anni novanta hanno anche formato delle commissioni speciali per esaminare l'impatto degli offset, soprattutto nei loro effetti negativi e non intenzionali sull'economia domestica. L'impatto pi\u00f9 visibile \u00e8 la perdita di posti di lavoro e chiusura di aziende subappaltatrici americane delle multinazionali della difesa.\nL'effetto inteso di quasi tutti gli offset richiesti da paesi stranieri \u00e8 l'aumento del fatturato delle aziende coinvolte nell'offset e la creazione di posti di lavoro stranieri. Un esempio: se una vendita di aerei della Lockheed Martin richiede il finanziamento come offset di aziende subappaltatrici rumene che producono componenti dell'aereo, queste aziende rumene sottraggono un pezzo del mercato ad aziende statunitensi subappaltatrici della \"Lockheed\", e perci\u00f2 crea una perdita di posti di lavoro in USA. Il ragionamento \u00e8 quello classico protezionista: una fabbrica chiude in USA perch\u00e9 se ne apre una in Giappone o in Italia. Dal punto di vista del paese straniero acquirente, gli offset sono strumenti di politica economica e di intervento statale in economia. Ma dal punto di vista degli USA, una repubblica commerciale, la crescita economica di partner commerciali aumenta anche la loro capacit\u00e0 di pagare i prodotti militari statunitensi.\nLa questione degli offset indiretti, e pi\u00f9 esattamente degli offset civili pone altri tipo di problemi e di preoccupazioni. In generale, gli offset civili non hanno proprio nulla a che fare con la sicurezza nazionale. Ma se gli offset civili, come per esempio promuovere il marketing di aziende straniere o il finanziare la competizione straniera di aziende americane, la questione dell'impatto negativo degli offset indiretti sull'economia americana appare reale in nuovi e spesso insospettati aspetti. La interazione degli offset indiretti con l'economia americana non direttamente impegnata nel settore militare \u00e8 sostanziale perch\u00e9 il totale delle obbligazioni di offset verso paesi stranieri dell'industria militare americana \u00e8 enorme e in costante crescita. Inoltre, la quota totale di offset \"indiretti\" \u00e8 superiore a quelli \"diretti\". Il sostegno indiretto maggiore va proprio in paesi che spesso hanno aziende civili in competizione diretta con aziende americane. Il BIS fa un attento monitoraggio burocratico, ma \u00e8 lacunoso ed impreciso; se per esempio un offset americano di sostegno a un'azienda europea che esporta in un paese terzo, dove \u00e8 in competizione con un'azienda americana con prodotti e servizi simili, questo pu\u00f2 causare impatti molto negativi, causati direttamente da aziende militari americane ad altre civili. Gli impatti negativi pi\u00f9 incontrollabili si verificano quando questi offset vanno a colpire piccole e medie aziende americane, che si imbattano in problemi commerciali senza saperne il perch\u00e9, dato che gli offset sono quasi sempre coperti da ingiustificata segretezza non solo commerciale, ma anche militare. Il BIS ha iniziato a raccogliere dati su questi impatti negativi degli offset indiretti sull'economia civile americana, solo perch\u00e9 un senatore statunitense per la propria circoscrizione elettorale scopr\u00ec, avendo accesso a informazioni riservate, che un'azienda del suo Stato veniva seriamente danneggiata da queste pratiche commerciali segretate e non capiva come facesse un competitore europeo ad avere prezzo inspiegabilmente basso in un appalto vitale per questa azienda. Questo diede origine nel 1994 al cosiddetto \"Feingold Amendament\", e anche al monitoraggio degli offset indiretti da parte del \"Dipartimento del Commercio\".\nLo stesso problema rilevato da Feingold \u00e8 presente anche all'interno del mercato unico dell'Unione europea, anzi in maniera aggravata, perch\u00e9 nell'Unione Europea ogni stato ha diritto a proteggere le informazioni relative alle commesse militari con forme di segreto di stato. Si noti tuttavia che gli \"offset indiretti e civili\" non hanno alcun titolo per godere di questa segretezza riservata alle questioni di sicurezza militare.\nUnione Europea e l'art. 346 del Trattato di Lisbona.\nL'ultimo evento nell'Unione Europea in materia di offset \u00e8 una dichiarazione di intenti che non ha valore di contrattuale, chiamato appunto \"Codice di Condotta\", nel quale 25 dei 26 paesi membri dell'Agenzia europea per la difesa (costituita da tutti i paesi membri dell'Unione europea, senza la Danimarca) dichiarano un comune intento di volere costruire una forte base tecnologica e industriale per la produzione degli armamenti europei, pensano di tenere gli offset sotto il 100% del valore della fornitura, di procedere a reciproche compensazioni di crediti/debiti reciproci in materia di offset, e di portare pi\u00f9 trasparenza nelle pratiche nazionali di offset. Il codice di condotta \u00e8 stato firmato in Ottobre del 2008, da tutti tranne che dalla Romania, ma si aggiunge la firma della Norvegia, membro dell'Agenzia della Difesa ma non membro dell'Unione Europea..\nNel \"Portale Offset\" del sito dell'Agenzia europea per la difesa, apparso nel 2009, si pu\u00f2 trovare per la prima volta un elenco dei regolamenti e leggi sugli offset dei paesi europei. Questo forse \u00e8 il pi\u00f9 grande contributo al lungo percorso verso una trasparenza: il motto del portale \u00e8: \"portare trasparenza nel mercato europeo degli armamenti\". Si noti, solo come apprezzamento dello sforzo, che le note sommarie dei regolamenti italiani in questa materia del commercio delle armi si trovano pubblicate su questo sito, ma non su quello del Ministero della difesa Italiano. Il \"Codice di Condotta\" negli Offset vorrebbe porsi come il primo passo verso una lunga marcia verso l'eliminazione degli offset all'interno del mercato domestico dell'Unione Europea.\nIl quadro legale europeo che demarca le restrizioni della libera e trasparente competizione nel mercato degli armamenti \u00e8 contenuto nel Trattato di Roma, ed \u00e8 ribadito a Dicembre 2009 dall'articolo 346 del Trattato di Lisbona.\nLa situazione presente in materia di offset nella Unione europea \u00e8 trattata egregiamente in uno studio commissionato dall'Agenzia europea per la difesa, pubblicato nel 2007 Secondo questo studio il volume di offset nel 2006 nella Unione Europea \u00e8 stato superiore a 4-5 miliardi di Euro.\nLa tipologia di questi offset (diretti, indiretti-militari, indiretti-non-militari) \u00e8 illustrata nel diagramma qui a fianco.\nLa norma fondamentale europea che regola gli offset \u00e8 stata fissata nell'articolo 223 del Trattato di Roma (1958) che ha stabilito l'esclusione e la protezione della produzione e il commercio delle armi dalle regole della competizione della Comunit\u00e0 Europea, e oggi Unione europea. Il Trattato di Amsterdam ha mantenuto lo stesso articolo con un nuovo numero, il 296. Nel Trattato di Lisbona \u00e8 rimasto lo stesso articolo di Roma, con un nuovo numero, il 346.,\nNonostante siano passati 50 anni tra Il Trattato di Roma e quello di Lisbona, oggi vigente, l'articolo \u00e8 identico. L'art. 346 del Trattato di Lisbona preserva il diritto di ogni stato membro dell'Unione il diritto al segreto di stato sulla propria sicurezza e sulla produzione e approvvigionamento di armi.\nQuesta \u00e8 la parte rilevante per gli offset dell'articolo 346:\nLa prima parte dell'articolo 346 stabilisce che l'Unione europea (UE) non ha autorit\u00e0 sulle scelte degli stati nazionali in materia di sicurezza e difesa. In altre termini, l'UE non ha niente da dire della scelta di un paese membro di comprare carri armati o aerei da aziende nazionali, senza allargare l'appalto ad aziende del comune mercato europeo. E neanche per degli offset diretti e militari, direttamente collegati alle armi, lo stato nazionale deve rendere conto alla UE.\nLa seconda parte dell'articolo, afferma un principio condiviso e sottoscritto da tutti i paesi dell'Unione sugli offset non-militari e indiretti, e cio\u00e8 che la UE non ammette che questi alterino le condizioni di concorrenza nel mercato interno. Molti offest civili comportano distorsioni all'interno del mercato comune, e queste distorsioni vengono amplificate dalla non conoscenza degli accordi presi all'interno del circolo delle aziende militari e le autorit\u00e0 nazionali.\nPer l'Unione europea il monitoraggio pubblico degli offset indiretti e civili \u00e8 ancora pi\u00f9 importante che per gli Stati Uniti perch\u00e9 il mercato comune \u00e8 per l'Unione europea il fondamento stesso dell'Unione. Negli Stati Uniti il problema identificato dal senatore Feingold in Wisconsin nel 1992 era di soli 50 milioni di dollari, e proveniva da un accordo riservato fatto tra un Ministero della Difesa Europeo e la \"Northrop \"- oggi Northrop Grumman Corporation- per promuovere le vendite dell'azienda finlandese Valmet, ma \u00e8 bastato per fare prendere coscienza politica dell'utilizzo improprio della \"riservatezza\" di stato (di un paese, in questo caso la Finlandia) per cose che non hanno a che fare con la sicurezza di un paese. In un'Unione europea di 27 Stati sovrani con 27 Ministeri della Difesa, con una spesa militare annuale di 250 miliardi di dollari, la trasparenza negli offset indiretti e non militari \u00e8 vitale. L'abuso fatto in Wisconsin del segreto tra un'azienda americana militare e un Ministero della Difesa estero, in Europa andrebbe moltiplicato per 27, e se si includono gli accordi di cooperazione, si \u00e8 in presenza non solo di cortine fumogene densissime, ma di vere e proprie isole di mercati segreti e protetti. Il rispetto dell'articolo 346 del Trattato di Lisbona \u00e8 soprattutto nell'interesse della base industriale e tecnologica della difesa europea e degli offset diretti, visto che accade sempre pi\u00f9 spesso quelli indiretti e civili siano numerosi e cos\u00ec appetibili solo perch\u00e9 godono di un'ingiustificata opacit\u00e0.\nBibliografia.\nArrowsmith, S. (2003) Government Procurement in the WTO (Kluwer Law International: London)\nAxelson, M. with James, A. (2000) The Defense Industry and Globalization, FOA\u2013R\u201300\u201301698\u2013179\u2013SE (Stockholm: Division of Defence Analysis)\nBarney J., (1991) Firm Resources and Sustained Competitive Advantage, Journal of Management Vol. 17, pp 99\u2013120\nBrauer, J and Dunne, P, (2004). Arms Trade and Economic Development, Theory, policy and cases in arms offsets, Routledge, London.\nGallart, JM (1996). From offsets to industrial co-operation: Spain's changing strategies as an arms importer, in Martin, S (ed), op cit.\nGallart, JM (1998). Defense procurement as an industrial policy tool: The Spanish experience, Defence and Peace Economics, 9, 1-2, pp 63\u201381).\nHall, P. and Markowski, S (1994). On the normality and abnormality of offset obligations, Defence Economics, 5, 3, 173-188.\nKaushal, V and Behera, L. (2013) \"Defence Acquisition: International Best Practices\", Pentagon Press, ISBN 978-81-8274-711-1.\nMarzullo, M. G. Foreign military sales e direct commercial sales : i pro e i contro delle acquisizioni di materiali, servizi e sistemi per la Difesa in USA, IASD, 2008-2009, 60\u00aa Sessione.\nMatthews, R. 2002. \u201cSaudi Arabia: Defense Offsets and Development,\u201d chapter 8 in J. Brauer and J.P. Dunne. The Arms Industry in Developing Nations: History and Post-Cold War Assessment. London: Palgrave.\nSandler, T, eds, Handbook of Defense Economics, volume 1, Elsevier, Amsterdam.\nHartley, K (2004). Offsets and the Joint Strike Fighter in the UK and The Netherlands, in Brauer and Dunne, eds, op cit .\nKogut B., and Zander, U., (1992), Knowledge of the Company, combinative capabilities, and the replication of technology, Organizational Science, Vol. 3, pp.\u00a0383\u2013397\nMartin, S, ed.,(1996). The Economics of Offsets, Harwood, London.\nA. Reich (1999) International Public Procurement Law: The Evolution of International Regimes on Public Purchasing (Kluwer Law International: London)\nSandler, T and Hartley, K eds. (2007). Handbook of Defense Economics, Elsevier, Amsterdam.\nTaylor, T (2004). Using procurement as a development strategy, in Brauer, J and Dunne, P (eds). op cit.\nUdis, B and Maskus, KE (1991). Offsets as industrial policy: Lessons from aerospace, Defence Economics, 2,2, 151-164.\nU.S. DoC (2007). Offsets in Defense Trade, Eleventh Report to Congress, U.S. Department of Commerce, Washington, DC."}
{"id": "2757724", "revid": "4175", "url": "https://it.wikipedia.org/wiki?curid=2757724", "title": "Unione Sportiva Petrarca", "text": ""}
{"id": "2757729", "revid": "33689", "url": "https://it.wikipedia.org/wiki?curid=2757729", "title": "Capussa", "text": "Biografia.\nFiglio di Esalce e cugino di Massinissa, fu nominato re alla morte del padre (206 a.C.).\nCapussa non aveva ascendente sul suo popolo e in questo modo permise a Mezetulo di chiedere il trono per il piccolo Lacumace. Nella battaglia che segu\u00ec, Capussa venne sconfitto ed ucciso."}
{"id": "2757736", "revid": "303585", "url": "https://it.wikipedia.org/wiki?curid=2757736", "title": "Torre Mazzarelli", "text": ""}
{"id": "2757739", "revid": "119374076", "url": "https://it.wikipedia.org/wiki?curid=2757739", "title": "Tsou", "text": "Gli Tsou (\u9112; pinyin: Z\u014du; Wade-Giles: Tsou) sono un'etnia di aborigeni taiwanesi, residenti per lo pi\u00f9 nella Taiwan centro-meridionale, nelle contee di Nantou, Chiayi e Kaohsiung.\nVengono talvolta confusi con l'altra piccola etnia di aborigeni Thao, che vivono sulle sponde del lago Riyue. Nell'anno 2000, la popolazione Tsou ammontava a 6.169 individui, circa l'1.6% della popolazione totale degli indigeni di Taiwan, percentuale che li rende il settimo gruppo tribale pi\u00f9 ampio"}
{"id": "2757744", "revid": "287204", "url": "https://it.wikipedia.org/wiki?curid=2757744", "title": "Parvatasana", "text": "Parvatasana ovvero \"posizione della montagna\", \u00e8 una posizione di Hatha Yoga. Il nome deriva dal sanscrito, dove \"parva\" significa \"montagna\" e \"\u0101sana\" significa \"posizione\".\nScopo della posizione.\nLa posizione ha lo scopo di allungare la schiena e fortificare le braccia.\nPosizione.\nPartendo dalla posizione seduta, tipo Padmasana con le gambe incrociate e la schiena ben dritta, \"inspirando\", si allungano le braccia verso l'alto sopra la testa come prolungamento della spina dorsale, unendo le mani sul dorso. Successivamente, si inspira con la respirazione addominale, si riempie l'addome, si stringe il perineo, e, con decisione si porta l'aria ispirata nell'addome nella toracica. Si trattiene il repiro quanto possibile, dopodich\u00e9 si espira. Il tutto va ripetuto 3 volte senza abbassare le braccia."}
{"id": "2757746", "revid": "287204", "url": "https://it.wikipedia.org/wiki?curid=2757746", "title": "Adho mukha svanasana", "text": "Adho mukha svanasana ovvero \"posizione del cane che guarda in gi\u00f9\", \u00e8 una posizione di Hatha Yoga. Deriva dal sanscrito \"adho\" che significa \"in basso\", \"mukha\" che significa \"faccia\", \"svana\" che significa \"cane\" e \"\u0101sana\" che significa \"posizione\".\nScopo della posizione.\nLa posizione ha lo scopo di allungare la schiena e fortificare le braccia e le gambe.\nPosizione.\nPartendo dalla posizione in ginocchio, tipo Vajrasana, spostarsi a quattro zampe e, portando il peso sulle braccia, estendere le gambe alzando il bacino. Mantenere le piante dei piedi ben a terra. Inserire la testa tra le braccia, formando un triangolo con la schiena e le gambe ben dritte."}
{"id": "2757747", "revid": "43204", "url": "https://it.wikipedia.org/wiki?curid=2757747", "title": "Concordia Yverdon", "text": ""}
{"id": "2757748", "revid": "43204", "url": "https://it.wikipedia.org/wiki?curid=2757748", "title": "FC Yverdon", "text": ""}
{"id": "2757749", "revid": "339392", "url": "https://it.wikipedia.org/wiki?curid=2757749", "title": "Pediatri", "text": ""}
{"id": "2757753", "revid": "599013", "url": "https://it.wikipedia.org/wiki?curid=2757753", "title": "Geminus", "text": ""}
{"id": "2757757", "revid": "223320", "url": "https://it.wikipedia.org/wiki?curid=2757757", "title": "Via del sale", "text": ""}
{"id": "2757759", "revid": "124123", "url": "https://it.wikipedia.org/wiki?curid=2757759", "title": "Tapio Kare", "text": "Palmar\u00e8s.\nIn carriera ha conseguito i seguenti risultati:"}
{"id": "2757765", "revid": "33689", "url": "https://it.wikipedia.org/wiki?curid=2757765", "title": "Lacumace", "text": "Biografia.\nEra figlio minore di Esalce e fratello di Capussa. Sebbene fosse ancora molto giovane, fu messo sul trono dei Numidi Massesili da Mezetulo, che aveva detronizzato ed ucciso il fratello.\nNon appena Massinissa ritorn\u00f2 in Africa, Lacumace fugg\u00ec e si rifugi\u00f2 presso la corte di Siface per chiedere aiuto; ma prima di giungere a destinazione fu attaccato da Massinissa e a stento riusc\u00ec a sfuggire alla cattura.\nDa Siface ottenne truppe ausiliarie con le quali si un\u00ec al proprio tutore Mezetulo ed affront\u00f2 Massinissa, ma entrambe le armate furono sconfitte. Sia Lacumace che Mezetulo scapparono e si rifugiarono presso la corte di Siface.\nMassinissa lo indusse a tornare e Lacumace fu ricevuto presso la corte numidica con tutti gli onori dovuti al suo rango."}
{"id": "2757766", "revid": "647919", "url": "https://it.wikipedia.org/wiki?curid=2757766", "title": "Terremoto del 21 agosto 2000 del Piemonte Orientale", "text": ""}
{"id": "2757770", "revid": "365417", "url": "https://it.wikipedia.org/wiki?curid=2757770", "title": "Regulatory capture", "text": "L'espressione inglese regulatory capture (traducibile in italiano come cattura del regolatore, o cattura della regolamentazione) \u00e8 utilizzata con riferimento a situazioni in cui un'agenzia di regolamentazione statale (come \"authority\", organismi di controllo, organi di sorveglianza), creata per agire nell'interesse pubblico, agisce invece in favore degli interessi commerciali o speciali dominanti nell'industria o nel settore oggetto della regolamentazione..\nFenomenologia.\nLa \"regulatory capture\" \u00e8 una forma di fallimento dello stato, in quanto pu\u00f2 agire come incentivo per le grandi imprese alla produzione di esternalit\u00e0 negative. La conseguenza \u00e8 la perdita di neutralit\u00e0, terziet\u00e0, e oggettivit\u00e0, delle attivit\u00e0 regolatorie, a favore di una interpretazione dei fenomeni e delle dinamiche di mercato vicine a quella dei controllati. In tal modo, in modo inconsapevole, la visione mutuata da detta vicinanza ingenera uno slittamento dei giudizi e una distorsione nell'esercizio del potere di vigilanza/indirizzo, con uno spostamento dalla tutela degli interessi di corretto funzionamento dei mercati alla tutela degli interessi espressi dalle aziende sorvegliate. \nI casi pi\u00f9 noti sono quelli relativi a operatori assoggettati a vigilanza, come banche, assicurazioni, gestori di fondi pensione, ecc., o i soggetti che erogano servizi in concessione, come le \"utility\", che vengono sottoposti a controllo in ragione del rilievo e della natura stessa delle attivit\u00e0 da loro svolte e delle funzioni assolte. La teoria economica evidenzia come la \"cattura\" possa verificarsi per l'insufficiente autonomia nella capacit\u00e0 di giudizio degli enti e soggetti regolatori, che sarebbero indotti ad allineare le proprie analisi e valutazioni alle interpretazioni fornite dagli operatori controllati. \nPer i sostenitori della teoria della scelta pubblica, la cattura normativa si verifica perch\u00e9 gruppi o individui con un grande interesse nei confronti degli esiti di decisioni politiche o regolamentari cercano di focalizzare le loro risorse ed energie nel tentativo di ottenere i risultati in termini di politica che essi stessi preferiscono, mentre i membri del pubblico, che hanno pochi interessi al riguardo, lo ignorano del tutto. La \"regulatory capture\" si verifica quando questo squilibrio di risorse destinate a perorare un particolare esito politico ha successo nel \"catturare\" l'attenzione del personale o dei membri della commissione dell'ente di regolamentazione in modo che vengono implementati gli esiti politici auspicati su cui \u00e8 stato posto un particolare interesse.\nLa teoria della \"regulatory capture\" \u00e8 un punto fondamentale del ramo della scelta pubblica riferito all'economia della regolamentazione; gli economisti competenti in questo settore sono critici rispetto alla concettualizzazione degli interventi di regolamentazione governativi considerati necessari per proteggere i beni pubblici. Tra gli articoli spesso citati sono compresi Bernstein (1955), Huntington (1952), Laffont &amp; Tirole (1991), nonch\u00e9 Levine &amp; Forrence (1990). La teoria della cattura normativa \u00e8 associata con l'economista vincitore del premio Nobel George Stigler, uno dei suoi principali sviluppatori.\nIl rischio di \"regulatory capture\" suggerisce che le agenzie di regolamentazione dovrebbero essere protette il pi\u00f9 possibile da influenze esterne, o altrimenti non dovrebbero neanche essere create. Un'agenzia di regolamentazione \"catturata\" che serve gli interessi dei soggetti da essa regolamentati con il supporto del potere governativo, \u00e8 spesso peggiore della mancanza assoluta di regolamentazione.\nPer fronteggiare questi rischi, detti Enti si dotano di servizi di studi e analisi in grado di produrre robuste elaborazioni sui settori e sui mercati cui rivolgono la loro attenzione.\nFondamento economico.\nL'idea della cattura normativa ha un'ovvia base economica nel fatto che chi ha acquisito interessi in un settore, ha il maggior interesse economico nell'attivit\u00e0 regolamentare ed \u00e8 pi\u00f9 probabilmente motivato a influenzare l'organismo di regolamentazione, piuttosto che i singoli consumatori, ciascuno dei quali ha scarso interesse personale per cercare di influenzare le autorit\u00e0 di regolamentazione. Allo stesso modo, ci si aspetta che quando i regolamentatori formano organismi specialistici per esaminare le linee di condotta, questi avranno immancabilmente al proprio interno membri o ex membri del settore, o perlomeno individui con contatti nel settore.\nAlcuni economisti, come Jon Hanson e i suoi coautori, sostengono che il fenomeno si estenda ben oltre le sole agenzie e organizzazioni governative. Il mondo degli affari \u00e8 incentivato a controllare tutto ci\u00f2 che ha un potere su di esso, comprese le istituzioni - dai mezzi di comunicazione, alle universit\u00e0, alla cultura popolare - e cercher\u00e0 quindi di catturare anche queste. Quando ci\u00f2 avviene, tali autori definiscono il fenomeno \"cattura profonda\" (in inglese: \"deep capture\").\nEsempi.\nStorici, scienziati politici ed economisti hanno utilizzato la Interstate Commerce Commission (ICC), un ente federale di regolamentazione negli Stati Uniti, come classico esempio di \"regulatory capture\". La creazione della ICC fu il risultato di ampie e durature agitazioni anti-ferroviarie, ma la commissione fu pi\u00f9 tardi accusata di agire nell'interesse delle compagnie ferroviarie e delle imprese di autotrasporti. La ICC, si sostenne, fissava le tariffe a livelli artificialmente elevati ed escludeva nuovi concorrenti attraverso un processo restrittivo di rilascio dei permessi.\nIn Canada, le parole \"Ingegnere\" (\"Engineer\"), \"Ingegneria\" (\"Engineering\") e l'espressione \"Ingegnere Professionale\" (\"\"Professional Engineer\") sono marchi commerciali. Nessuna persona pu\u00f2 offrire servizi ingegneristici o definirsi ingegnere senza prima aver ottenuto la certificazione dall'Associazione Ingegneristica nella provincia in cui intende esercitare. Tali Associazioni Ingegneristiche sono agenzie private di auto-regolamentazione, autorizzate dalle diverse province, le cui disposizioni hanno forza di legge. Le barriere all'entrata per i candidati provenienti dall'esterno della provincia in cui si intende esercitare sono abbastanza alte.\nLo studioso Thomas Alured Faunce ha affermato che i diritti per l'annullamento dei benefici in situazione di non violazione (in inglese \"Non-violation nullification of benefits\"\") previsti dall'Organizzazione Mondiale del Commercio, in particolare quando inseriti in accordi commerciali bilaterali, possono facilitare un'intensa attivit\u00e0 di lobbying da parte del settore industriale, che pu\u00f2 risultare efficace nella cattura normativa di ampie aree della politica governativa.\nAnche la statunitense Food and Drug Administration (FDA) \u00e8 stata accusata di agire nell'interesse dei vari settori (agricolo, alimentare, farmaceutico), e di supportarne i monopoli, a danno degli interessi e del benessere dei consumatori. \nUn altro esempio di un ente potenzialmente soggetto a cattura \u00e8 la Federal Aviation Administration (FAA). Tale ente, infatti. \u00e8 titolare di un doppio mandato: promuovere l'aviazione e regolarne la sicurezza. La FAA ha definito le compagnie aeree come i propri \"clienti\" fino al settembre 2009, quando il suo amministratore ha emesso una direttiva stabilendo l'uso di tale termine da parte dell'ente solo in riferimento al pubblico che vola.\nCitazioni.\nRichard Olney, procuratore generale degli Stati Uniti nel periodo 1893-1895, riteneva a proposito della Interstate Commerce Commission: \"La commissione \u00e8, o pu\u00f2 essere fatta diventare, di grande utilit\u00e0 per le ferrovie. Soddisfa la richiesta popolare di una supervisione pubblica delle ferrovie, anche se allo stesso tempo tale supervisione \u00e8 quasi interamente formale.\" \nNel 1913, il Presidente degli Stati Uniti Thomas Woodrow Wilson scrisse: \"Se il governo deve dire ai grandi uomini d'affari come condurre i loro affari, allora non vi rendete conto che i grandi uomini d'affari devono essere pi\u00f9 vicini al governo di quanto lo siano ora? Non vi rendete conto che devono catturare il governo, per fare in modo che questo non li limiti troppo? Devono catturare il governo? Lo hanno gi\u00e0 catturato.\""}
{"id": "2757773", "revid": "43204", "url": "https://it.wikipedia.org/wiki?curid=2757773", "title": "Stella Fribourg", "text": ""}
{"id": "2757779", "revid": "43204", "url": "https://it.wikipedia.org/wiki?curid=2757779", "title": "Montreux-Narcisse", "text": ""}
{"id": "2757782", "revid": "1728", "url": "https://it.wikipedia.org/wiki?curid=2757782", "title": "Anatole Jean-Baptiste Antoine de Barth\u00e9lemy", "text": ""}
{"id": "2757788", "revid": "1731124", "url": "https://it.wikipedia.org/wiki?curid=2757788", "title": "Metropolitana driverless AnsaldoBreda", "text": "La metropolitana driverless Hitachi Rail Italy \u00e8 un sistema di trasporto sviluppato da Hitachi Rail, costituito da impianti di metropolitana automatica senza conducente per linee di metropolitana tradizionale e leggera. Il relativo sistema di segnalamento e la tecnologia di gestione automatizzata delle reti sono sviluppati dall'Ansaldo STS.\nDiffusione sul mercato.\nImpianti di questo tipo sono stati prodotti dall'AnsaldoBreda per diverse citt\u00e0: Copenaghen, Milano (Linea 5), Brescia, Taipei, Riad, Salonicco, Roma (Linea C), Honolulu, Lima.\nI treni di Brescia, Copenaghen, Milano e Riyad sono esteticamente identici, con design ad opera di Giorgetto Giugiaro.\nCaratteristiche rete per rete.\nLa seguente tabella riassume le caratteristiche principali degli impianti di metropolitana leggere automatica realizzati da AnsaldoBreda."}
{"id": "2757795", "revid": "29325219", "url": "https://it.wikipedia.org/wiki?curid=2757795", "title": "Mar Cinese Occidentale", "text": ""}
{"id": "2757796", "revid": "767487", "url": "https://it.wikipedia.org/wiki?curid=2757796", "title": "Capriccio spagnolo (film)", "text": "Capriccio spagnolo (\"The Devil Is a Woman\") \u00e8 un film del 1935 diretto da Josef von Sternberg.\nTratto dal romanzo \"La donna e il burattino\" (\"La Femme et le pantin\") di Pierre Lou\u00ffs, il film \u00e8 ambientato a Siviglia all'inizio del Novecento. Racconta delle passioni maschili suscitate da una bellissima cortigiana, Concha Perez, interpretata da Marlene Dietrich.\n\"Capriccio spagnolo\" \u00e8 l'ultimo film realizzato da Sternberg con Dietrich come attrice protagonista; entrambi lo considerano la loro migliore collaborazione.\nTrama.\nIn una carrozza, circondata da una folla di uomini, durante il carnevale sivigliano, la bellissima Concha Perez attira gli sguardi anche dell'esule politico Antonio Galvan che segue la donna fino a casa. L\u00ec l'uomo viene congedato, ma gli viene recapitato un bigliettino dove gli si fissa un appuntamento per la sera.\nIn un ritrovo, Antonio incontra un amico, don Pasqual, che cerca di scoraggiarlo dal recarsi all'appuntamento con Concha, la donna che ha provocato la sua rovina facendolo espellere dalla Guardia Civil. Don Pasqual racconta in \"flashback\" la sua storia: il primo incontro su un treno bloccato dalla neve, la tempestosa storia d'amore, la fuga di Concha con il torero Morenito. Antonio, pur se promette all'amico di non andare all'appuntamento, si eccita a sentire la storia di Concha e non mantiene la promessa.\nI due amici, per colpa della passione che li infiamma, si sfidano a duello. Ma Don Pasqual, convinto che Concha si sia innamorata di Antonio, si lascia ferire senza difendersi. La donna si reca all'ospedale a visitarlo. Pasqual le chiede di partire con Antonio per cominciare una nuova vita. Ma Concha, in carrozza in viaggio verso Parigi con la nuova fiamma, alla frontiera decide di abbandonarlo per raggiungere il suo vecchio amante.\nProduzione.\nIl film ebbe il titolo di lavorazione \"Caprice Espagnol\". Fu prodotto dalla Paramount Pictures (con il nome Paramount Productions Inc.). Come racconta Sternberg nella sua autobiografia, \u00abl'intenzione era di intitolare il film Capriccio Espagnol. Lubitsch, nei panni di rappresentante della compagnia, me lo proib\u00ec e pur non potendo interferire con la mia produzione, ci mise lo stesso lo zampino cambiando il titolo in The Devil is a Woman. Non era nel mio stile.\u00bb\nDistribuzione.\nDistribuito dalla Paramount Pictures, venne presentato a New York il 3 maggio 1935 dopo che era gi\u00e0 uscito nei Paesi Bassi il 19 aprile dello stesso anno con il titolo \"De duivel is een vrouw\". Alla Mostra del cinema di Venezia del 1935 ottenne la coppa per la migliore ripresa fotografica. Il film ebbe una distribuzione internazionale e varie riedizioni. Nell'agosto 1959, fu proiettato in Italia alla Mostra del cinema di Venezia. In Germania, dov'\u00e8 conosciuto come \"Der Teufel ist eine Frau\", fu trasmesso in televisione in prima tv il 14 aprile 1976.\nAltre versioni cinematografiche.\nDallo stesso soggetto sono stati tratti i seguenti altri film:"}
{"id": "2757798", "revid": "120939829", "url": "https://it.wikipedia.org/wiki?curid=2757798", "title": "Vanessa Lee Chester", "text": "Ha lavorato a vari progetti, anche se \u00e8 meglio nota per il ruolo della figlia del Prof. Ian Malcolm nel film di Steven Spielberg \"Il mondo perduto - Jurassic Park\" del 1997, per quello di Becky in \"La piccola principessa\" di Alfonso Cuar\u00f3n del 1995.\nLa Chester ha lavorato anche per la televisione, apparendo in \"Malcolm in the Middle\" e \"The West Ring\"."}
{"id": "2757803", "revid": "729019", "url": "https://it.wikipedia.org/wiki?curid=2757803", "title": "Garching-Forschungszentrum (metropolitana di Monaco di Baviera)", "text": "La stazione di Garching-Forschungszentrum cio\u00e8 Centro Ricerca Garching \u00e8 una stazione della metropolitana di Monaco di Baviera che non si trova pi\u00f9 nel comune della citt\u00e0 bens\u00ec nel comune di Garching, cittadina universitaria confinante con Monaco di Baviera. La stazione fu inaugurata il 14 ottobre 2006.\nSui muri laterali 26 grosse tavole colorate dedicate ai famosi scienziati che hanno avuto un legame con i centri di ricerca di Monaco o di Garching. Tra di loro: Albert Einstein, Rudolf Diesel, Max Planck, Claude Dornier o Willy Messerschmitt.\nI pannelli degli ultimi due scienziati provocarono proteste, essendo stati entrambi legati al regime nazista e avendo entrambi aiutato il regime nello sviluppo di nuove armi. \nLe tavole sono dipinte con sei colori giallo melone, blu e verde."}
{"id": "2757804", "revid": "228587", "url": "https://it.wikipedia.org/wiki?curid=2757804", "title": "Nantou", "text": "Nantou (cinese tradizionale: \u5357\u6295\u5e02; pinyin: N\u00e1nt\u00f3u sh\u00ec; Wade-Giles: Nan-t'ou Shih; POJ: L\u00e2m-t\u00e2u-chh\u012b) \u00e8 una citt\u00e0 di Taiwan, situata nella contea nordoccidentale di Nantou, che prende il nome dalla stessa citt\u00e0. Essa \u00e8 situata tra il Monte Bagua ed il fiume Maoluo, ed \u00e8 servita dalla rete autostradale in quanto \u00e8 attraversata dall'Autostrada Nazionale No. 3.\nIl suo nome \u00e8 la traslitterazione della parola Hoanya \"Ramtau\", trascritta con i caratteri cinesi \u5357 e \u6295, scelti appositamente per complementare \u5317\u6295 (Beitou, un distretto della citt\u00e0 di Taipei), sebbene non via nessuna relazione tra le parole indigene.\nStoria.\nI cinesi Han arrivarono a Nantou durante il regno dell'imperatore Qianlong. Tra i primi suoi abitanti cinesi, si ricordano il clan Zhang di Zhangzhou ed i clan Jian (\u7c21), Lin e Xiao di Nanchino. Nel 1759, vi fu fondato un ufficio burocratico, vicino all'attuale scuola elementare, e nel 1898 fu organizzata la prefettura di Nantou. Dopo la retrocessione di Taiwan alla Repubblica di Cina, nel 1950 Nantou fu estesa a contea, ed in ottobre dello stesso anno la citt\u00e0 divenne capitale di contea, con l'insediamento del governo distrettuale in essa. Il 1\u00ba luglio 1957, il governo provinciale di Taiwan si spost\u00f2 al Villaggio Jhongsing, rendendo effettivamente Nantou la sede del governo provinciale. Fu nel 1981 che la citt\u00e0 divenne una delle 32 citt\u00e0 sotto il controllo di contea presenti a Taiwan.\nLa citt\u00e0 \u00e8 localizzata nel corso della Faglia di Chelungpu, per questo ha subito seri danni a causa dal terremoto di Chichi nel 1999: 92 sono state le vittime, e pi\u00f9 di 1.000 gli edifici danneggiati."}
{"id": "2757813", "revid": "1494169", "url": "https://it.wikipedia.org/wiki?curid=2757813", "title": "Linterno", "text": ""}
{"id": "2757820", "revid": "536103", "url": "https://it.wikipedia.org/wiki?curid=2757820", "title": "Goniofotometro", "text": "Il goniofotometro \u00e8 uno strumento usato per la misurazione delle intensit\u00e0 luminose nelle diverse direzioni.\nTipi di goniofotometro.\nEsistono tre tipi di goniofotometro: \nOgni tipo di goniofotometro \u00e8 impiegato per diverse configurazioni, ognuno con uno scopo specifico.\nGoniofotometri a specchio.\nL'intensit\u00e0 luminosa emessa da alcune lampade pu\u00f2 essere influenzata dalla gravit\u00e0. Per superare questo ostacolo e aumentare il percorso della luce dall'apparecchio alla testa fotometrica vengono usati degli specchi.\nNei goniofotometri a specchio la sorgente luminosa \u00e8 montata su un braccio mobile sostenuto da una base meccanica che supporta, oltre allo specchio, un motore che permette la rotazione dello specchio e un braccio con relativo riduttore. Il livello di accuratezza di tale strumento \u00e8 influenzato dalle caratteristiche conduttive dello specchio.\nApplicazioni.\nI goniofotometri vengono utilizzati per stimare le intensit\u00e0 luminose emesse dai dispositivi d'illuminazione e per valutarne la distribuzione nello spazio. Lo scopo principale \u00e8 quello di controllare le curve fotometriche degli apparati d'illuminazione.\nQuesti strumenti oggi sono completamente automatici e gestiti da software per la misura, la visualizzazione dei valori fotometrici, la gestione degli angoli di rilievo e la velocit\u00e0 di rotazione.\nI dati fotometrici sono poi raccolti e rielaborati in forma grafica come tabella, grafico su coordinate cartesiane e diagramma polare. Vengono inoltre salvati in un file per poi utilizzarli in fase di progettazione dell'illuminazione, sia per interni sia per esterni. Da questo si intuisce quanto sia importante in un metodo di progettazione moderno che tali dati siano accurati e affidabili: da questi dati dipende la corrispondenza tra quanto progettato e quanto verr\u00e0 misurato in fase di rilievo e collaudo dell'impianto d'illuminazione installato.\nParametri.\nParametri caratteristici del goniofotometro:"}
{"id": "2757824", "revid": "119364101", "url": "https://it.wikipedia.org/wiki?curid=2757824", "title": "Maoluo", "text": "Il fiume Maoluo (caratteri cinesi: \u8c93\u7f85\u6eaa) \u00e8 un fiume di Taiwan, che scorre per 32 km nelle contee di Nantou, Changhua e Taichung."}
{"id": "2757828", "revid": "117129608", "url": "https://it.wikipedia.org/wiki?curid=2757828", "title": "Marilyn Buferd", "text": "Biografia.\n\u00c8 stata Miss America nel 1946. Ha partecipato a parecchi film negli anni cinquanta. La Buferd si \u00e8 sposata due volte. Nel 1947 viene scritturata per la pellicola di Monicelli \"Al diavolo la celebrit\u00e0,\" primo di una lunga serie di film che girer\u00e0 in Italia sino alla fine degli anni cinquanta."}
{"id": "2757834", "revid": "63756", "url": "https://it.wikipedia.org/wiki?curid=2757834", "title": "Massimo Enrico Corsaro", "text": ""}
{"id": "2757835", "revid": "599013", "url": "https://it.wikipedia.org/wiki?curid=2757835", "title": "Derell Washington", "text": ""}
{"id": "2757836", "revid": "297802", "url": "https://it.wikipedia.org/wiki?curid=2757836", "title": "Millions of Dead Cops", "text": ""}
{"id": "2757837", "revid": "767487", "url": "https://it.wikipedia.org/wiki?curid=2757837", "title": "The Center of the World", "text": "The Center of the World \u00e8 un film del 2001 diretto da Wayne Wang, scritto da Ellen Benjamin Wong e interpretato da Peter Sarsgaard e Molly Parker. Tra i soggettisti, oltre allo stesso regista Wayne Wang, vi sono Miranda July, Paul Auster e Siri Hustvedt. In Italia \u00e8 conosciuto anche con il nome Il centro del mondo.\nIl film venne presentato fuori concorso al 54\u00ba Festival di Cannes del 2001.\nTrama.\nIl film racconta il rapporto mercenario tra una spogliarellista e un ricco ingegnere. Quando questi offre alla donna diecimila dollari per fargli compagnia a Las Vegas, la donna accetta a patto che tra i due non ci siano n\u00e9 baci e n\u00e9 alcun tipo di sentimento.\nProduzione.\nRiprese.\nIl film \u00e8 stato girato a Santa Clarita, a Las Vegas e a Los Angeles.\nAccoglienza.\nIncassi.\nNella settimana d'apertura il film ha incassato $67.809 negli Stati Uniti (20 aprile 2001). Per un incasso totale di $1.096.037 (13 luglio 2001)."}
{"id": "2757844", "revid": "63756", "url": "https://it.wikipedia.org/wiki?curid=2757844", "title": "Maria Antonietta Coscioni Farina", "text": ""}
{"id": "2757845", "revid": "219355", "url": "https://it.wikipedia.org/wiki?curid=2757845", "title": "Nuclidi", "text": ""}
{"id": "2757847", "revid": "219355", "url": "https://it.wikipedia.org/wiki?curid=2757847", "title": "Nuclei atomici", "text": ""}
{"id": "2757849", "revid": "43204", "url": "https://it.wikipedia.org/wiki?curid=2757849", "title": "FC Br\u00fchl St.Gallen", "text": ""}
{"id": "2757863", "revid": "729019", "url": "https://it.wikipedia.org/wiki?curid=2757863", "title": "Marienplatz (metropolitana di Monaco di Baviera)", "text": "Marienplatz \u00e8 la pi\u00f9 frequentata stazione della Metropolitana di Monaco di Baviera. Si trova sotto la piazza principale di cui prende il nome ed \u00e8 servita dalla linea 3 e dalla 6.\nSi tratta di una delle prime stazioni di metropolitana di Monaco, disegnata da Alexander von Branca e inaugurata nel 1971. Nel 2006 fu notevolmente ingrandita, conservando il design degli anni '70. Le pareti sono tenute in colore arancione forte, colore molto di moda negli anni in cui avvenne la costruzione.\nViene utilizzata come setting per il video musicale di \"Four out of five\", brano del gruppo musicale inglese Arctic Monkeys."}
{"id": "2757871", "revid": "729019", "url": "https://it.wikipedia.org/wiki?curid=2757871", "title": "Lautoka Football Club", "text": "Il Lautoka Football Club \u00e8 una societ\u00e0 calcistica delle isole Figi con sede nella citt\u00e0 di Lautoka.\nStoria.\nIl club fu fondato nel 1934 e fu uno dei membri fondatori della \"Fiji Indian Football Association\" nel 1938, divenuta poi Fiji Football Association nel 1961.\nRaggiunge trionfalmente la finale di OFC Champions League nel 2018, vincendo la semifinale contro il Marist, campione delle Isole Salomone. In finale viene battuta dai neozelandesi del Team Wellington (0-6, 3-4)."}
{"id": "2757872", "revid": "81195", "url": "https://it.wikipedia.org/wiki?curid=2757872", "title": "Crescita epitassiale", "text": ""}
{"id": "2757886", "revid": "1372005", "url": "https://it.wikipedia.org/wiki?curid=2757886", "title": "Alexander von Branca", "text": "Biografia.\nDopo aver studiato architettura nel 1941 all'istituto di architettura Blocherer, studi\u00f2 dal 1946 al 1948 architettura all'istituto superiore tecnico di Monaco di Baviera. Nel 1948 continu\u00f2 poi il suo studio all'ETH di Zurigo. Da 1951 apr\u00ec un suo studio di architettura a Monaco di Baviera. Spos\u00f2 Therese Freiin von und zu Guttenberg (28 maggio 1929-2 marzo 1953), della stirpe dei Guttenberg."}
{"id": "2757892", "revid": "116352379", "url": "https://it.wikipedia.org/wiki?curid=2757892", "title": "Isobara (meteorologia)", "text": "In meteorologia le isobare sono linee ideali che sulle carte meteorologiche uniscono i punti con uguale pressione atmosferica al livello del mare o ad una certa quota altimetrica.\nApplicazioni.\nLe isobare sono importanti per stabilire le zone di alte o di basse pressioni sul globo terrestre, dette rispettivamente anticicloni e cicloni o depressioni, saccature, promontori di alta pressione, la direzione dei venti, quasi parallela ad esse, ma con una leggera inclinazione tendente dalle zone anticicloniche a quelle cicloniche, e la loro intensit\u00e0, tanto maggiore quanto pi\u00f9 le isobare sono ravvicinate fra loro in quanto maggiore \u00e8 il gradiente barico.\nIn una tipica mappa meteorologica le isobare servono a distinguere le zone dove la pressione \u00e8 alta (cio\u00e8 superiore a 1013 millibar) dalle altre zone dove la pressione \u00e8 bassa (cio\u00e8 inferiore a 1013 millibar). Nelle zone ad alta pressione, dette \"anticicloniche\", l'aria scende ruotando a spirale in senso orario. Nelle zone di bassa pressione, dette anche \"cicloniche\", l'aria sale ruotando a spirale in senso antiorario. L'aria che scende si riscalda e l'aria che sale si raffredda. Nelle zone di alta pressione in genere c'\u00e8 bel tempo, nelle zone di bassa pressione invece, in genere c'\u00e8 brutto tempo."}
{"id": "2757898", "revid": "599013", "url": "https://it.wikipedia.org/wiki?curid=2757898", "title": "Maurizio Pratesi", "text": "Carriera.\nHa esordito nei Fyrishov Gators in Svezia, trasferendosi poi al Bayer Leverkusen- Ha militato poi nel Telekom Baskets Bonn e nel EWE Baskets Oldenburg. Nella stagione 2002-2003 ha giocato in Finlandia nell'Espoon Honka e nel Visa-Basket, prima di chiudere la carriera nel Torpan Pojat Helsinki."}
{"id": "2757899", "revid": "287204", "url": "https://it.wikipedia.org/wiki?curid=2757899", "title": "Parco nazionale di M\u0169i C\u00e0 Mau", "text": "Il parco nazionale di Mui Ca Mau (in vietnamita:\"V\u01b0\u1eddn qu\u1ed1c gia M\u0169i C\u00e0 Mau\") \u00e8 un'area naturale protetta che si trova all'estremo sud del Vietnam nella Provincia di C\u00e0 Mau. Altri nomi dati all'area sono: Bai Boi, Ca Mau, Dat Mui, Duoc Ca Mau, Ong Trang, Tam Giang e Trang Sao. Dat Mui e Bai Bo sono due importanti stazioni per l'avifauna (\"bird areas\") interne al parco.\nTerritorio.\nIl parco nazionale \u00e8 stato istituito nel 2003 e occupa una superficie di 41,862 ha. Prima della Seconda guerra indocinese la zona era interamente coperta da una ricca foresta di mangrovie, oggi \u00e8 spesso terra coltivata, anche se le mangrovie si stanno reimpossessando delle terre costiere. Il parco nazionale \u00e8 attraversato dal fiume Lon, i cui sedimenti nel tempo hanno dato forma alle isole di Con Trong and di Con Ngoai.\nLe sue coordinate sono: da 8\u00b032' a 8\u00b049' N, da 104\u00b040' a 104\u00b055' E.\nFlora.\nFlora: \"Avicennia marina\", \"Avicennia officinalis\", \"Rhizophora apiculata\", \"Kandelia candel\", \"Bruguiera\" sp. e saltuariamente \"Sonneratia\" sp..\nFauna.\nTra gli uccelli migratori che trovano rifugio nel parco nazionale: \"Numenius madagascariensis\", \"Limnodromus semipalmatus\", \"Egretta eulophotes\", \"Mycteria leucocephala\", \"Pelecanus philippensis\" e \"Threskiornis melanocephalus\". Tra le specie che vivono tra le mangrovie: \"Orthotomus ruficeps\", \"Gerygone sulphurea\", \"Zosterops palpebrosa\" e \"Rhipidura javanica\".\nAttivit\u00e0.\nNel parco si pu\u00f2 praticare bird watching."}
{"id": "2757908", "revid": "1305772", "url": "https://it.wikipedia.org/wiki?curid=2757908", "title": "Overcome", "text": ""}
{"id": "2757909", "revid": "216401", "url": "https://it.wikipedia.org/wiki?curid=2757909", "title": "UCI Women's Road World Cup 2010", "text": ""}
{"id": "2757910", "revid": "287204", "url": "https://it.wikipedia.org/wiki?curid=2757910", "title": "Indianapolis Tennis Championships 1996", "text": "L'Indianapolis Tennis Championships 1996 \u00e8 stato un torneo di tennis giocato sul cemento.\n\u00c8 stata la 9\u00aa edizione dell'Indianapolis Tennis Championships (conosciuto quest'anno anche come \"RCA Championships\" per motivi di sponsorizzazione), \nche fa parte della categoria Championship Series nell'ambito dell'ATP Tour 1996. \nSi \u00e8 giocato al Tennis Center di Indianapolis negli Stati Uniti, dal 12 al 18 agosto 1996.\nCampioni.\nSingolare.\n Pete Sampras ha battuto in finale Goran Ivani\u0161evi\u0107, 7\u201363, 7\u20135\nDoppio.\n Jim Grabb / Richey Reneberg hanno battuto in finale Petr Korda / Cyril Suk, 6\u20130, 7\u20135"}
{"id": "2757913", "revid": "43204", "url": "https://it.wikipedia.org/wiki?curid=2757913", "title": "VFC Winterthur-Veltheim", "text": ""}
{"id": "2757916", "revid": "43204", "url": "https://it.wikipedia.org/wiki?curid=2757916", "title": "Urania Genf", "text": ""}
{"id": "2757918", "revid": "33689", "url": "https://it.wikipedia.org/wiki?curid=2757918", "title": "Andrea Baldini (velista)", "text": "Detentore del record Italiano assoluto a vela di speed sul miglio nautico: 17 luglio 2018.\nCreatore e organizzatore dell'evento Prince of Speed.\nPresidente di World Speed Tour e di Forever Speed.\nBiografia.\nMeglio conosciuto come Principe, ha fatto Studi classici, laurea in economia e commercio e con un passato da musicista cantautore. \u00c8 un atleta multisport:\nSci estremo, equitazione, boxe, judo, tennis, sky-diving, windsurf, surf, stand up paddle, dh biking.\nDal 2005 gareggia nella Coppa del Mondo di windsurf speed. Nel 2016 crea l'associazione Forever Speed e nel 2017 l'Evento Internazionale Prince of Speed: Competizione su 500m e Tentativo di record del Mondo (Ufficiale WSSRC) sul miglio nautico e 500m. Nel 2018 viene insignito dell'onorificenza di Cittadino Onorario della citt\u00e0 La Palme nel sud della Francia (Aude, Occitanie). Alla fine 2018 crea World Speed Tour di cui \u00e8 Presidente. Nel 2019 gli viene conferita l'onorificenza di Console di La Palme.\nCarriera.\nNel 2005 vince l'F2 Speed Challenge al Lago di Como; nel 2006 chiude al 15\u00ba posto overall in Coppa del Mondo di speed windsurfing (ISA). Nel 2006, 2007 e 2008 \u00e8 uno dei pochi partecipanti al Masters of Speed; nel 2009 con solo 4 gare su 5 utili entra nella top ten (10\u00b0) del ranking mondiale di speed: ISWC (International Speed Windsurfing Class), Speed World Cup.\nIl 7 novembre 2009 a Dungarvan (Irlanda) si laurea campione europeo di speed windsurfing (prima vittoria di sempre per l'Italia, nello speed sailing) vincendo l'ultima tappa di Coppa del Mondo dell'anno, davanti alla leggenda vivente del windsurf e campione uscente, Bj\u00f6rn Dunkerbeck, detentore di 42 titoli mondiali (ultimo dei quali quello di campione del mondo PWA slalom 2011). A Dungarvan Andrea Baldini abbatte il muro dei 40\u00a0kts con una tavola di serie, disegnata da Chris Lockwood, di 85 litri ed una vela italiana, Challenger Sails, di 7\u00a0m\u00b2: 40,4\u00a0\u00a0kts sulla run, con 42,6\u00a0kts sui 2 secondi.\nNel 2010 ha concentrato le sue energie nel tentativo di record a Luderitz in Namibia (posto che si \u00e8 rivelato adatto ai soli kitesurfer) tralasciando quasi tutti gli altri eventi.\nEletto \"Waterman of the Year\" nella prima storica edizione degli Italian Surfing Awards il 23 gennaio 2011, Andrea Baldini \u00e8 tuttora il campione europeo di speed windsurfing in carica.\nPrincipe \u00e8 alto 178\u00a0cm x 90\u00a0kg.\nIl 13 luglio 2016 sulla spiaggia di La Palme (Aude, Francia) Plage du Rouet, con una run alla media di 40,62kts sul Miglio Nautico (1852mt) diventa il primo italiano nella storia della vela a superare la barriera dei 40 kts sul miglio nautico. Lo ha fatto poi con attrezzatura di serie: vela Challenger Sail PSL 5.4 2016 (da lui progettata: Principe Speed Line), albero Challenger Sail 370 cm, boma carbon AL360 e tavola Mistral speed 41. \nA Luglio 2018 organizza la prima edizione l'evento Prince of Speed a La Palme, Aude, Francia. 500mt Speed race e World Record Attempt sul miglio Nautico e 500m. Un successo planetario: 5 Record Mondiali e 12 Record Nazionali ratificati dal WSSRC . Riguardo alla gara dei 500mt \u00e8 stata appannaggio del 25 volte Campione del Mondo Antoine Albeau. \nQuesti i nomi degli atleti che hanno conquistato i World Records: Marine Tlattla (kite woman); Heidi Ulrich (windsurf woman); Zara Davis (windsurf woman); Chris Ballois (kite man): la prima volta nella storia dello sport che un atleta handi (a Chris manca completamente l'avambraccio sinistro) conquista un record mondiale assoluto!!; Vincent Valkenaers (windsurf man). \nTra i record Nazionali quello del Francese 25 volte Campione del Mondo e vincitore della gara sui 500mt Antoine Albeau , e dell' l'organizzatore stesso, Principe Andrea Baldini, che tra gli impegni organizzativi trova il tempo di navigare 10 minuti per stabilire il nuovo Outright Italian Speed Record (record Italiano assoluto a vela) sul miglio nautico. \nLa Prince of Speed 2019 entrer\u00e0 nella storia:18 record ratificati WSSRC pi\u00f9 16 Record non ufficiali \" ma riconosciuti da WST come il Record Open Ocean in windsurf di Valkenaers, in kite di Rob Douglas e il record assoluto femminile a vela Open Ocean di Marine Tlattla. I record Mondiali ratificati WSSRC sono stati appannaggio di Rob Douglas, Marine Tlattla, Heidi Ulrich e ancora Marine Tlattla. \nNel 2020 nonostante le restrizioni per l'emergenza sanitaria la Prince o Speed fa registrare il primo Storico record in foil con il tedesco Christian Benzing poi battuto dopo qualche giorno da Antoine Albeau. \nin totale sono 13 i record della POS 2020: 6 Ufficiali WSSRC e 7 non ufficiali ma riconosciuti da WST. Nell'edizione 2020 Antoine Albeau ha stabilito il nuovo Record mondiale sul Miglio Nautico in windsurf e Sylvain Hoceini il record del mondo sul miglio nautico in kite. \nNelle prime tre edizioni della Prince of Speed (2018, 2019, 2020) sono stati conquistati 64 Record!!\n41 Ufficiali ratificati WSSRC: 11 Mondiali e 30 Nazionali\n23 record non ufficiali ma riconosciuti da WST e apprezzati dalla comunit\u00e0 delle Speed. \nNel libro Guinness World Records sia 2020 che 2021 possiamo trovare alcuni atleti della Prince of Speed - World Speed Tour.\nNell'Aprile 2021 vince l'Oscar TAG Heuer Performance alla speciale edizione dei trent'anni del Velista dell'Anno organizzata dal Giornale della Vela.\nTra gli altri premiati il Campione Americano Paul Cayard , lo Skipper di Luna Rossa Max Sirena, il timoniere di Luna Rossa Francesco Bruni, il Proprietario di Luna Rossa e Prada Patrizio Bertelli, il tenace Giancarlo Pedote, Luca Bassani con in suoi fantastici Wally."}
{"id": "2757919", "revid": "62004", "url": "https://it.wikipedia.org/wiki?curid=2757919", "title": "Sport Vlaanderen-Baloise", "text": "La Sport Vlaanderen-Baloise, nota in passato come \"Vlaanderen 2002\", \"Chocolade Jacques\" e \"Topsport Vlaanderen\", \u00e8 una squadra maschile belga di ciclismo su strada. Ha licenza di Professional Continental Team, che le consente di partecipare alle gare del Circuiti continentali UCI e di usufruire di inviti per le gare del calendario World Tour.\nAttiva nel professionismo dal 1994, in palmar\u00e8s vanta due vittorie nella classifica a squadre dell'Europe Tour (2014 e 2015) e una in quella individuale (con Tom Van Asbroeck, 2014), tre successi nella Dwars door Vlaanderen e diverse vittorie in semiclassiche belghe. La societ\u00e0 ha sede a Waregem ed \u00e8 sponsorizzata dal fondo sportivo della Regione fiamminga e da Eddy Merckx Cycles, azienda di biciclette dell'omonimo ex ciclista.\nCronistoria.\nClassifiche UCI.\n\"Aggiornato al 31 dicembre 2017\".\nPalmar\u00e8s.\n\"Aggiornato al 31 dicembre 2018.\"\nOrganico 2022.\n\"Aggiornato al 1\u00b0 gennaio 2022\"."}
{"id": "2757921", "revid": "599013", "url": "https://it.wikipedia.org/wiki?curid=2757921", "title": "Alejandro G\u00f3mez Gir\u00f3n", "text": ""}
{"id": "2757929", "revid": "39224", "url": "https://it.wikipedia.org/wiki?curid=2757929", "title": "Super League greca 2009-2010", "text": ""}
{"id": "2757931", "revid": "767487", "url": "https://it.wikipedia.org/wiki?curid=2757931", "title": "Sergio Canales", "text": "Caratteristiche tecniche.\nSi tratta di un centrocampista centrale molto tecnico, in grado di agire anche come trequartista o partire come esterno per potersi successivamente accentrare. Capace di trovare la posizione giusta per essere servito, \u00e8 altres\u00ec in grado di smistare i palloni grazie alla sua eccellente visione di gioco. In fase offensiva riesce sovente a vedere la porta e calciare con il suo potente sinistro.\nNel 2010 \u00e8 stato inserito nella lista dei migliori calciatori nati dopo il 1989 stilata da Don Bal\u00f3n, e nel 2012 \u00e8 stato inserito nella lista dei migliori calciatori nati dopo il 1991, stilata sempre da Don Bal\u00f3n.\nCarriera.\nClub.\nRacing Santander.\nCanales \u00e8 un prodotto delle giovanili del Racing Santander. Il Deportivo ha acquistato il 50% dei diritti sul calciatore nel 2006, come parte del trasferimento che ha portato Pedro Munitis a Santander. Dudu Aouate e Antonio Tom\u00e1s sono stati coinvolti nel trasferimento, ma nella direzione opposta.\nIl 18 settembre 2008, ha debuttato con la prima squadra del Racing, giocando un incontro casalingo di Coppa UEFA contro i finlandesi dell'Honka. Circa due settimane dopo, ha esordito anche nella Primera Divisi\u00f3n, contro l'Osasuna. Entrambe le gare si sono concluse con la vittoria del Racing per uno a zero.\nAvendo gradualmente ottenuto maggiore spazio in prima squadra, il 9 gennaio 2010 ha realizzato addirittura una doppietta nella vittoria in casa del Siviglia (il risultato finale \u00e8 stato 2-1).\nReal Madrid.\nDal 1\u00ba luglio 2010 \u00e8 acquistato per 6 milioni di euro dal . Il 20 aprile vince il suo primo trofeo, la Coppa del Re, vinta dalle Merengues in finale contro il Barcellona. In virt\u00f9 di ci\u00f2, il club \"blanco\" decide di girarlo in prestito per permettere al centrocampista di acquisire una maggiore esperienza.\nValencia.\nIl 4 agosto 2011 viene ufficializzato il passaggio del giocatore al Valencia con la formula del prestito con diritto di riscatto. Il , dal canto suo, si garantisce un diritto di contro-riscatto. Il 23 ottobre 2011, al 34' della partita Athletic Bilbao-Valencia, si infortuna restando fuori per sei mesi. Il 9 agosto 2012 il Valencia annuncia di aver fatto sottoscrivere un contratto quinquennale al calciatore. Il 24 ottobre 2013 realizza la sua prima rete in una competizione internazionale, mettendo a segno il quinto gol nel 5-1 interno nell'Europa League 2013-2014 contro il St. Gallen.\nReal Sociedad.\nIl 31 gennaio 2014 viene acquistato dalla Real Sociedad per 3,5 milioni di euro, firmando un contratto fino al giugno 2018. Nei primi 6 mesi totalizza 18 presenze nelle varie competizioni e 2 gol.\nReal Betis.\nIl 3 luglio 2018, dopo essere rimasto svincolato, firma un contratto quadriennale con il .\nNazionale.\nCanales ha collezionato presenze con tutte le Nazionali giovanili della . Nel 2010 \u00e8 vice-campione europeo Under-19, inoltre segna un gol nelle semifinali contro l'Inghilterra. In Israele, nel 2013 conquista il titolo Under-21.\nIl 23 marzo 2019 debutta a 28 anni con la Nazionale maggiore spagnola nel successo 2-1 contro la Norvegia. L'11 novembre 2020 realizza la sua prima rete con la \"Roja\" in occasione del pareggio per 1-1 in amichevole contro i .\nStatistiche.\nPresenze e reti nei club.\n\"Statistiche aggiornate al 7 aprile 2019\"."}
{"id": "2757934", "revid": "767487", "url": "https://it.wikipedia.org/wiki?curid=2757934", "title": "Pierre Joseph Garidel", "text": "Biografia.\nInfanzia e studi.\nFiglio di Pierre Garidel, avvocato, e di Louise de Barth\u00e9lemy, Pierre Joseph \u00e8 il quinto figlio di una famiglia di otto. Prosegue i suoi studi al collegio dei Gesuiti, trascorrendo i suoi giorni di congedo nel giardino del farmacista Jacques Daumas. Vi incontra Joseph Pitton de Tournefort con il quale va alla ricerca di erbe in Provenza, Delfinato e Savoia.\nIntraprende i suoi studi di medicina ad Aix sotto la guida dei professori Honor\u00e9 Bicaise e Antoine M\u00e9rindol quindi, per seguire i corsi di Pierre Magnol, si trasferisce a Montpellier dove trova Tournefort.\nIl medico e il botanico.\n\u00c8 promosso dottore il 23 giugno 1682 ad Aix-en-Provence e continua a raccogliere piante. Nel 1689 incontra padre Charles Plumier di ritorno dalle Antille e gli fa conoscere Tournefort. Con l'appoggio di quest'ultimo, viene nominato il 28 settembre 1697 corrispondente dell'Accademia delle scienze. Tuttavia Tournefort non riuscir\u00e0 a convincerlo a lasciare la Provenza poich\u00e9 \u00abera troppo innamorato della sua botanica di Provenza per risolversi a cambiare residenza per profitto \u00bb (lettera del 28 gennaio 1721 di Saurin a Decormis. Biblioteca M\u00e9janes).\nIl 22 settembre 1707, sposa a 48 anni Marguerite de Costant. Non avr\u00e0 figli ma si occuper\u00e0 dei suoi nipoti ed in particolare di Joseph Lieutaud che diventer\u00e0 medico del re.\nSu consiglio di Tournefort, fa uscire in francese il suo solo libro \"Histoire des plantes qui naissent aux environs d'Aix et dans plusieurs autres endroits de la Provence\" comprendente 100 tavole e la descrizione di 1400 piante. Nella sua prefazione, Garidel insiste sulla necessit\u00e0 di basarsi, per conoscere l'efficacia delle piante, sulla sperimentazione e non sull'aspetto esteriore, l'odore ed il gusto della pianta. Le piante sono presentate per ordine alfabetico. Cento tavole finemente incise sono allegate al testo. Fra queste occorre in particolare osservare quella che riguarda il Kermes che fu oggetto di una lunga trattazione poich\u00e9 Garidel, come corrispondente dell'Accademia delle scienze era stato incaricato di redigere una memoria che indirizz\u00f2 a Tournefort. Dimostra che il Kermes si sviluppa su una variet\u00e0 di quercia alla quale ha dato il suo nome, non \u00e8 un seme ma un insetto (cocciniglia). La tavola \u00e8 molto dettagliata.\nGaridel \u00e8 particolarmente messo alla prova durante la grande peste del 1720: \u00ab Siamo qui tra morti e moribondi. Gli aiuti della medicina sono troppo deboli contro un male che i pagani tacciano di divino \u00bb.\nMuore dopo un attacco di apoplessia, il 6 giugno 1737 quasi a 78 anni e viene sepolto nella chiesa dei Reverendi Padri Osservanti nella tomba di famiglia.\nOmaggi.\nLinneo ha dato in suo onore il nome di \"Garidella\" a un genere di piante della famiglia delle Ranunculaceae, ora non pi\u00f9 ritenuto valido e sinonimizzato con \"Nigella\". Tra le specie attribuite in passato a questo genere vi \u00e8 la \"Garidella nigellastrum\" ( = \"Nigella nigellastrum\" ), pianta messicola con areale attuale ristretto al Vaucluse e alle Bocche del Rodano; la sola stazione stabile \u00e8 nel Vaucluse dove il Parco naturale regionale del Luberon e il Conservatoire national de botanique de Porquerolles con grande impegno cercano di preservare la zona."}
{"id": "2757935", "revid": "39224", "url": "https://it.wikipedia.org/wiki?curid=2757935", "title": "Super League greca 2008-2009", "text": ""}
{"id": "2757938", "revid": "339392", "url": "https://it.wikipedia.org/wiki?curid=2757938", "title": "Chocolade Jacques-Topsport Vlaanderen", "text": ""}
{"id": "2757940", "revid": "339392", "url": "https://it.wikipedia.org/wiki?curid=2757940", "title": "Chocolade Jacques-T Interim", "text": ""}
{"id": "2757942", "revid": "339392", "url": "https://it.wikipedia.org/wiki?curid=2757942", "title": "Vlaanderen 2002-Eddy Merckx", "text": ""}
{"id": "2757945", "revid": "360299", "url": "https://it.wikipedia.org/wiki?curid=2757945", "title": "Il talento di mister ripley", "text": ""}
{"id": "2757946", "revid": "339392", "url": "https://it.wikipedia.org/wiki?curid=2757946", "title": "Vlaanderen-T Interim", "text": ""}
{"id": "2757947", "revid": "360299", "url": "https://it.wikipedia.org/wiki?curid=2757947", "title": "Il talento di mr ripley", "text": ""}
{"id": "2757949", "revid": "339392", "url": "https://it.wikipedia.org/wiki?curid=2757949", "title": "Topsport Vlaanderen", "text": ""}
{"id": "2757951", "revid": "125448824", "url": "https://it.wikipedia.org/wiki?curid=2757951", "title": "Gemmazione", "text": "La gemmazione \u00e8 un processo per cui un gruppo di nuove cellule forma un'escrescenza (gemma) che rimane attaccata all'individuo genitore fino a formare colonie (es: coralli e spugne)\nLa gemmazione (o scissione ineguale o paratomia) \u00e8 una modalit\u00e0 di riproduzione asessuata adottata da organismi relativamente semplici, come ad esempio protozoi, funghi, piante, anche alcuni animali (poriferi e cnidari) e alcuni alieni come Venom.\nNegli unicellulari.\nDurante la gemmazione si forma lateralmente una piccola protuberanza alla cellula, detta gemma, che in un secondo momento si stacca; al contrario della scissione la cellula genitrice si conserva, e la gemma \u00e8 in genere pi\u00f9 piccola di essa. Si pu\u00f2 definire come un'estroflessione che cresce dopo essersi staccata. \nNei miceti, a differenza degli schizomiceti, la gemmazione non prevede la formazione del fuso mitotico. Altri esempi di microrganismi che si riproducono per gemmazione sono \"Saccharomyces cerevisiae\"\nNei pluricellulari.\nQui la gemma \u00e8 composta da pi\u00f9 cellule, e d\u00e0 origine ad individui figli, del tutto identici all'individuo genitore, solo che in miniatura. Al contrario della frammentazione poi, qui vi \u00e8 una zona specifica in cui avviene la scissione e non vi \u00e8 la riorganizzazione del corpo.\nMolto usata negli organismi sessili, come l\"'Hydra\", pu\u00f2 formare, se la gemma rimane attaccata al genitore, intere colonie di cloni.\nBilancio vantaggi/svantaggi.\nIl vantaggio della gemmazione, rispetto alla riproduzione sessuale, \u00e8 quello di permettere ad una specie di colonizzare un ambiente moltiplicandosi in tempi relativamente rapidi. Gli svantaggi di questa riproduzione sono associati alla mancanza di un rimescolamento genetico e, quindi, ad una minore variabilit\u00e0 genetica della popolazione e un limitato dinamismo della specie rispetto al cambiamento delle condizioni ambientali. "}
{"id": "2757956", "revid": "767487", "url": "https://it.wikipedia.org/wiki?curid=2757956", "title": "L'isola della donna contesa", "text": "L'isola della donna contesa (\"The Saga of Anatahan\") \u00e8 un film del 1953 diretto da Josef von Sternberg.\nRaccontata in inglese dallo stesso Sternberg, la storia si snoda attraverso le vicende di un gruppo di soldati nipponici sopravvissuti al naufragio della loro nave colpita dall'aviazione statunitense. Guadagnata la riva di un'isola deserta, i giapponesi si troveranno a vivere nelle condizioni in cui si sono trovati molti dei loro commilitoni, sperduti nelle isole del Pacifico, ignari perfino della fine della Seconda guerra mondiale. Il film fu presentato nella selezione ufficiale della 14\u00aa Mostra internazionale d'arte cinematografica di Venezia (1953).\nTrama.\nAnno 1944. Alcuni naufragi raggiungono un'isola disabitata: sono dei militari giapponesi sfuggiti al naufragio della loro nave affondata dagli statunitensi. Quasi tutti pescatori, gli uomini si organizzano ben presto per riuscire a sopravvivere. L'isola non \u00e8 abitata perch\u00e9 i suoi abitanti sono stati evacuati a causa della guerra: gli unici a essere rimasti, nascosti nella foresta, sono Keiko e Kusakabe che vivono come marito e moglie. Quando i soldati scoprono i due, si accende una gara tra gli uomini per conquistare l'unica donna dell'isola. Anche se all'inizio le avvisaglie della lotta sono coperte da una patina di vivere civile, a poco a poco, la situazione deflagra: le poche armi vengono rivolte contro i propri compagni, Kusakabe viene ucciso, Keiko vive come un'ape regina con il preferito del momento. Finita la guerra, alcuni si isolano, vivendo di violenza. Keiko cerca di esortarli a ritornare in patria, senza successo. Un giorno la donna scompare, in cerca di aiuto. I superstiti saranno recuperati e rimpatriati a bordo di un aereo USA, accolti come eroi da una folla festante. Sono passati 7 anni da quando sono approdati sulle spiagge dell'isola."}
{"id": "2757967", "revid": "2153076", "url": "https://it.wikipedia.org/wiki?curid=2757967", "title": "Overcome (Alexandra Burke)", "text": "Overcome \u00e8 l'album di debutto della cantante R&amp;B britannica Alexandra Burke, vincitrice della quinta edizione del reality show \"X Factor\", nella sua versione britannica.\nL'album \u00e8 stato pubblicato il 19 ottobre 2009 dalle etichette discografiche Syco ed Epic e ha riscosso un ottimo successo e ha raggiunto la prima posizione della classifica degli album del Regno Unito.\nDall'album sono state estratte come singoli diverse canzoni. La prima \u00e8 stata la cover del noto brano di Leonard Cohen, \"Hallelujah\", pubblicato nel 2008 con successo, immediatamente dopo la sua vittoria nel talent show che l'ha lanciata. Successivamente sono stati pubblicati \"Bad Boys\", duetto con il rapper Flo Rida, e \"Broken Heels\"; successivamente \u00e8 stato estratto dall'album anche la canzone \"All Night Long\", che all'inizio era cantata dalla sola Burke ma in seguito \u00e8 stata remixata e presentata in collaborazione con un altro rapper molto famoso, Pitbull.\nAl disco hanno partecipato celebri produttori come gli Stargate e Ne-Yo, che ha duettato con la cantante nel brano \"Good Night Good Morning\". L'album \u00e8 stato certificato 4 volte disco di platino in Gran Bretagna e Irlanda. Le vendite dell'album nel Regno Unito ammontano a pi\u00f9 di 700.000.\n\u00c8 uscita il 6 dicembre 2010 la pubblicazione della riedizione dell'album, con l'aggiunta di alcuni contenuti inediti.\nTracce.\nPer la versione deluxe di Overcome, oltre al primo CD contenenti le tracce della versione standard, c'\u00e8 un altro CD con alcune canzoni che la cantante ha eseguito durante la sua partecipazione ad X Factor e in pi\u00f9 c'\u00e8 una bonus track."}
{"id": "2757968", "revid": "1543377", "url": "https://it.wikipedia.org/wiki?curid=2757968", "title": "Petroleum Resources Kutubu Hekari United Football Club", "text": "Il Petroleum Resources Kutubu Hekari United Football Club, noto pi\u00f9 semplicemente come PRK Hekari United, \u00e8 una societ\u00e0 calcistica della Papua Nuova Guinea con sede nella citt\u00e0 di Port Moresby. Inizialmente il club era denominato \"PRK Souths United\".\nStoria.\nIl club fu fondato nel 2006 da Sir Kapi-Natto, un imprenditore e proprietario terriero della zona del lago Kutubu che sin dagli anni settanta aveva finanziato lo sviluppo di diverse discipline sportive in Papua Nuova Guinea.\nLa squadra ha vinto le prime quattro edizioni della National Soccer League, il campionato semi-professionistico creato nel 2006. Dopo aver vinto per la prima volta la NSL affront\u00f2 in una doppia gara di andata e ritorno la squadra vincitrice del National Championship, il campionato amatoriale preesistente alla nuova lega, per assegnare il posto riservato alla Papua Nuova Guinea nelle competizioni della OFC. Le gare si svolsero il 9 e il 16 dicembre 2006 e videro il PRK sconfitto per 2-1 in entrambe le partite ad opera del club University di Port Moresby.\nNella stagione 2007/08 chiuse la stagione regolare in testa conquistando 29 punti in 12 partite. Nei playoff sconfisse prima il Morobe Kumuls per 3-1 e poi nella gran finale il Gelle Hills United per 3-2 grazie ad una tripletta del bomber Kema Jack.\nNell'annata successiva la squadra chiuse la prima fase del campionato sempre al primo posto con 37 punti realizzati in 14 partite. Nella semifinale dei play-off si impose di misura sui Welgris Highlanders guadagnandosi l'accesso alla finale da giocare contro i Rapatona Tigers. Dopo due rinvii, rispettivamente al 22 marzo e al 28 marzo 2008, la federazione decise di assegnare il titolo all'Hekari senza disputare la finale.\nNella stagione 2009/10 il club si \u00e8 aggiudicato il suo quarto titolo nazionale. Dopo una prima fase chiusa con 14 punti di vantaggio sulla seconda, nei playoff la squadra si \u00e8 imposta largamente prima sull'University Inter per 7-1 e poi sul Gigira Laitepo Morobe per 5-0.\nL'annata 2010/11 ha visto l'Hekari United ancora vincitore nel campionato nazionale: dopo aver concluso la stagione regolare con 10 vittorie e un solo pareggio in 11 gare disputate, i campioni in carica hanno eliminato nella semifinale dei playoff il Besta PNG FA Under-20 (5-1) prima di sconfiggere per 4-0 gli Eastern Stars nella gran finale.\nAl termine della stagione 2011/12 l'Hekari United si impone nuovamente in ambito nazionale battendo per tre reti a zero gli Eastern Stars, gi\u00e0 finalisti nell'edizione precedente del torneo.\nRisultati internazionali.\nHa partecipato a tre edizioni della OFC Champions League: nell'edizione 2008/09 si \u00e8 classificata al secondo posto nel girone eliminatorio che comprendeva anche i figiani del Ba e i salomonesi del Koloale.\nNell'edizione 2009-10 ha vinto il girone che comprendeva i figiani del Lautoka, i salomonesi del Marist e i vanuatuani del Tafea, qualificandosi per la finale da disputarsi contro i neozelandesi del Waitakere United. Il 17 aprile 2010 ha vinto la finale di andata, disputata a Port Moresby, col risultato di 3 a 0; il 2 maggio \u00e8 stato sconfitto dai neozelandesi per 2-1 nella finale di ritorno ma il risultato \u00e8 stato sufficiente per aggiudicarsi la OFC Champions League, divenendo la prima compagine non proveniente da Australia e Nuova Zelanda a vincere il trofeo. Con questo successo si \u00e8 qualificata all'edizione 2010 del Mondiale di calcio per club, in programma a dicembre negli Emirati Arabi Uniti. La partecipazione al torneo organizzato dalla FIFA non \u00e8 per\u00f2 delle migliori, il club viene immediatamente eliminato perdendo 3-0 lo spareggio d'accesso contro i padroni di casa del Al-Wahda Sports Cultural Club e classificandosi dunque come ultimo tra le sette squadre partecipanti.\nLa partita di qualificazione \u00e8 stata a senso unico; la squadra emiratina si \u00e8 portata in vantaggio 2-0 nel primo tempo (Hugo al 40\u00ba minuto e Fernando Baiano al 44\u00b0) per poi dilagare nella seconda met\u00e0 con il nazionale Jumaa.\nNell'edizione 2011-12 \u00e8 stata sorteggiata nel girone comprendente il Koloale, l'Auckland City e l'Amicale F.C.. Ha concluso la manifestazione classificandosi seconda nel girone eliminatorio, frutto di 3 vittorie, 2 pareggi e una sconfitta, fallendo la qualificazione alla finale della manifestazione.\nRosa 2016.\nLista presentata per la partecipazione alla Coppa del mondo per club FIFA 2010"}
{"id": "2757971", "revid": "114057108", "url": "https://it.wikipedia.org/wiki?curid=2757971", "title": "Maxvorstadt", "text": "Maxvorstadt \u00e8 un quartiere di Monaco di Baviera situato ad ovest rispetto al centro storico. Viene identificato col numero 3.\nConfina a sud con il quartiere di Schwabing ed a ovest con il quartiere di Neuhausen. Porta il nome del re Massimiliano I di Baviera, essendo stato lui a voler espandere la citt\u00e0 di Monaco ad ovest.\nIn questo quartiere si trova il Kunstareal, una zona in cui sono ubicati diversi musei. Inoltre \u00e8 il quartiere universitario di Monaco. Qui si trova la Ludwigs-Maximilinas Universit\u00e4t come anche la Accademia delle belle arti di Monaco, la Technische Universit\u00e4t M\u00fcnchen, il conservatorio di Musica, la scuola per il cinema Filmhochschule M\u00fcnchen o la Amerikahaus.\nVi si trova anche la borsa valori di Monaco.\nIn questo quartiere era ubicato il quartier generale della dittatura nazista. \nSuddivisione.\nIl distretto \u00e8 suddiviso amministrativamente in 9 quartieri (\"Bezirksteile\"):"}
{"id": "2757975", "revid": "767487", "url": "https://it.wikipedia.org/wiki?curid=2757975", "title": "Medaglia commemorativa della 2\u00aa Divisione CC.NN. &quot;XXVIII Ottobre - La Ferrea&quot;", "text": "La medaglia commemorativa della 2\u00aa Divisione CC.NN. \"XXVIII Ottobre - La Ferrea\" fu una medaglia concessa dal Regno d'Italia a tutti coloro che avessero militato nella 2\u00aa Divisione CC.NN. \"28 ottobre\" della Milizia Volontaria per la Sicurezza Nazionale durante la Guerra italo-etiopica."}
{"id": "2757978", "revid": "767487", "url": "https://it.wikipedia.org/wiki?curid=2757978", "title": "ATP Volvo International 1996", "text": "Il Volvo International 1996 \u00e8 stato un torneo di tennis giocato sul cemento. \u00c8 stata la 24\u00aa edizione del Volvo International, che fa parte della categoria Championship Series nell'ambito dell'ATP Tour 1996. Si \u00e8 giocato al Cullman-Heyman Tennis Center di New Haven (Connecticut) negli Stati Uniti, dal 12 al 19 agosto 1996.\nCampioni.\nSingolare.\n Alex O'Brien ha battuto in finale Jan Siemerink 7\u20136 (8\u20136), 6\u20134\nDoppio.\n Byron Black / Grant Connell hanno battuto in finale Jonas Bj\u00f6rkman / Nicklas Kulti 6\u20134, 6\u20132"}
{"id": "2757990", "revid": "256896", "url": "https://it.wikipedia.org/wiki?curid=2757990", "title": "Croce commemorativa della 1\u00aa Armata", "text": "La croce commemorativa della 1\u00aa Armata fu una medaglia non ufficiale realizzata per iniziativa privata, rivolta a tutti coloro che avessero militato nella 1\u00aa Armata del Regio Esercito durante la prima guerra mondiale.\nEmessa nel 1924, fu pubblicizzata sulla \"Domenica del Corriere\", i proventi della vendita erano destinati al \"Comitato Regionale Piemontese Associazione Nazionale Mutilati e Invalidi di Guerra\"."}
{"id": "2757995", "revid": "287204", "url": "https://it.wikipedia.org/wiki?curid=2757995", "title": "43667 Dumlupinar", "text": ""}
{"id": "2757996", "revid": "287204", "url": "https://it.wikipedia.org/wiki?curid=2757996", "title": "5628 Preussen", "text": ""}
{"id": "2757998", "revid": "287204", "url": "https://it.wikipedia.org/wiki?curid=2757998", "title": "ATP Volvo International 1996 - Singolare", "text": "Il singolare dell'ATP Volvo International 1996 \u00e8 stato un torneo di tennis facente parte dell'ATP Tour.\nAndre Agassi era il detentore del titolo, ma quest'anno non ha partecipato.\nAlex O'Brien ha battuto in finale 7\u20136 (8\u20136), 6\u20134 Jan Siemerink.\nTeste di serie.\nLe prime 8 teste di serie hanno ricevuto un bye per il 2\u00ba turno."}
{"id": "2758000", "revid": "256896", "url": "https://it.wikipedia.org/wiki?curid=2758000", "title": "Croce commemorativa del Corpo di spedizione dell'oriente balcanico", "text": "La croce commemorativa del Corpo di spedizione dell'Oriente balcanico fu una medaglia non ufficiale realizzata per iniziativa privata, rivolta a tutti coloro che avevano preso parte alle operazioni belliche in Albania e Macedonia tra il 1914 ed il 1919, durante la prima guerra mondiale.\nFu pubblicizzata sul nr. 8 della \"Domenica del Corriere\" del 23 marzo 1924, con un annuncio che precisava che l'autore era il pittore Adolfo Clay e che era stata coniata dalla ditta Fassino di Torino.\nInoltre si affermava che i primi esemplari sarebbero stati offerti in omaggio al re, ai generali Diaz e Cadorna ed a tutti gli ufficiali generali che avevano avuto un comando in Albania e Macedonia.\nInfine si precisava che la croce veniva posta in vendita, munita di apposito nastro, a benefico della \"Unione Nazionale Reduci Oriente Balcanico\", Torino, via S. Tomaso, 6.\nInsieme alla croce veniva consegnato un piccolo \"brevetto\" che recava il nome del recipiente ed un'immagine del dritto della stessa.\nEsistono riproduzioni successive che hanno una variet\u00e0 di smalti e sono prive della legenda sul retro.\nInsegne.\nLa medaglia \u00e8 costituita da una croce greca in bronzo dorato, con le estremit\u00e0 dei bracci \"merlate\" ed intersecate da un nastro che ne segue il profilo formando degli occhielli e degli angoli, al centro della croce si trova un medaglione circolare;\nIl nastro \u00e8 nero al centro con una fascia rossa-gialla-blu-gialla-rossa per lato."}
{"id": "2758007", "revid": "767487", "url": "https://it.wikipedia.org/wiki?curid=2758007", "title": "Un altro giorno in paradiso", "text": "Un altro giorno in paradiso (\"Another Day in Paradise\") \u00e8 un film del 1998 diretto da Larry Clark e tratto dall'omonimo romanzo di Eddie Little.\nTrama.\nBobbie \u00e8 un giovane teppistello tossicodipendente che vive di espedienti assieme alla sua ragazza Rosie. Quando la sua ultima rapina finisce male, Bobbie e Rosie trovano ospitalit\u00e0 a casa di Mel e della sua compagna Sid, che li aiutano a nascondersi dalla polizia.\nDivenuti amici, i quattro progettano insieme una grande rapina che possa sistemarli per la vita. La rapina \u00e8 un successo, ma al momento del colpo le cose non vanno secondo i loro piani.\nIncassi.\nIl film, costato due milioni di dollari, ha incassato la cifra di 1.036.818 dollari."}
{"id": "2758012", "revid": "1924342", "url": "https://it.wikipedia.org/wiki?curid=2758012", "title": "Bad Boys (Alexandra Burke)", "text": "Bad Boys \u00e8 il secondo singolo della cantante R&amp;B britannica Alexandra Burke. \u00c8 stato pubblicato dall'etichetta discografica Syco il 12 ottobre 2009. Le vendite del singolo nel Regno Unito ammontano a pi\u00f9 di 670.000.\nLa canzone \u00e8 un duetto con il rapper Flo Rida ed \u00e8 stata scritta da Tramar Dillard, Lauren Evans, Alexander James, Melvin K. Watson Jr., Larry Summerville Jr. e M. Busbee ed \u00e8 stata prodotta dai The Phantom Boyz e ha anticipato la pubblicazione dell'album di debutto della cantante, \"Overcome\". Conteneva anche la b-side \"Dangerous\". Ha riscosso un notevole successo sia in Irlanda che in Regno Unito, dove ha raggiunto la prima posizione delle classifiche."}
{"id": "2758017", "revid": "599013", "url": "https://it.wikipedia.org/wiki?curid=2758017", "title": "Isobara", "text": ""}
{"id": "2758023", "revid": "1543377", "url": "https://it.wikipedia.org/wiki?curid=2758023", "title": "Croce commemorativa della Marcia su Roma", "text": "La Croce commemorativa della Marcia su Roma fu una coniazione non ufficiale ma di larghissima distribuzione, nata da una iniziativa privata in commemorazione della Marcia su Roma. Viene spesso confusa con la Medaglia commemorativa della Marcia su Roma, che era invece una coniazione ufficiale del partito fascista successivamente ufficializzata anche dal Regno d'Italia."}
{"id": "2758029", "revid": "1714743", "url": "https://it.wikipedia.org/wiki?curid=2758029", "title": "Ranieri del Monferrato (1162-1183)", "text": "Era figlio di Guglielmo V, marchese del Monferrato e di Giuditta di Babenberg.\nBiografia.\nFu l'imperatore Manuele Comneno che propose il matrimonio della figlia Maria Comnena (1152 \u2013 1182), figlia della sua prima moglie Berta di Sulzbach, con un figlio del suo alleato Guglielmo V del Monferrato. Essendo i due figli del marchese del Monferrato, Bonifacio e Corrado gi\u00e0 ammogliati, mentre Federico era destinato alla carriera ecclesiastica rimaneva disponibile solo il diciassettenne Ranieri.\nRanieri giunse a Costantinopoli nell'autunno del 1179 ed accompagn\u00f2 subito Manuele in una campagna militare. Il matrimonio con la ventisettenne Maria Comnena fu celebrato nel febbraio del 1180 con grande pompa e con feste sontuose accompagnate da giochi nell'ippodromo di Costantinopoli.\nRanieri ricevette il titolo di \"cesare\", mut\u00f2 il suo nome in Giovanni e, secondo le cronache del tempo divenne il governatore di Tessalonica. La sposa era la seconda nell'ordine di successione dell'impero e la nascita del fratellastro Alessio Comneno (1169 \u2013 1183) non fu motivo sufficiente alla sua esclusione dal trono imperiale. \u00c8 per questo che Ranieri fu coinvolto nelle lotte che si svolgevano intorno al trono bizantino per il potere.\nNel settembre 1180, alla morte del suocero di Ranieri, Manuele Comneno, il trono pass\u00f2 ad Alessio II, sotto la reggenza della madre Maria d'Antiochia, che aveva come amante il protosebasto Alessio. Questo fatto e la sua politica favorevole ai latini furono la causa di un complotto volto a portare in trono Maria ed il suo sposo Ranieri. Infatti, nel frattempo, il cugino di Manuele I, Andronico I Comneno, il quale, dalla sua residenza nel Ponto, che era stato mandato a governare proprio da Manuele I Comneno, cominci\u00f2 ad inviare messaggi nella capitale per presentarsi come salvatore dell'Impero Bizantino dal gruppo dei \"Latini\" e da tutti coloro che desiderava portarlo alla distruzione, oltre che come protettore del giovane \"basileus\" contro chi voleva usarlo per i propri scopi. Cominci\u00f2 quindi a muoversi in direzione di Costantinopoli, sicuro dell'appoggio popolare. La Paflagonia ben prest\u00f2 pass\u00f2 dalla sua parte, mentre nella capitale Andronico trov\u00f2 subito un potente alleato nella persona di Maria Porfirogenita, assieme alla quale stava il marito Ranieri. Costoro risposero agli appelli del ribelle Andronico e, atteggiandosi a salvatori del \"basileus\", tentarono una congiura ai danni del \"Protosebasto\". I piani vennero scoperti e la congiura fall\u00ec: Maria, Ranieri e i loro fidi (circa 150) dovettero cercare scampo nella basilica di Santa Sofia, da dove lanciarono appelli alla rivolta. Ne segu\u00ec un combattimento addirittura nella cattedrale, successivamente chiamato \u00abguerra santa\u00bb. Per porre fine alle ostilit\u00e0, fu offerta ai congiurati un'amnistia.\nAndronico, sconfitte le truppe del protosebasto a Nicomedia, entr\u00f2 con il suo esercito in Costantinopoli e, alla testa di una rivolta popolare, diede la caccia ai \"latini\" che furono oggetto di un vero e proprio massacro: i pochi scampati fuggirono in occidente. Andronico I quindi si impadron\u00ec delle persone dell'imperatrice madre Maria, reggente in nome del figlio Alessio, e di quest'ultimo, relegandoli nella villa imperiale del \"Philopation\"; Maria Comnena ed il marito Ranieri, diventati ormai ingombranti per i diritti al trono della prima, morirono misteriosamente (quasi certamente avvelenati)..\nMaria d'Antiochia fu condannata ad essere strangolata ed il figlio Alessio obbligato a firmarne la condanna, dopo di che fu strangolato pure lui."}
{"id": "2758030", "revid": "1543377", "url": "https://it.wikipedia.org/wiki?curid=2758030", "title": "Parco nazionale di Phuoc Binh", "text": "Il parco nazionale di Phuoc Binh (in vietnamita:\"V\u01b0\u1eddn qu\u1ed1c gia Ph\u01b0\u1edbc B\u00ecnh\") \u00e8 un'area naturale protetta del Vietnam. \u00c8 stato istituito nel 2006 e occupa una superficie di 198,14 km\u00b2, nella provincia di Ninh Thuan.\nNel 2009 \u00e8 stata confermata la presenza del gayal (\"Bos frontalis\"), un bovino di 900\u00a0kg ."}
{"id": "2758033", "revid": "827882", "url": "https://it.wikipedia.org/wiki?curid=2758033", "title": "All You Need Is Cash", "text": "All You Need Is Cash (conosciuto anche come The Rutles: All You Need is Cash) \u00e8 un film per la televisione del 1978 diretto da Eric Idle e Gary Weis. \u00c8 una commedia musicale che traccia, nello stile del falso documentario, la carriera dei The Rutles, una band britannica parodia dei Beatles creata dal comico inglese Eric Idle (che, oltre a dirigere il film, ne interpreta tre personaggi). Il film venne trasmesso il 22 marzo 1978 sulla NBC in America e sulla BBC2 in Gran Bretagna. Per il cast furono scelti diversi membri del famosissimo show TV \"Saturday Night Live\", come Dan Aykroyd, Bill Murray e John Belushi.\nLa musica e gli eventi della vita dei Rutles vengono presentati di pari passo con quelle dei The Beatles quasi alla lettera, mettendo in satira molti dei principali luoghi ed eventi della carriera di questi ultimi. Ad esempio, il film animato \"Yellow Submarine\" \u00e8 parodizzato in \"Yellow Submarine Sandwich\" (titolo che allude a un noto panino statunitense).\nVenne pubblicato un album colonna sonora del film intitolato \"The Rutles\".\n\u00c8 stato realizzato un seguito del film nel 2002 intitolato \"\".\nTrama.\nUn giornalista inglese racconta, sotto forma di un documentario, la storia della grande band di fama mondiale The Rutles, composta dai quattro musicisti di Liverpool: Dirk McQuickly, Wom Barry, Stig O'Hara e Ron Nasty. Con interviste e lunghi viaggi, ripercorre la storia dall'ascesa alla fine dei Rutles. La band, partita dal nulla, arriva ad un successo eccezionale con brani come \"Hold My Hand\", \"I Must Be In Love\", \"Let's Be Natural\" e \"Get Up and Go\", o album quali il seminale \"Sgt. Rutter's Darts Club Band\", \"Let it Rot\" e \"Shabby Road\". Anche nel cinema, i quattro hanno successo con titoli come \"A Hard Day's Rut\", \"OUCH!\", \"Yellow Submarine Sandwich\" e \"Tragical History Tour\".\nCon l'aiuto di interviste a Mick Jagger, Paul Simon e Roger McGough, il reporter ricostruisce fedelmente la storia della band, anche a costi un po' esagerati (come farsi investire), girando il mondo (ma spesso sbagliando location) in tutte le principali tappe in cui la band ha avuto un grande successo nel corso degli anni: Liverpool (1962), Londra (per suonare davanti alla regina), poi a New York, dove un Disc Jockey pazzo urla alla radio la notizia del loro arrivo in America, Oxford, California, New Orleans, Mississippi, Australia, Canada, Cleveland, dove viene intervistato un ex-produttore discografico tabagista di nome Brian Thigh, reo di averli scartati al loro debutto durante un'audizione.\nDopo molti altri viaggi, vengono intervistati dei semplici passanti presi per strada che poi si rivelano essere grandi fan della band (come la bizzarra signorina Emily Pules). Oppure strani personaggi, come lo spregevole promotore finanziario Ron Decline, considerato il pi\u00f9 temuto del mondo (tutti cercano di evitarlo), e le cui uniche parole rassicuranti che dice sono davanti allo specchio (a se stesso). Il viaggio dell'impetuoso reporter finisce con l'essere investito per strada sulle celebri strisce pedonali di Shabby Road e con il crollo del successo dei Rutles.\nProduzione.\n\"All You Need Is Cash\" \u00e8 uno dei primi mockumentary, ed \u00e8 stato di ispirazione a Rob Reiner per il suo \"This Is Spinal Tap\" del 1984.\nIl film venne co-prodotto da Eric Idle e Lorne Michaels, e diretto da Idle e Gary Weis. Fu trasmesso per la prima volta il 22 marzo 1978 sul canale NBC, ottenendo il pi\u00f9 basso indice d'ascolto di qualsiasi show in prima serata quella settimana negli Stati Uniti. Il programma fece molto meglio quando venne teletrasmesso in Gran Bretagna dalla BBC2 il 27 marzo 1978.\nI Rutles furono interpretati da Eric Idle (Dirk McQuickly - parodia di Paul McCartney), John Halsey (Barry Wom - parodia di Ringo Starr), Ricky Fataar (Stig O'Hara - parodia di George Harrison), e Neil Innes (Ron Nasty - parodia di John Lennon). Questo gruppo \"parodia dei Beatles\" era originariamente apparso in uno sketch all'interno del programma televisivo di Idle \"Rutland Weekend Television\" del 1975, ma in quel caso Stig era interpretato da David Battley (Fataar lo sostitu\u00ec in occasione del film). Quando due anni dopo venne chiesto a Eric Idle di apparire allo spettacolo della NBC \"Saturday Night\" (che divenne poi \"Saturday Night Live\"), egli port\u00f2 con s\u00e9 Neil Innes e inser\u00ec parte del materiale dei Rutles in un paio di sketch che ebbero un grande successo. A Idle quindi venne richiesto di ampliare lo sketch fino a raggiungere la durata di un vero film-documentario. Essendo \"All You Need Is Cash\" costituito da una serie di sketch e gag che illustrano la fittizia storia dei Rutles, seguendo la cronologia della carriera dei Beatles; Idle si rese subito conto di avere bisogno di qualche canzone originale in stile Beatles per il documentario, e chiese a Innes, ex membro della Bonzo Dog Doo-Dah Band e amico dei Monty Python, di scrivere qualche canzone sul genere di \"I Must Be In Love\", una canzone beatlesiana \"prima maniera\", scritta da Innes che era stata suonata con successo nel \"Rutland Weekend Television\". Innes, era stato realmente collegato ai Beatles quando la Bonzo Dog Band aveva fatto un cameo nel film \"Magical Mystery Tour\", dove aveva eseguito il brano \"Death Cab for Cutie\" nella scena del night-club. Paul McCartney aveva inoltre prodotto il loro singolo \"I'm the Urban Spaceman\" del 1968, composto e cantato da Innes.\nQuattordici delle canzoni scritte da Innes per il documentario furono pubblicate nell'album della colonna sonora che riscosse un ottimo successo sia di pubblico che di critica (la ristampa in CD aggiunge sei canzoni omesse dal vinile originale). L'album ricevette una nomination ai premi Grammy nella categoria \"Best Comedy Recording of the Year\". Degli arrangiamenti ed orchestrazioni delle registrazioni dei Rutles si occup\u00f2 il compositore John Altman. John Halsey, Ricky Fataar, e Neil Innes cantarono e suonarono veramente i propri strumenti, mentre invece Eric Idle venne doppiato nelle canzoni da Ollie Halsall, che suon\u00f2 anche le sue parti di chitarra.\nNel film sono presenti molti camei di comici statunitensi e britannici, inclusi membri dei \"Monty Python\", del cast del \"Saturday Night Live\", e di \"Rutland Weekend Television\". George Harrison fu l'unico dei Beatles a partecipare al progetto con un breve cameo nel ruolo di un giornalista televisivo. Altre rockstar coinvolte furono Mick Jagger, Paul Simon e Roger McGough, tutti e tre nel ruolo di se stessi.\nBianca Jagger interpret\u00f2 Martini la moglie di Dirk McQuickly; mentre Ronnie Wood fece la parte di un Hell's Angel.\nIl film and\u00f2 molto bene ed ebbe ottimi ascolti al suo debutto sulla BBC Television. Oggi, specialmente tra i fan dei Beatles, ha raggiunto lo status di cult movie anche grazie al successo della colonna sonora di Innes, ed \u00e8 stato distribuito nei vari formati home video."}
{"id": "2758034", "revid": "640389", "url": "https://it.wikipedia.org/wiki?curid=2758034", "title": "Cruz de la guerra por la unidad nacional espa\u00f1ola", "text": "La Cruz de la guerra por la unidad nacional espa\u00f1ola fu una medaglia concessa dalla Spagna franchista a tutti coloro che avessero preso parte ala guerra civile spagnola per \"l'unit\u00e0 nazionale della Spagna\" dal 1936 al 1939. Essa venne concessa agli spagnoli che combatterono nel Bando Nazionalista, e ai volontari internazionali, compresi molti italiani del Corpo Truppe Volontarie, accorsi a sostenere il governo di Francisco Franco, che ne vennero insigniti."}
{"id": "2758036", "revid": "182193", "url": "https://it.wikipedia.org/wiki?curid=2758036", "title": "Gottardo Ortelli", "text": "Biografia.\nGottardo Ortelli, artista legato allo studio del colore, \u00e8 stato tra i protagonisti della giovane avanguardia milanese degli ultimi anni Sessanta.\nFrequenta l'Accademia di Brera a Milano, dove si trasferisce (1960-61) e diventa assistente di Domenico Cantatore si dedica all'insegnamento (1962), e diviene poi titolare della cattedra di pittura nel 1974. Vi rimarr\u00e0 fino al 1995.\nDal 1975 al 1980 \u00e8 assessore all'urbanistica e ai lavori pubblici di Viggi\u00f9 dove \u00e8 sorto il Museo, dedicato allo scultore Enrico Butti, di cui \u00e8 stato il direttore dal 1977 al 1995.\nNel 1977 ha istituito il \"Premio dell'Orsa\". Nell'ambito di questo premio vengono allestite delle mostre e Ortelli invita molti artisti quali Gi\u00f2 Pomodoro, Gianni Berengo Gardin, Gianni Colombo, Concetto Pozzati.\nNel luglio del 1978 viene allestita la mostra \"Disseminazione\", prima al Museo Butti e poi presso Villa Mirabello a Varese. L'idea ha due valenze: dal punto di vista artistico rappresenta la dispersione dei segni nell'ambiente, dal punto di vista culturale indica il tentativo di allargare nel territorio le attivit\u00e0 culturali, \"seminare\" partendo dal museo, inteso come luogo dove il patrimonio deve essere flessibile per animare il discorso culturale. Nell'agosto del 1978 si tiene la mostra del fumetto politico con 120 disegni di Chiappori. Tra le mostre personali pi\u00f9 importanti ricordiamo quelle del 1978 a Palazzo dei Diamanti a Ferrara, del 1982 alla Biennale di Venezia, del 1984 al Padiglione d'Arte Contemporanea di Milano, del 1986 nelle Sale di Villa Mirabello a Varese, del 1993 a Palazzo Forti a Verona, del 1994 presso Studio Reggiani di Milano e da ultimo l'importante antologica al Museo della Permanente nel 1995.\nTutto ci\u00f2 senza tralasciare altre attivit\u00e0 culturali: infatti nell'aprile del 1980 tiene un seminario di tecniche teatrali orientali e nel giugno dello stesso anno organizza la mostra \"I Longhi: una famiglia di architetti tra manierismo e barocco\", portata poi l'anno successivo a Roma.\nNel 1992 viene nominato assessore alla cultura del comune di Varese, sotto la giunta guidata da Raimondo Fassa: ricoprir\u00e0 l'incarico fino alla scadenza della legislatura.\nNel 1994 assume la gerenza del Premio Chiara e nel 1996 \u00e8 cofondatore e primo presidente dell'Associazione Amici di Piero Chiara, che si fa direttamente carico dell'organizzazione del suddetto concorso e di tutte le attivit\u00e0 correlate. Nel 1997 idea e istituisce il Premio Chiara alla carriera.\nColpito da una forma tumorale, muore a Varese nel 2003.\nAttivit\u00e0 pittorica.\nLa sua pittura viene cos\u00ec definita dal critico Giorgio Cortenova:\nL'Accademia di Brera lo considera invece uno dei protagonisti della pittura italiana dell'ultimo trentennio del XX secolo.\nNel 1978 espone le sue opere al Palazzo dei Diamanti a Ferrara.\nNel 1982 partecipa alla Biennale di Venezia e alla Quadriennale di Roma; a quest'ultima riparteciper\u00e0 anche nel 1986.\nNel 1984 espone al Padiglione d'Arte Contemporanea di Milano.\nNel 1994 le sue opere vengono esposte all'Ikeda Public Museum of Art di Nagano (Giappone) in una mostra antologica personale.\nNel 1995 mostra antologica al Museo della Permanente a Milano."}
{"id": "2758042", "revid": "287204", "url": "https://it.wikipedia.org/wiki?curid=2758042", "title": "Croatia Open Umag 1996", "text": "Il Croatia Open Umag 1996 \u00e8 stato un torneo di tennis giocato sulla terra rossa.\n\u00c8 stata la 7\u00aa edizione del Croatia Open Umag che fa parte della categoria World Series nell'ambito dell'ATP Tour 1996.\nSi \u00e8 giocato a Umago in Croazia dal 12 al 18 agosto 1996.\nCampioni.\nSingolare.\n Carlos Moy\u00e1 ha battuto in finale Felix Mantilla, 6\u20130, 7\u20136 (7\u20134)\nDoppio.\n Pablo Albano / Luis Lobo hanno battuto in finale \u0122irts Dzelde / Udo Plamberger, 6\u20134, 6\u20131"}
{"id": "2758044", "revid": "1924342", "url": "https://it.wikipedia.org/wiki?curid=2758044", "title": "Broken Heels", "text": "Broken Heels \u00e8 il terzo singolo della cantante R&amp;B britannica Alexandra Burke, pubblicato l'8 gennaio 2010 dall'etichetta discografica Syco ed estratto dall'album di debutto della cantante, \"Overcome\", pubblicato alcuni mesi prima.\nLa canzone \u00e8 stata scritta da Savan Kotecha, RedOne e Bilal \"The Chef\" Hajji ed \u00e8 stata prodotta da RedOne. Le vendite del singolo nel Regno Unito ammontano a pi\u00f9 di 270.000."}
{"id": "2758045", "revid": "385321", "url": "https://it.wikipedia.org/wiki?curid=2758045", "title": "Cro Magnon - Odissea nella preistoria", "text": ""}
{"id": "2758046", "revid": "74801", "url": "https://it.wikipedia.org/wiki?curid=2758046", "title": "Antonio Argenti", "text": "Biografia.\nStudia all'Accademia di Brera sotto la guida di Pietro Magni e vince il Premio Canonica con l'altorilievo in gesso \"La morte di Giulio Cesare\" (ora alla GAM di Milano). Partecipa attivamente a mostre annuali in Italia (Napoli, Torino, Milano, Roma, Venezia) e all'estero (Londra, Liverpool dove consegue medaglie), ed \u00e8 autore di monumenti funerari, ritratti e figure infantili. \nMolti sono i suoi lavori sepolcrali al Cimitero monumentale di Milano ed all'estero (Stati Uniti, Germania, Francia, Russia, Romania, Gran Bretagna); specialmente degno di nota il grandioso monumento per la famiglia Osborne a'Hanan di Londra in cui si ammira la figura dell'\"Angelo della mestizia\" e la cappella mortuaria eretta in Dorno (Lomellina) per la famiglia Bonacossa, opera pregevole, anche per la parte architettonica oltre che per le statue che l'adornano.\nA Viggi\u00f9, nel Museo della scultura viggiutese dell'Ottocento \u00e8 esposta l'opera \"Terrore\"."}
{"id": "2758048", "revid": "73125", "url": "https://it.wikipedia.org/wiki?curid=2758048", "title": "IC 298", "text": ""}
{"id": "2758052", "revid": "743200", "url": "https://it.wikipedia.org/wiki?curid=2758052", "title": "Romanian Open 1996", "text": "Il Romanian Open 1996 \u00e8 stato un torneo di tennis giocato sulla terra rossa.\n\u00c8 stata la 4\u00aa edizione del Romanian Open che fa parte della categoria World Series nell'ambito dell'ATP Tour 1996.\nSi \u00e8 giocato a Bucarest in Romania dal 9 al 15 settembre 1996.\nCampioni.\nSingolare.\n Alberto Berasategui ha battuto in finale Carlos Moy\u00e1 6\u20131, 7\u20136 (7\u20135)\nDoppio.\n David Ekerot / Jeff Tarango hanno battuto in finale David Adams / Menno Oosting 7\u20136, 7\u20136"}
{"id": "2758054", "revid": "83531", "url": "https://it.wikipedia.org/wiki?curid=2758054", "title": "Arp 116", "text": "Arp (o APG 116) \u00e8 una coppia di galassie interagenti situate nella costellazione della Vergine alla distanza di circa 66 milioni di anni luce dalla Terra.\nLa coppia \u00e8 costituita dalla galassia ellittica gigante M60 e dalla pi\u00f9 piccola galassia spirale NGC 4647.\nLa distanza apparente tra le due galassie \u00e8 di 2',5 e i dischi galattici visibili otticamente appaiono sovrapporsi. Tuttavia l'interazione mareale tra le due galassie pare essere iniziata ed i segni sono gi\u00e0 percepibili, rilevati dallo studio delle immagini raccolte dal Telescopio spaziale Hubble nel 2012. .\nM60 ha un diametro di circa 120.000 anni luce con una massa equivalente ad un trilione di masse solari. Al centro ospita un buco nero supermassiccio di massa pari a 4,5 milioni di masse solari, uno dei pi\u00f9 grandi buchi neri conosciuti."}
{"id": "2758057", "revid": "256896", "url": "https://it.wikipedia.org/wiki?curid=2758057", "title": "Croce commemorativa del I Corpo d'armata", "text": "La croce commemorativa del I Corpo d'armata fu una medaglia non ufficiale realizzata per iniziativa privata, rivolta a tutti coloro che avessero militato nel I Corpo d'armata dell'esercito italiano durante la guerra d'Etiopia."}
{"id": "2758059", "revid": "124360685", "url": "https://it.wikipedia.org/wiki?curid=2758059", "title": "Automotrice FS ALe 841", "text": "Le automotrici ALe 841 sono delle automotrici delle Ferrovie dello Stato derivate dalla trasformazione di altrettante ALe 601 in convogli \"bloccati\" per servizio regionale e suburbano.\nStoria.\nCon l'immissione in servizio degli ETR 450 dalla fine degli anni ottanta in poi le \"ALe 601\" sono state relegate a servizi spesso marginali e addirittura locali, inadatti a rotabili di classe quali erano. L'elevato esubero di unit\u00e0 ha poi indotto le FS alla loro trasformazione in treni bloccati a quattro elementi del \"tipo ALe 841\" formati da due motrici inquadranti due rimorchi, da destinare ai servizi sia regionali che interregionali che fossero veloce e confortevole.\nIl principale intervento ha consistito nell'eliminazione di tutte le cabine di guida intermedie non pi\u00f9 necessarie, mentre sulle sole due cabine ancora attive sono stati ricostruiti i frontali, eliminando gli intercomunicanti e ampliando cos\u00ec lo spazio interno, e al contempo su ciascuna motrice fu soppresso il pantografo opposto alla cabina; gli interni dei veicoli furono interamente rimodernati, con adozione di nuovi sedili, nuova pannellistica e nuove porte; sulle motrici e su uno dei rimorchi vennero adottati posti di 2\u00aa classe disposti su 4 file (2+2), mentre l'altro rimorchio fu arredato con posti di 1\u00aa classe disposti su 3 file (2+1); su ciascuna motrice poi lo spazio della cabina dismessa fu recuperato realizzando un ulteriore salottino con 8 sedili, per un totale di 302 posti per convoglio (84+58+76+84).\nTra il 1994 e il 2004, sono stati realizzati 16 convogli ottenuti dalla trasformazione di 32 elettromotrici e altrettante rimorchiate.\nI complessi ottenuti hanno ricevuto la seguente classificazione: Elettromotrice ALe 841 + rimorchiate Le 581 + Le 761 + Elettromotrice ALe 841.\nEssendo inizialmente destinati soprattutto a servizi interregionali, i primi due treni ricevettero la livrea gi\u00e0 in uso sulle carrozze MDVE ovvero grigio polvere con fascia dei finestrini rossa e filetto arancione; a partire dal terzo convoglio, entrato in servizio nel 1996, venne adottata poi la nuova livrea XMPR bianca e verde con filetti blu; al tempo stesso il progetto fu leggermente rivisto per poter impiegare questi treni anche nei servizi di collegamento aeroportuali e pertanto sulle due motrici i due salottini furono sostituiti da due ampi vani bagagli.\nI convogli hanno prestato servizio per circa 20 anni soprattutto sulle linee della Sicilia, sulla ferrovia Roma-Pescara (dove inizialmente hanno espletato perfino qualche relazione Intercity) e sulla Ferrovia Adriatica, venendo anche impiegati sull'ex-collegamento portuale di Ancona; nel corso degli anni 2000 il loro impiegato \u00e8 stato progressivamente ridimensionato dall'arrivo di convogli pi\u00f9 moderni, venendo cos\u00ec destinati solo a servizi regionali e attorno al 2006 sono stati cos\u00ec riconvertiti al servizio di sola 2\u00aa classe. \nNel 2004 vennero realizzati altri 3 treni bloccati con posti di sola 2\u00aa classe, ma con una trasformazione pi\u00f9 rapida e meno radicale che non \u00e8 stata uniforme per tutti i convogli: questi hanno inizialmente mantenuto la classificazione ALe 601, ma successivamente sono stati rinumerati:\n- ALe 783+Le 813+Le 813+ALe 783\n- ALe 783+Le 783+Le 783+ALe 783\n- ALe 603+Le 703+Le 703+ALe 603\nAnch'essi sono stati accantonati nel corso del 2014."}
{"id": "2758061", "revid": "2091899", "url": "https://it.wikipedia.org/wiki?curid=2758061", "title": "Direttiva sul rispetto dei diritti di propriet\u00e0 intellettuale", "text": "La Direttiva 2004/48/CE sul rispetto dei diritti di propriet\u00e0 intellettuale \u00e8 una direttiva dell'Unione Europea approvata il 29 aprile 2004, che riguarda la propriet\u00e0 intellettuale, ed in particolare gli strumenti giuridici a disposizione dei titolari dei diritti.\nLa direttiva, in inglese Directive on the enforcement of intellectual property rights, \u00e8 nota anche con l'acronimo IPRED o anche come Direttiva enforcement.\nArgomenti Trattati e Propositi.\nLa Direttiva richiede, a tutti gli Stati membri, di applicare norme dissuasive ed efficaci contro coloro che commettono reati di contraffazione e pirateria. Di conseguenza non \u00e9 focalizzata sui diritti stessi di propriet\u00e0 privata, bens\u00ec sul regolarne la loro applicazione.\nLa Direttiva lascia sostanzialmente invariati i provvedimenti e obblighi internazionali degli Stati membri in materia di propriet\u00e0 intellettuale, aggiunge quindi soltanto delle misure di sicurezza extra per quanto riguarda il copyright digitale.\nL'Articolo 1. definisce gli argomenti trattati :\"La presente direttiva concerne le misure, le procedure e i mezzi di ricorso necessari ad assicurare il rispetto dei diritti di propriet\u00e0 intellettuale. Ai fini della presente direttiva i termini \u00abdiritti di propriet\u00e0 intellettuale\u00bb includono i diritti di propriet\u00e0 industriale\".\nL'Articolo 2. ne definisce invece i fini: \" Fatti salvi gli strumenti vigenti o da adottare nella legislazione comunitaria o nazionale, e sempre che questi siano pi\u00f9 favorevoli ai titolari dei diritti, le misure, le procedure e i mezzi di ricorso di cui alla presente direttiva si applicano, conformemente all'articolo 3, alle violazioni dei diritti di propriet\u00e0 intellettuale come previsto dalla legislazione comunitaria e/o dalla legislazione nazionale dello Stato membro interessato.[...]La presente direttiva fa salvo:\na) le disposizioni comunitarie che disciplinano il diritto sostanziale di propriet\u00e0 intellettuale, la direttiva 95/46/CE, la direttiva 1999/93/CE, o la direttiva 2000/31/CE in generale e le disposizioni degli articoli da 12 a 15 della direttiva 2000/31/CE in particolare;\nb) gli obblighi incombenti agli Stati membri in forza di convenzioni internazionali, in particolare dell'accordo sugli ADPIC, inclusi quelli concernenti i procedimenti e le sanzioni penali;\n(c) le eventuali disposizioni nazionali degli Stati membri concernenti i procedimenti e le sanzioni penali per quanto riguarda le violazioni dei diritti di propriet\u00e0 intellettuale.\nElementi di Prova.\nLa seconda sezione della Direttiva si occupa della prove, in particolare l'Articolo 6. tutela il diritto della parte interessata di richiedere prove, che dovranno essere prodotte dalla controparte, in caso di sospetta violazione di diritti di propriet\u00e0 intellettuale. \nIn caso di violazione su scala commerciale uno Stato membro deve prendere azione in modo che le \"documentazioni bancarie, finanziarie o commerciali\" della controparte siano presentate.\nL'Articolo 7. prevede inoltre che questi tipi di azione possano essere applicate prima ancora di aver ascoltato la controparte, onde evitare che ritardi nella raccolta di tali prove arrechino danni irreparabili al titolare dei diritti.\nImplementazione.\nLa Direttiva stata implementata nel Regno Unito nel 2006 e in Francia il 27 Giugno 2008. In Svezia \u00e8 stata votata dal Parlamento nel Febbraio 2009 ed \u00e8 entrata in atto il 1 Aprile 2009.\nIn Italia tale direttiva \u00e8 stata recepita dal decreto legislativo 140/2006; nel 2007 \u00e8 stata emendata dalla direttiva riguardo alle misure penali in merito all'applicazione dei diritti di propriet\u00e0 intellettuale (IPRED2)\nLa Comunicazione n. 708 del 29.11.2017 della Commisisone al Parlamento e al Consiglio d'Europa fornisce \"Orientamenti in merito ad alcuni aspetti della direttiva 2004/48/CE del Parlamento europeo e del Consiglio sul rispetto dei diritti di propriet\u00e0 intellettuale\".\nControversie.\nLa Direttiva \u00e8 stata duramente opposta e paragonata al Digital Millennium Copyright Act. Le critiche sono state cos\u00ec forti, soprattutto da parte di esponenti dell'industria delle telecomunicazioni, che la prima bozza venne pesantemente modificata. Secondo l'organizzazione dei diritti civili internazionali IP Justice rimangono ancora questioni problematiche nella versione finale."}
{"id": "2758064", "revid": "180202", "url": "https://it.wikipedia.org/wiki?curid=2758064", "title": "IPRED", "text": ""}
{"id": "2758065", "revid": "767487", "url": "https://it.wikipedia.org/wiki?curid=2758065", "title": "Croce commemorativa del II Corpo d'armata (seconda guerra mondiale)", "text": "La Croce commemorativa del II Corpo d'Armata fu una medaglia non ufficiale realizzata per iniziativa privata, rivolta a tutti coloro che avessero militato nel II Corpo d'Armata dell'esercito italiano durante la Guerra d'Etiopia."}
{"id": "2758066", "revid": "73125", "url": "https://it.wikipedia.org/wiki?curid=2758066", "title": "UGC 5470", "text": ""}
{"id": "2758067", "revid": "767487", "url": "https://it.wikipedia.org/wiki?curid=2758067", "title": "Bournemouth Open 1996", "text": "Il Bournemouth Open 1996 \u00e8 stato un torneo di tennis giocato sulla terra rossa.\n\u00c8 stata la 1\u00aa edizione del Bournemouth Open che fa parte della categoria World Series nell'ambito dell'ATP Tour 1996.\nSi \u00e8 giocato al West Hants Tennis Club di Bournemouth in Gran Bretagna dal 9 al 15 settembre 1996.\nCampioni.\nSingolare.\n Albert Costa ha battuto in finale Marc-Kevin Goellner 6\u20137 (4\u20137), 6\u20132, 6\u20132\nDoppio.\n Marc-Kevin Goellner / Greg Rusedski hanno battuto in finale Rodolphe Gilbert / Nuno Marques 6\u20133, 7\u20136"}
{"id": "2758068", "revid": "124148166", "url": "https://it.wikipedia.org/wiki?curid=2758068", "title": "Valori mobiliari", "text": "I valori mobiliari, noti anche come security (plurale securities), sono tutti i titoli di capitale, titoli di debito e strumenti derivati (cio\u00e8 le azioni, obbligazioni e derivati), sono un tipo di asset (per la precisione, le security fanno parte degli asset finanziari) che possiedono le seguenti caratteristiche:\nI titoli di capitale (equity securities) sono le azioni (cio\u00e8 quote/pezzettini del capitale sociale di una S.p.A o SAPA) e attribuiscono la qualifica di socio/shareholder a chi le acquista, versando dunque capitale all'azienda. Le azioni sono divise in pi\u00f9 sottotipi: per esempio, alcune azioni nell'ordinamento italiano e in altri danno il diritto di precedenza/prelazione nella distribuzione dei dividenti ma non concedono il diritto di voto nell'assemblea dei soci (\"azioni privilegiate\"). Siccome tramite le azioni si raccolgono finanziamenti non a debito, si dice che si sta praticando l'equity financing (se attraverso la borsa, che \u00e8 il mercato pubblico e regolamentato per comprare e vendere security, si parla di public equity financing; se attraverso canali privati e meno regolamentati over the counter OTC, si parla di private equity financing).\nI titoli di debito (debt securities) sono le obbligazioni (dei prestiti alla societ\u00e0 che si rimborsano alla data di maturit\u00e0 maggiorati di interessi) e attribuiscono la qualifica di creditore della societ\u00e0 e attribuiscono la qualifica di obbligazionista/bondholder. Le obbligazioni possono pure essere emesse dallo Stato, tale per cui si distingue tra \"obbligazione societaria\" (corporate bond) e \"obbligazione di Stato/governativa\" (government bond, come ad esempio i Treasury Bond e le Treasury Bill/T-bill statunitensi). Siccome le obbligazioni societarie o statali raccolgono finanziamenti a debito, si dice che si sta praticando il debt financing.\nI derivati (derivatives) sono invece i forwards, i futures, le options e gli SWAP. Mentre le azioni e obbligazioni si possono scambiare (anche) in borsa, i derivati si possono scambiare in borse specializzate, e.g. le futures exchange.\nA queste tre security base, si potrebbero aggiungere gli strumenti del mercato monetario (money market instrument), per esempio i repurchase agreement (\"repo\"); ma di fatto, altri ancora sono classificati sia tra i derivati che tra gli strumenti del mercato monetario, e.g. gli SWAP.\nA ogni security corrisponde un mercato preciso, inteso in senso lato: il mercato delle security o mercato dei valori immobiliari (securities market) si pu\u00f2 suddividere in mercato delle azioni, mercato delle obbligazioni/bond, mercato dei derivati (derivatives market) e relative sotto-categorie, ovvero il mercato dei forwards, futures, delle options e degli SWAP. Se il mercato \u00e8 gestito da un intermediario regolamentato, il mercato si dice \"mercato pubblico\" (public market), altrimenti \u00e8 un \"mercato privato\" private market. I due esempi per eccellenza sono la borsa (stock exchange) e il mercato over the counter (OTC).\nUna security si pu\u00f2 anche considerare un bene/cespite intestato a una societ\u00e0 (e.g. societ\u00e0 per azioni/corporation) avente un valore e trasformabile in denaro liquido (ovvero \"liquidabile\"). Pertanto, le security sono anche degli asset, per la precisione degli asset finanziari (financial asset, che includono dunque le azioni, le obbligazioni, gli strumenti derivati e anche i conti correnti in banca; ognuno di essi porta denaro alla societ\u00e0 e contribuisce, insieme a asset come terreni o brevetti, a formare il capitale sociale).\nUn prestito bancario non \u00e8 una security perch\u00e9 non si pu\u00f2 rivendere in un mercato finanziario, il mercato delle security (si pensi alla compravendita di azioni, obbligazioni e derivati in borsa o borse specializzate): il prestito bancario \u00e8 e resta di propriet\u00e0 della banca che ha erogato il mutuo e, se il creditore non lo ripaga in toto o in parte per insolvenza o bancarotta fraudolenta o altri motivi, diventa un credito inesigibile, un bad debt."}
{"id": "2758071", "revid": "136801", "url": "https://it.wikipedia.org/wiki?curid=2758071", "title": "Bournemouth Open", "text": ""}
{"id": "2758072", "revid": "256896", "url": "https://it.wikipedia.org/wiki?curid=2758072", "title": "Croce commemorativa del III Corpo d'armata", "text": "La croce commemorativa del III Corpo d'armata fu una medaglia non ufficiale realizzata per iniziativa privata, rivolta a tutti coloro che avessero militato nel III Corpo d'armata dell'esercito italiano durante la Guerra d'Etiopia."}
{"id": "2758073", "revid": "228587", "url": "https://it.wikipedia.org/wiki?curid=2758073", "title": "Antonio Bottinelli", "text": "Biografia.\nFrequenta l'Accademia di Belle Arti di Brera per proseguire gli studi a Roma dal 1852. La prima delle sue opere di maggior successo \u00e8 \"Armida\", esposta a Parigi nel 1855 dove l'artista in quello stesso anno si trasferisce. Al termine della Seconda guerra di indipendenza del 1859, che lo ha visto impegnato come soldato volontario, va a vivere a Milano. Risalgono a questo periodo \"Camilla\" (1861), \"Santa Paola\" (1863) per il fianco meridionale del Duomo di Milano, \"Santa Lucia\", \"Sant'Aquila\" (1865). Nel 1867 espone a Parigi \"La toilette\". La sua attivit\u00e0 gli procura critiche favorevoli all'estero, premi internazionali e partecipazioni a esposizioni universali a Roma, Vienna, Filadelfia, Melbourne, Nizza. La fama dello scultore si deve in particolar modo ai soggetti delle sue opere, in cui domina la figura femminile, resa con un modellato e con pose romantiche. Un suo buon corrispettivo a Roma \u00e8 Orazio Andreoni.\nNel 1898 partecip\u00f2 alla Esposizione generale italiana di Torino.\nTra le opere che si conservano a Viggi\u00f9: \nNel Museo della scultura viggiutese dell'Ottocento si possono vedere:"}
{"id": "2758075", "revid": "85053", "url": "https://it.wikipedia.org/wiki?curid=2758075", "title": "Armata di Mare di S.M. il Re del Regno delle Due Sicilie", "text": ""}
{"id": "2758077", "revid": "297745", "url": "https://it.wikipedia.org/wiki?curid=2758077", "title": "San Giuda", "text": ""}
{"id": "2758078", "revid": "256896", "url": "https://it.wikipedia.org/wiki?curid=2758078", "title": "Croce commemorativa del IV Corpo d'armata", "text": "La croce commemorativa del IV Corpo d'armata fu una medaglia non ufficiale realizzata per iniziativa privata, rivolta a tutti coloro che avessero militato nel IV Corpo d'armata dell'esercito italiano durante la guerra d'Etiopia."}
{"id": "2758079", "revid": "121307739", "url": "https://it.wikipedia.org/wiki?curid=2758079", "title": "Larry Walters", "text": "La sua impresa ha avuto grande risonanza mediatica, e ha ispirato, tra gli altri, i film \"Up\" e \"Piovuto dal cielo\".\nLe motivazioni di Walters.\nWalters era sin da giovane un appassionato di volo. Scartato dalla U.S. Air Force per via della sua miopia, a 33 anni decise di riprendere l'idea di usare palloni sonda per alzarsi da terra. Walters aveva avuto quell'idea all'et\u00e0 di 13 anni, vedendo alcuni palloni sonda appesi al soffitto di un negozio di surplus militare.\nIl suo piano prevedeva di sollevarsi seduto su una sedia da giardino alla quota di circa 9 metri da terra, per rimanervi a fluttuare per diverse ore. Al momento di scendere, Walters prevedeva di sparare con un fucile ad aria compressa ad alcuni palloni, cos\u00ec da scendere dolcemente al suolo.\nPreparazione al volo.\nWalters, con l'aiuto della sua fidanzata Carol Van Deusen, nel 1982 acquist\u00f2 45 palloni sonda e bombole di elio dalla California Toy Time Balloons, presentando una richiesta falsificata a nome del suo datore di lavoro, FilmFair Studios. Walters sostenne che i palloni servivano per girare una pubblicit\u00e0 televisiva.\nDopo aver attaccato i palloni alla sedia da giardino nel cortile di casa sua (1633 W. 7th St., San Pedro, Los Angeles, California), li riemp\u00ec di elio, lasciando l'apparato ancorato alla propria Jeep con una fune.\nIndossato un paracadute e preso l'equipaggiamento (comprensivo di alcuni sandwich, una macchina fotografica, una radio CB, della birra e il fucile a pallini) si leg\u00f2 alla sedia, e chiese ad alcuni amici di tagliare la corda che lo frenava.\nFuori controllo.\nAppena libero, il velivolo si sollev\u00f2 a 4600 metri di quota, alzandosi con grande rapidit\u00e0 invece che con una dolce fluttuazione come previsto da Walters.\nWalters era totalmente impreparato per quella quota, sia in termini di addestramento che di equipaggiamento.\nAl freddo e con abbigliamento inadeguato, rimase inizialmente bloccato dalla paura, senza sparare ai palloni per timore di perdere l'equilibrio e cadere.\nIl vento intanto spinse l'apparato oltre Long Beach, attraverso il corridoio d'avvicinamento principale del Long Beach Airport.\nTramite il CB riusc\u00ec a prendere il contatto con la REACT, un'organizzazione di radioamatori che monitoravano le frequenze radio per segnalare emergenze e offrire aiuto. In una conversazione registrata, all'offerta di aiuto e alla richiesta di informazioni riguardo posizione e stato di difficolt\u00e0, Walters rispose che\nL'atterraggio.\nDopo 45 minuti di volo, Walters si azzard\u00f2 a sparare ad alcuni palloni, iniziando una lenta discesa. Durante la manovra il fucile gli cadde di mano, volando verso terra.\nIl velivolo intanto cominci\u00f2 a discendere molto lentamente, spostandosi verso terra e finendo per colpire con i cavi dei palloni penzolanti alcune linee elettriche, che causarono un black out di 20 minuti al quartiere di Long Beach. Walters riusc\u00ec a scendere a terra.\nA terra lo aspettavano membri della polizia dipartimentale di Long Beach, che lo arrestarono immediatamente. Interrogato da un giornalista, Walters rispose che aveva fatto tutto quanto perch\u00e9 \"un uomo non pu\u00f2 stare con le mani in mano\".\nL'ispettore della sicurezza regionale Neal Savoy rifer\u00ec che\nWalters fu multato per 4000 dollari per violazioni del regolamento dell'aviazione federale, tra cui l'aver usato un velivolo all'interno di un'area di traffico aeroportuale senza aver stabilito contatto con la torre di controllo.\nWalters fece ricorso, e la multa fu ridotta a 1500 dollari; vennero fatte cadere le accuse di aver fatto volare un mezzo senza certificazioni di volo, in quanto la legge non sarebbe stata applicabile a quella classe di velivoli.\nIl commento finale di Walters fu \"Se la FAA fosse esistita quando i fratelli Wright stavano testando il loro aereo, non avrebbero mai potuto fare il loro storico volo a Kitty Hawk.\"\nWalters ricevette un premio dal \"Bonehead Club\" di Dallas, una associazione goliardica, e fu invitato al \"The Tonight Show\" e al \"Late Night with David Letterman\". Ricevette anche una menzione d'onore per i Darwin Awards 1982.\nDopo il volo.\nLa sedia usata per il volo venne regalata da Walters ad un ragazzo del vicinato, un certo Jerry. In seguito, lo Smithsonian richiese la sedia per esporla al museo dell'aviazione, e Walters si pent\u00ec di averla regalata.\nLa sedia sarebbe stata ritrovata solo vent'anni dopo, quando il proprietario scrisse una email a Mark Barry, un pilota appassionato della storia di Walters, dimostrando di possedere tuttora la sedia con ancora attaccati i cavi e le taniche d'acqua usate come zavorra.\nWalters dichiar\u00f2 che\nIn seguito, Walters tenne alcune conferenze motivazionali, abbandonando il suo lavoro di autista. La sua immagine venne usata per una pubblicit\u00e0 a stampa della Timex Corporation all'inizio degli anni novanta, ma tutte queste iniziative non gli portarono fortuna economica.\nWalters spese molto tempo camminando sulle San Gabriel Mountains e partecip\u00f2 a campagne del United States Forest Service come volontario. La relazione con la Van Deusen fin\u00ec dopo 15 anni, e con lo svanire della popolarit\u00e0 si ritrov\u00f2 praticamente disoccupato, vivendo di un lavoro saltuario come guardia di sicurezza.\nNel 1993, a 44 anni, si suicid\u00f2 durante una camminata nella Angeles National Forest, sparandosi nel cuore.\nInfluenza culturale.\nL'impresa di Walters, per quanto poco significativa dal punto di vista aeronautico o tecnologico, ebbe negli Stati Uniti una grande copertura da parte delle agenzie stampa locali e nazionali.\nLa sua storia venne riportata in teatro in almeno due opere: il musical \"\"Flight of the Lawnchair Man\" (vagamente ispirato alla vicenda), e \"Up (The Man in the Flying Lawn Chair)\" di Bridget Carpenter del 2002 (che affronta il problema della reintegrazione nella societ\u00e0 dopo un'esperienza cos\u00ec particolare) In the summer of 2009 Chicago's Steppenwolf Theatre presented a six week run of the play.\nL'impresa viene citata anche nella commedia \"All I Really Need to Know I Learned in Kindergarten\" come racconto di ispirazione.\nL'esperienza di Walters \u00e8 stata analizzata dalla trasmissione \"Miti da sfatare\" in \"MythBusters Pilot 3: Larry's Lawn Chair Balloon, Poppy Seed Drug Test, Goldfinger\"\", nel marzo 2003. I conduttori riuscirono a riprodurre le condizioni raccontate da Walters, che erano anche gi\u00e0 state confermate dalla FAA.\nL'immagine iconografica del volo con i palloncini \u00e8 stata ripresa da varie trasmissioni, tra cui \"SpongeBob SquarePants\" (\"The Sponge Who Could Fly\") ed \"A-Team\" (in cui Murdoch fugge da una prigione legando sacchi di plastica pieni di aria calda ad una sedia)\nLa commedia romantica \"Danny Deckchair\" \u00e8 strettamente ispirata alla vicenda, mentre invece il film di animazione della Pixar Animation Studios' \"Up\" ne trae solo lo spunto iniziale.\nNel film del 1985 \"Real Genius\", in una scena tagliata dal montaggio finale Val Kilmer viene visto levitare su una sedia legata a palloncini.\nNel mondo della musica, la storia ha ispirato il cantante Neil Halstead per la canzone \"Hi-Lo and in Between\", pubblicata sull'album \"Sleeping on Roads\", mentre il suicidio ha ispirato i Candyskins per \"Death of a Minor TV celebrity\". L'impresa di Larry Walters, recentemente, ha ispirato anche i Pinback che hanno composto \"Walters\" contenuta nell'album Autumn of the Seraphs del 2007.\nIn un easter egg di \"SimCity 4\" \u00e8 possibile vedere un uomo che vola attraverso la citt\u00e0 su una sedia con palloncini.\nNel 2003 viene prodotto in Australia il film \u201cpiovuto dal cielo\u201d con Rhys Ifans ispirato alla storia di Larry Walters\nImitatori.\nKent Couch.\nKent Couch, il proprietario di una stazione di servizio di Bend, Oregon, a 47 anni avrebbe volato per 390 chilometri il 7 luglio 2007 con un apparato simile a quello di Walters, atterrando a cinque chilometri a nord-nord-ovest di North Powder, Oregon, a poco pi\u00f9 di 40\u00a0km dal confine dell'Idaho. Couch riusc\u00ec a viaggiare a circa 35 chilometri orari, usando borse di plastica da 75 litri d'acqua come zavorra e 105 grandi palloni gonfiati con elio.\nCouch, come Walters, pensava di sparare ai palloni con una pistola ad aria compressa, ma durante il volo riusc\u00ec a trovare un sistema per controllare meglio la discesa rilasciando gas dai palloni. In un secondo volo, il 5 luglio 2008, Couch riusc\u00ec ad avverare il suo sogno effettuando un volo interstatale, raggiungendo l'Idaho in nove ore e 12 minuti per coprire i 390\u00a0km di distanza.\nAdelir Antonio de Carli.\nIl 20 aprile 2008 il prete cattolico brasiliano Adelir Ant\u00f4nio de Carli tent\u00f2 di effettuare un volo con una sedia e 1000 palloncini ad elio (invece dei pi\u00f9 resistenti palloni sonda), al fine di raccogliere denaro per la sua attivit\u00e0 parrocchiale.\nDe Carli era dotato di sistema GPS, ma non sapeva usarlo, ed aveva ignorato le previsioni del tempo che avvertivano di una tempesta in arrivo: portato dal vento in mare aperto tent\u00f2 di comunicare con un cellulare per allertare le autorit\u00e0, senza per\u00f2 sapere effettuare la lettura del GPS per trovare la propria posizione.\nIl cellulare si scaric\u00f2 rapidamente, lasciando il prete solo, in quota in mare aperto.\nIl corpo venne rinvenuto dalla marina brasiliana nei pressi di una piattaforma petrolifera solo il 4 luglio successivo, il giorno precedente il volo interstatale di Couch.\nA De Carli \u00e8 stato assegnato il Darwin Award 2009."}
{"id": "2758084", "revid": "180202", "url": "https://it.wikipedia.org/wiki?curid=2758084", "title": "Ipred2", "text": ""}
{"id": "2758087", "revid": "767487", "url": "https://it.wikipedia.org/wiki?curid=2758087", "title": "Singapore Open 1996", "text": "Il Singapore Open 1996 \u00e8 stato un torneo di tennis giocato sul sintetico indoor. \n\u00c8 stata la 9\u00aa edizione del Singapore Open che fa parte della categoria World Series nell'ambito dell'ATP Tour 1996.\nSi \u00e8 giocato a Singapore dal 30 settembre al 6 ottobre 1996.\nCampioni.\nSingolare.\n Jonathan Stark ha battuto in finale Michael Chang, 6\u20134, 6\u20134\nDoppio.\n Todd Woodbridge / Mark Woodforde hanno battuto in finale Martin Damm / Andrej Ol'chovskij, 7\u20136, 7\u20136"}
{"id": "2758089", "revid": "1305772", "url": "https://it.wikipedia.org/wiki?curid=2758089", "title": "Ranieri del Monferrato", "text": "Con il nome Ranieri del Monferrato si identificano:"}
{"id": "2758093", "revid": "648716", "url": "https://it.wikipedia.org/wiki?curid=2758093", "title": "2010 AL30", "text": " \u00e8 un asteroide del tipo Apollo, dista mediamente circa 160 milioni di chilometri dal Sole.\nScoperta.\n\u00c8 stato scoperto dal Linear Survey dei Lincoln Laboratories del MIT il 10 gennaio 2010. Il giorno 13 gennaio 2010 alle ore 12:46 pm, ora di Greenwich, 2010 AL30 ha sfiorato la Terra transitando a una distanza di circa 130\u00a0000 chilometri. Se fosse entrato in collisione con la Terra entrando nella sua atmosfera non avrebbe provocato danni, in quanto si sarebbe disintegrato.\nCaratteristiche e parametri orbitali.\n2010 AL30 si trova a 160 milioni di chilometri dal Sole, con un perielio interno all'orbita di Venere e un afelio esterno all'orbita di Marte: l'orbita dell'asteroide ha una discreta eccentricit\u00e0. Questo corpo celeste fa parte degli asteroidi Apollo e impiega circa 3 ore e mezzo circa per compiere una rotazione completa."}
{"id": "2758096", "revid": "767487", "url": "https://it.wikipedia.org/wiki?curid=2758096", "title": "Croce commemorativa del Corpo d'armata eritreo", "text": "La Croce commemorativa del Corpo d'Armata Eritreo fu una medaglia non ufficiale realizzata per iniziativa privata, rivolta a tutti coloro che avessero militato nel Corpo d'Armata Eritreo dell'esercito italiano durante la Guerra d'Etiopia."}
{"id": "2758098", "revid": "136801", "url": "https://it.wikipedia.org/wiki?curid=2758098", "title": "Romanian Open", "text": ""}
{"id": "2758100", "revid": "92105", "url": "https://it.wikipedia.org/wiki?curid=2758100", "title": "Serhij Tihipko", "text": "Biografia.\nSerhij Tihipko \u00e8 nato nel 1960 nel villaggio Dragonesti, distretto Lazovskij, nella Repubblica Socialista Sovietica Moldava. Nel 1982 ha ottenuto la laurea in ingegneria metallurgica presso l'universit\u00e0 di Dnipropetrovs'k, citt\u00e0 che ha dato i natali a numerosi esponenti della dirigenza sovietica sotto Leonid Bre\u017enev e dell'attuale classe politica ucraina.\nDal 1982 al 1984 ha svolto il servizio militare tra i carristi. Nel 1984 torna a Dnipropetrovs'k, dove inizia a lavorare come vice direttore presso un istituto tecnico. Nel 1986 diventa responsabile della propaganda della sezione giovanile regionale della Komsomol. Dal 1989 \u00e8 primo segretario della stessa organizzazione, che funge da sede per politici ed imprenditori di prima grandezza nazionale. Qui conosce Julija Tymo\u0161enko.\nCarriera.\nNel 1991 Tihipko \u00e8 vicepresidente della direzione della banca commerciale \"Dnipro\". Dal 1992 \u00e8 presidente della direzione della PrivatBank che, negli anni, si trasformer\u00e0 in uno dei principali istituti del Paese. Dal 1994 al 1997, nel periodo in cui viene introdotta la moneta nazionale - il \"grivnia\" -, Tihipko \u00e8 consigliere presidenziale per la politica monetaria, nel 1997 vice-premier ucraino con incarico per l'economia, nel 1999 ministro dell'economia. Nel 2000 Tihipko \u00e8 eletto come deputato della Rada nazionale e dal dicembre 2002 al 2004 \u00e8 governatore della Banca centrale. A lungo \u00e8 stato considerato vicino al secondo presidente Leonid Ku\u010dma, che nel 2004 gli prefer\u00ec Viktor Janukovy\u010d. L'autorevole settimanale Korrespondent ha calcolato nel 2009 la sua fortuna in 369 milioni di dollari.\nPresidenziali del 2010.\nNel 2010 si \u00e8 presentato alle elezioni presidenziali venendo registrato con il numero 6. Secondo un sondaggio della russa VTsIOM, a pochi giorni dal voto, Tihipko avrebbe potuto scalzare Julija Tymo\u0161enko come secondo classificato al primo turno. Vari media lo consideravano come un valido outsider ed una possibile sorpresa. Tihipko si \u00e8 poi posizionato terzo al primo turno elettorale, con il 13% dei voti, dopo Viktor Janukovy\u010d e Julija Tymo\u0161enko. Non ha quindi avuto accesso al secondo turno, vinto da Viktor Janukovy\u010d.\nPiattaforma politica.\nTihipko spinge affinch\u00e9 l'Ucraina abbia una politica costruttiva sia con la Russia che con l'Occidente. Nel settembre 2009 ha criticato la dirigenza del Paese, poich\u00e9 essa aveva partecipato nel tentativo di creare un \"cordone sanitario\" intorno alla Russia. Ingenti sono i danni che questa politica ha causato all'Ucraina. Nel lungo periodo l'ex repubblica sovietica deve mirare alla piena integrazione europea. \u00c8 presto per diventare sia membro Nato sia Ue.\nIncarico politico.\nDopo l'elezione come presidente di Viktor Janukovy\u010d nel febbraio 2010, Tihipko \u00e8 stato scelto come vicepremier con il mandato per l'economia nel governo capitanato da Mykola Azarov.\nVita privata.\nTihipko \u00e8 stato sposato con Natalia Tihipko dal 1981 al 2004. Hanno avuto una figlia, Hanna, nata nel 1984, che lavora in un'azienda di propriet\u00e0 del padre. \nTihipko spos\u00f2 Viktoriya Tigipko pi\u00f9 tardi nel 2004, durante la campagna elettorale presidenziale ucraina di quell'anno. Viktoria \u00e8 il presidente dell'Odessa International Film Festival. \u00c8 anche amministratrice delegata di una societ\u00e0 di venture capital che investe in progetti online in tutto il mondo ed \u00e8 considerata una delle donne d'affari di maggior successo in Ucraina.. La coppia ha tre figli, nati nel 2002, 2005 e 2008. "}
{"id": "2758101", "revid": "767487", "url": "https://it.wikipedia.org/wiki?curid=2758101", "title": "Croce commemorativa della Divisione Granatieri di Savoia", "text": "La Croce commemorativa della Divisione Granatieri di Savoia fu una medaglia non ufficiale realizzata per iniziativa privata, rivolta a tutti coloro che avessero militato nella Divisione Granatieri di Savoia dell'esercito italiano durante la Guerra d'Etiopia."}
{"id": "2758103", "revid": "73125", "url": "https://it.wikipedia.org/wiki?curid=2758103", "title": "Cyg OB2-12", "text": ""}
{"id": "2758105", "revid": "3115", "url": "https://it.wikipedia.org/wiki?curid=2758105", "title": "Elia Vincenzo Buzzi", "text": "Opere.\nItalia.\nViggi\u00f9: Chiesa parrocchiale: Altare del crocifisso e Altare di S. Antonio da Padova, Putti reggi sudario e Angioletti\nVarese: Basilica di San Vittore, due angeli e figura del Cristo sull'altare Maggiore;\nBusto Arsizio (VA): Chiesa di San Giovanni Battista, Statue dell'altare maggiore;\nCanzo (CO): Basilica di S. Stefano, statue della Vergine, di Sant'Antonio abate e di San Bernardo;\nMilano: Duomo, Altare Madonna dell'albero Statue della vergine e due Angeli laterali (transetto di sinistra); Altare di S. Giovanni Bono Statue di: S. Giovanni Bono, Diavolo e Angelo custode (transetto di destra);\nMuseo del Duomo: bozzetti;\nChiesa di San Giuseppe, Altare maggiore, statua di San Giuseppe;\nChiesa di S. Vittore al Corpo, due angeli dell'altare maggiore;\nPalazzo Sormani, Statue sulla facciata interna;\nPalazzo Litta, Fastigio della facciata (attr.);\nMonza (MB): Santa Maria al Carrobiolo, Busto di S. Paolo ingresso del Collegio;\nMorbegno (SO): Collegiata di San Giovanni Battista, due angeli oranti ai lati dell'altar maggiore;\nGrosio (SO), Chiesa di S. Giuseppe, angeli dell'altare maggiore;\nPavia: Duomo, Cappella di S. Alessandro;\nSvizzera.\nLugano: Chiesa di S. Antonio abate, altare maggiore (con i fratelli);\nBellinzona: Chiesa collegiata dei Santi Pietro e Stefano, altare;\nSomeo: Chiesa dei Santi Placido ed Eusebio, Statue Altare maggiore."}
{"id": "2758112", "revid": "73125", "url": "https://it.wikipedia.org/wiki?curid=2758112", "title": "Mahasim", "text": ""}
{"id": "2758113", "revid": "73125", "url": "https://it.wikipedia.org/wiki?curid=2758113", "title": "CE Tauri", "text": ""}
{"id": "2758114", "revid": "599013", "url": "https://it.wikipedia.org/wiki?curid=2758114", "title": "Albert Montanes", "text": ""}
{"id": "2758120", "revid": "767487", "url": "https://it.wikipedia.org/wiki?curid=2758120", "title": "Andreolepis", "text": "L'andreolepide (gen. Andreolepis) \u00e8 un pesce estinto appartenente agli attinotterigi. Visse nel Siluriano superiore (circa 400 milioni di anni fa) e i suoi resti, sotto forma di scaglie, sono stati ritrovati in Europa (Inghilterra, Russia). Questo animale \u00e8 considerato uno dei pi\u00f9 antichi pesci ossei.\nSignificato dei fossili.\nDescritto per la prima volta da Gross nel 1968, \"Andreolepis\" \u00e8 stato immediatamente considerato un pesce osseo primitivo, malgrado gli unici resti fossili noti fossero sostanzialmente le scaglie dell'animale. La forma caratteristica, tuttavia, ha permesso di stabilire affinit\u00e0 morfologiche con il grande gruppo parafiletico dei paleonisciformi. Alcuni tratti istologici, inoltre, rimanderebbero agli acantodi come Nostolepis. Studi successivi hanno avvicinato \"Andreolepis\" a un altro pesce osseo primitivo, \"Lophosteus\", nell'ordine dei Lophosteiformes, ma altri scienziati ritengono che le due forme non siano strettamente collegate. In ogni caso, \"Andreolepis\" e \"Lophosteus\" testimoniano una prima radiazione evolutiva nell'ambito dei pesci ossei pi\u00f9 antichi. Pi\u00f9 recentemente sono state rinvenute in Cina altre specie di pesci ossei arcaici risalenti pi\u00f9 o meno allo stesso periodo (Siluriano superiore), ma dai resti molto pi\u00f9 completi (\"Psarolepis\", \"Guiyu\").\nNel 2016 dallo studio della mandibola fossile di un esemplare di questa specie si \u00e8 scoperto come si \u00e8 originato il fenomeno che ha portato all'origine dei \"denti da latte\" ."}
{"id": "2758123", "revid": "73125", "url": "https://it.wikipedia.org/wiki?curid=2758123", "title": "Kaus Australis", "text": ""}
{"id": "2758124", "revid": "767487", "url": "https://it.wikipedia.org/wiki?curid=2758124", "title": "Boom (The Sonics)", "text": "Boom \u00e8 il secondo album del gruppo musicale garage rock statunitense dei Sonics. \u00c8 stato pubblicato originariamente dalla Etiquette Records nel 1966 e successivamente ristampato prima dalla Norton Records nel 1999 e poi dalla Big Beat Records nal 2007.\nCome nel primo disco, la tracklist presenta diverse cover, per la prima volta viene registrato un featuring dalla band (in \"Don't Be Afraid of the Dark\" appaiono gli Wailers), ed oltre agli argomenti adolescenziali trattati negli inediti del gruppo viene affrontato il tema del satanismo (in \"He's Waiting\"). Il disco contiene anche due brani tratti dall'album d'esordio: \"The Witch\" (in due versioni: una \u00e8 una prova differente della \"versione standard\", l'altra \u00e8 stata registrata dal vivo durante un concerto) e \"Psycho\" (registrata dal vivo)."}
{"id": "2758126", "revid": "767487", "url": "https://it.wikipedia.org/wiki?curid=2758126", "title": "Medaglia commemorativa della I Brigata coloniale &quot;Elefante&quot;", "text": "La medaglia commemorativa della I Brigata coloniale \"Elefante\" fu una medaglia concessa dal Regno d'Italia a tutti coloro che avessero militato nella 1\u00aa Brigata coloniale \"Elefante\" dell'esercito italiano durante la Seconda guerra mondiale.\nStoria.\nFu una medaglia non ufficiale rivolta ai militari della I Brigata coloniale italiana (battaglioni ascari I, VI, VIII e XVIII, e I Gruppo Artiglieria coloniale someggiata) agli ordini del colonnello Guido Pialorsi, la quale era schierata sul settore sud del fronte (area di Galla e Sidama intorno a Gimma) affidato al generale Pietro Gazzera, durante la campagna dell'Africa Orientale all'entrata in guerra dell'Italia il 10 giugno 1940.\nDopo la sconfitta dell'Amba Alagi e la cattura del duca d'Aosta, il titolo di vicer\u00e9 e il Governatore dell'Africa Orientale fu assunto dal generale Gazzera che, dopo la caduta di Gimma, organizz\u00f2 una difesa mobile nella zona di Galla e Sidama, alla quale prese parte la I Brigata Coloniale del colonnello Pialorsi. Le sue truppe si arresero alle forze inglesi il 21 luglio 1941."}
{"id": "2758127", "revid": "4106", "url": "https://it.wikipedia.org/wiki?curid=2758127", "title": "Stozzatura", "text": ""}
{"id": "2758128", "revid": "73125", "url": "https://it.wikipedia.org/wiki?curid=2758128", "title": "Gienah", "text": ""}
{"id": "2758133", "revid": "1564499", "url": "https://it.wikipedia.org/wiki?curid=2758133", "title": "Giambattista Rossi", "text": "Biografia.\nFiglio dell'avvocato Donatantonio Rossi (originario di Contursi) e di Porzia Baffari. Le sue spoglie sono custodite nel cappellone del Santissimo Sacramento, in un monumento opera di stuccatori napoletani, nella chiesa di Santa Maria del Sepolcro di Ripacandida. Lo scrittore storico Giustino Fortunato afferm\u00f2 che:\nI suoi genitori pii e religiosissimi, ospitavano i pellegrini che giungevano nella festa solenne di San Donato d'Arezzo, patrono di Ripacandida, dividendo con loro il cibo.\nFin da piccolo visse come eremita nelle stanze attigue alla cappella della Madonna del Carmine, con Tommaso da Potenza. Praticava la stessa penitenza del suo concittadino Donato da Ripacandida, del quale era devotissimo.\nAffetto da epilessia guar\u00ec per voto fatto a san Donato, era devoto anche di san Pietro d'Alcantara. Crebbe con la lettura delle opere di Santa Teresa d'Avila e di Giovanni della Croce, alimentando cos\u00ec la sua vocazione carmelitana. Portava il cilicio sulla nuda carne; e sul petto una croce di legno con 45 chiodini premendola spesso sul petto. La sua alimentazione era di tipo quaresimale, mangiava solo olive ammuffite, malva, frutti acerbi, beveva acqua mista ad aceto ed usava per letto la nuda terra.\nNel 1703 manifest\u00f2 ai genitori di voler diventare religioso dei Carmelitani. Ottenuto il consenso anche dal fratello don Giovanni, arciprete di Ripacandida, part\u00ec alla volta di Napoli ma non pot\u00e9 attuare il suo sogno: fu rifiutato perch\u00e9 miope. Richiamato in famiglia per combinare il suo matrimonio con una ragazza del luogo, rifiut\u00f2 dicendo \"sar\u00f2 prete\". Nell'aprile 1713 fu ordinato sacerdote. \nCelebrando la messa era spesso rapito in estasi e dopo la celebrazione Eucaristica ringraziava con il volto proteso a terra. Rimaneva a lungo nel confessionale, si dedicava alla catechesi dei ragazzi e degli adulti, si portava al tramonto nelle campagne per raggiungere chi non poteva seguirlo in paese.\nPer acclamazione del popolo e dell'ordine diocesano veniva eletto arciprete e nel 1731 gli viene affidata la chiesa madre di Santa Maria del Sepolcro. Desideroso di costruire un ricovero per le ragazze esposte a gravi pericoli, con il consenso del fratello Giovanni, don\u00f2 la sua casa natale per la fondazione del monastero nel 1735 delle carmelitane, nel quale accorsero ragazze dai paesi vicini. Per un intero quaresimale, si rec\u00f2 tutti i giorni nella vicina Rionero in Vulture, in quel momento senza confessori. Partiva a piedi, predicava, ascoltava le confessioni per tornare a Ripacandida in serata. I rioneresi, volevano ricompensarlo con elemosine, ma egli non accett\u00f2 esortandoli a fare il possibile per la costruzione della nuova chiesa. Memori dell'apostolato dell'arciprete Rossi vollero l'immagine della Madonna del Carmine, da allora la patrona di Rionero. Il 25 ottobre 1746 il venerabile servo torn\u00f2 alla casa del padre, l'elogio funebre fu tenuto dall'arciprete Fusco di Rionero."}
{"id": "2758141", "revid": "73125", "url": "https://it.wikipedia.org/wiki?curid=2758141", "title": "RR Arietis", "text": ""}
{"id": "2758144", "revid": "73125", "url": "https://it.wikipedia.org/wiki?curid=2758144", "title": "N Velorum", "text": ""}
{"id": "2758145", "revid": "149485", "url": "https://it.wikipedia.org/wiki?curid=2758145", "title": "PRK Hekari United", "text": ""}
{"id": "2758146", "revid": "73125", "url": "https://it.wikipedia.org/wiki?curid=2758146", "title": "Psi-1 Aquarii", "text": ""}
{"id": "2758151", "revid": "73125", "url": "https://it.wikipedia.org/wiki?curid=2758151", "title": "Botein", "text": ""}
{"id": "2758152", "revid": "1880836", "url": "https://it.wikipedia.org/wiki?curid=2758152", "title": "Medaglia commemorativa della 221\u00aa Legione CC.NN. &quot;Fasci Italiani all'Estero&quot;", "text": "La medaglia commemorativa della 221\u00aa Legione CC.NN. \"Fasci Italiani all'Estero\" fu una medaglia concessa dal Regno d'Italia a tutti coloro che avessero militato nella 221\u00aa Legione della Milizia Volontaria per la Sicurezza Nazionale (MVSN) durante la Seconda guerra mondiale.\nInsegne.\nLa medaglia era bronzea, di 39 mm di diametro, riportante sul diritto il volto di Mussolini attorniato dalle parole \"CREDERE, OBBEDIRE, COMBATTERE\".\nSul retro si trovava una corona murale sovrastante un fascio littorio in orizzontale, sotto il quale in corsivo stava la scritta \"molti nemici, molto onore\".\nIl tutto era attorniato da una legenda: \"FASCI ITALIANI ALL'ESTERO - 221\u00aa LEGIONE CC.NN.\".\nIl nastro era nero."}
{"id": "2758156", "revid": "640277", "url": "https://it.wikipedia.org/wiki?curid=2758156", "title": "U Carinae", "text": ""}
{"id": "2758158", "revid": "73125", "url": "https://it.wikipedia.org/wiki?curid=2758158", "title": "Rasalhague", "text": ""}
{"id": "2758159", "revid": "73125", "url": "https://it.wikipedia.org/wiki?curid=2758159", "title": "Alpha Ophiuchi", "text": ""}
{"id": "2758160", "revid": "37536311", "url": "https://it.wikipedia.org/wiki?curid=2758160", "title": "Mirai Trunks", "text": ""}
{"id": "2758161", "revid": "73125", "url": "https://it.wikipedia.org/wiki?curid=2758161", "title": "Alfa Geminorum", "text": ""}
{"id": "2758162", "revid": "767487", "url": "https://it.wikipedia.org/wiki?curid=2758162", "title": "Medaglia commemorativa della Divisione Gavinana", "text": "La medaglia commemorativa della Divisione Gavinana fu una medaglia non ufficiale realizzata per iniziativa privata, rivolta a tutti coloro che avessero militato nella Divisione Gavinana dell'esercito italiano durante la guerra d'Etiopia."}
{"id": "2758163", "revid": "123691993", "url": "https://it.wikipedia.org/wiki?curid=2758163", "title": "Ferrari 365 P Pininfarina", "text": "La Ferrari 365 P Pininfarina Berlinetta Speciale \u00e8 una concept car realizzata nel 1966 dalla Pininfarina su disegno di Aldo Brovarone.\nIl contesto.\nLa sua caratteristica principale era quella di avere una configurazione coup\u00e9 con tre posti anteriori di cui quello centrale destinato al guidatore. Questa soluzione \u00e8 stata ripresa anni dopo anche dalla McLaren F1.\nParte della meccanica era mutuata dalla Ferrari 365 P2, vettura da competizione degli stessi anni.\nIl prototipo fu presentato al Salone dell'automobile di Parigi del 1966 come dream car e, l'anno successivo, ne fu realizzato un secondo esemplare, commissionato da Gianni Agnelli. Molti dei suoi tratti esterni si ritroveranno nelle successive Ferrari Dino 206 GT e 246."}
{"id": "2758164", "revid": "73125", "url": "https://it.wikipedia.org/wiki?curid=2758164", "title": "Alfa2 Canum Venaticorum", "text": ""}
{"id": "2758166", "revid": "446353", "url": "https://it.wikipedia.org/wiki?curid=2758166", "title": "HMS Howe (32)", "text": "La HMS \"Howe\" (Pennant number 32), quinta nave da guerra britannica a portare questo nome, \u00e8 stata una nave da battaglia classe King George V della Royal Navy. Inizialmente era previsto che il nome della nave fosse HMS \"Beatty\", in onore dell'ammiraglio David Beatty, ma nel febbraio 1940 fu ribattezzata \"Howe\", in onore dell'ammiraglio Howe. Fu impostata nei cantieri Fairfield il 1\u00ba giugno 1937, varata il 9 aprile 1940 ed entr\u00f2 in servizio il 29 agosto 1942, in piena seconda guerra mondiale.\nServizio.\nAl momento dell'ingresso in servizio la \"Howe\" fu assegnata alla \"Home Fleet\". Le prove in mare e l'installazione degli apparati radar durarono fino ai primi di novembre 1942. In seguito alla battaglia del mare di Barents salp\u00f2 da Scapa Flow con l'ammiraglia \"King George V\", l'incrociatore \"Bermuda\" e sei cacciatorpediniere per proteggere il convoglio di ritorno RA51 e impedire l'ingresso nell'Atlantico della \u00abcorazzata tascabile\u00bb \"L\u00fctzow\". Tornata alla base senza aver intercettato la nave nemica partecip\u00f2 alla scorta ad altri convogli artici diretti in Unione Sovietica fino all'aprile 1943.\nIn maggio fu scelta per appoggiare i previsti sbarchi in Sicilia (Sbarco in Sicilia), venendo trasferita a Gibilterra il 21 maggio, e giungendo a destinazione cinque giorni dopo. In giugno fu trasferita ad Algeri e designata per far parte insieme alla \"King George V\" della forza di riserva con il compito di evitare interferenze della Regia Marina nelle operazioni di sbarco. Il 12 luglio bombard\u00f2 Trapani e le isole di Favignana e Levanzo come diversivo per minacciare la presenza di sbarchi sulla costa ovest della Sicilia. In agosto rimase di base ad Algeri e l'8 settembre, in seguito alla notizia dell'armistizio con l'Italia, fu inviata insieme alla \"King George V\", agli incrociatori \"Aurora\", \"Dido\", \"Penelope\" e \"Sirius\" e ad una scorta di cacciatorpediniere, a prendere possesso del porto di Taranto e delle installazioni navali. A bordo delle navi fu imbarcata per l'occasione la 1\u00aa Divisione Aviotrasportata. Durante il viaggio le navi incrociarono le navi da battaglia italiane \"Andrea Doria\" e \"Duilio\" con due incrociatori e un cacciatorpediniere dirette a Malta per la resa. La \"King George V\" fu quindi distaccata per scortare le navi italiane. Il 9 settembre copr\u00ec lo sbarco delle truppe a Taranto e in seguito fu distaccata per scortare la flotta italiana da Malta ad Alessandria d'Egitto.\nTornata ad Algeri il 1\u00ba ottobre fu trasferita nuovamente presso la \"Home Fleet\". Giunta in patria, fu designata per prestare servizio nella \"Eastern Fleet\" e rimase in cantiere fino al maggio 1944 per essere preparata al servizio in estremo oriente e ricevere le pi\u00f9 moderne apparecchiature radar. Furono inoltre rimossi gli aerei imbarcati. Il 30 giugno salp\u00f2 per il Mediterraneo, giungendo a Colombo, via canale di Suez, il 3 agosto seguente. Il 24 agosto copr\u00ec le portaerei \"Victorious\" e \"Indomitable\" durante una missione di bombardamento su Padang, nell'isola di Sumatra. Il 16 settembre partecip\u00f2 ad una missione simile con obiettivo la citt\u00e0 di Sigli. Il 22 novembre fu trasferita presso la appena formatasi \"British Pacific Fleet\", con base a Fremantle, dove giunse l'11 dicembre. Il 18 gennaio 1945 giunse a Sydney, riprendendo il mare il 2 febbraio successivo con a bordo il Comandante in Capo della \"Pacific Fleet\" Bruce Fraser dirigendosi ad Auckland, in Nuova Zelanda, dove l'Ammiraglio era atteso per una serie di colloqui con il Gabinetto di guerra. Tornata in Australia, giunse a Manus, base avanzata della flotta, il 7 marzo, per partecipare alle operazioni congiunte con la US Navy. Il 26 marzo partecip\u00f2 ad una missione di attacco alle basi aeree giapponesi a Sakishima. Ritirata dalla zona di operazioni il 21 aprile giunse a Leyte due giorni dopo per fare rifornimento e ricevere piccole riparazioni. Il 1\u00ba maggio torn\u00f2 in azione nella stessa zona e il 4 bombard\u00f2 i campi di aviazione di Hiara. Nei giorni successivi la flotta fu attaccata varie volte da Kamikaze e la \"Formidable\" rimase gravemente danneggiata. Il 25 maggio fu ritirata dalla zona di operazioni e inizi\u00f2 il viaggio di ritorno a Sydney, dove giunse il 5 giugno per essere ritirata dal servizio attivo nella \"Pacific Fleet\" e trasferita a Durban per un ciclo di lavori, completato il quale si diresse verso Citt\u00e0 del Capo, tornando successivamente in patria.\nDopo la fine del conflitto rimase in servizio attivo fino al 1946, per diventare poi ammiraglia dello Squadrone d'addestramento con base a Portland Harbour. Fu quindi trasferita in riserva nel 1950 e ormeggiata a Devonport Nel 1957 fu infine messa in vendita e acquistata dalla BISCO per la demolizione, che avvenne a Inverkeithing a partire dal 2 giugno 1958."}
{"id": "2758169", "revid": "73125", "url": "https://it.wikipedia.org/wiki?curid=2758169", "title": "HD 218396", "text": ""}
{"id": "2758170", "revid": "77594", "url": "https://it.wikipedia.org/wiki?curid=2758170", "title": "HMS Howe (1940)", "text": ""}
{"id": "2758172", "revid": "73125", "url": "https://it.wikipedia.org/wiki?curid=2758172", "title": "HR 483", "text": ""}
{"id": "2758182", "revid": "237161", "url": "https://it.wikipedia.org/wiki?curid=2758182", "title": "Chibi Trunks", "text": ""}
{"id": "2758186", "revid": "1543377", "url": "https://it.wikipedia.org/wiki?curid=2758186", "title": "Grand Prix de Tennis de Lyon 1996", "text": "Il Grand Prix de Tennis de Lyon 1996 \u00e8 stato un torneo di tennis giocato sul cemento indoor. \n\u00c8 stata la 10\u00aa edizione del Grand Prix de Tennis de Lyon, \nche fa parte della categoria World Series nell'ambito dell'ATP Tour 1996.\nIl torneo si \u00e8 giocato al Palais des Sports de Gerland di Lione in Francia, dal 30 settembre al 7 ottobre 1996.\nCampioni.\nSingolare.\n Evgenij Kafel'nikov ha battuto in finale Arnaud Boetsch 7\u20135, 6\u20133\nDoppio.\n Jim Grabb / Richey Reneberg hanno battuto in finale Neil Broad / Piet Norval 6\u20132, 6\u20131"}
{"id": "2758195", "revid": "761195", "url": "https://it.wikipedia.org/wiki?curid=2758195", "title": "Mirai Gohan", "text": ""}
{"id": "2758198", "revid": "729019", "url": "https://it.wikipedia.org/wiki?curid=2758198", "title": "Marbella Open 1996", "text": "Il Marbella Open 1996 \u00e8 stato un torneo di tennis giocato sulla terra rossa. \n\u00c8 stata la 2\u00aa edizione dell'Open de Tenis Comunidad Valenciana,\nche fa parte della categoria World Series nell'ambito dell'ATP Tour 1996. \nSi \u00e8 giocato a Marbella in Spagna,dal 30 settembre al 7 ottobre 1996.\nCampioni.\nSingolare.\n Marc-Kevin Goellner ha battuto in finale \u00c0lex Corretja 7-6 (7-4), 7-6 (7-2)\nDoppio.\n Andrew Kratzmann / Jack Waite hanno battuto in finale Pablo Albano / Lucas Arnold Ker 6-7, 6-3, 6-4"}
{"id": "2758201", "revid": "136801", "url": "https://it.wikipedia.org/wiki?curid=2758201", "title": "Marbella Open", "text": ""}
{"id": "2758202", "revid": "73125", "url": "https://it.wikipedia.org/wiki?curid=2758202", "title": "HD 4628", "text": ""}
{"id": "2758203", "revid": "767487", "url": "https://it.wikipedia.org/wiki?curid=2758203", "title": "Polski Tr\u0103mbe\u0161", "text": "Polski Tr\u0103mbe\u0161 (in bulgaro \u041f\u043e\u043b\u0441\u043a\u0438 \u0422\u0440\u044a\u043c\u0431\u0435\u0448) \u00e8 un comune bulgaro situato nella regione di Veliko T\u0103rnovo di 17.732 abitanti (dati 2009). La sede comunale \u00e8 nella localit\u00e0 omonima.\nLocalit\u00e0.\nIl comune \u00e8 formato dall'insieme delle seguenti localit\u00e0:"}
{"id": "2758207", "revid": "73125", "url": "https://it.wikipedia.org/wiki?curid=2758207", "title": "HD 115404", "text": ""}
{"id": "2758208", "revid": "1442080", "url": "https://it.wikipedia.org/wiki?curid=2758208", "title": "Marbella Open 1996 - Singolare", "text": "Il singolare del Marbella Open 1996 \u00e8 stato un torneo di tennis facente parte dell'ATP Tour."}
{"id": "2758209", "revid": "73125", "url": "https://it.wikipedia.org/wiki?curid=2758209", "title": "HD 10780", "text": ""}
{"id": "2758211", "revid": "1776051", "url": "https://it.wikipedia.org/wiki?curid=2758211", "title": "Motoscafo Turismo Silurante", "text": "Il Motoscafo Turismo Silurante (MTS) era un mezzo d'assalto usato dagli incursori della Regia Marina italiana durante la seconda guerra mondiale, mutuato appunto da un motoscafo da turismo con scafo in legno, capace di trasportare un equipaggio di 2 uomini e 2 tubi lanciasiluri. Fu usato in diverse azioni belliche, non tutte coronate da successo.\nAd esso fece seguito il \"Motoscafo da turismo silurante modificato\" (MTSM) derivato dal precedente e largamente impiegato in Mar Nero, Tunisia, Sicilia e Sardegna."}
{"id": "2758213", "revid": "73125", "url": "https://it.wikipedia.org/wiki?curid=2758213", "title": "HR 8", "text": ""}
{"id": "2758216", "revid": "19330", "url": "https://it.wikipedia.org/wiki?curid=2758216", "title": "Stra\u017eica", "text": "Stra\u017eica (in bulgaro \u0421\u0442\u0440\u0430\u0436\u0438\u0446\u0430) \u00e8 un comune bulgaro situato nella regione di Veliko T\u0103rnovo di 15.900 abitanti (dati 2009). La sede comunale \u00e8 nella localit\u00e0 omonima.\nLocalit\u00e0.\nIl comune \u00e8 formato dall'insieme delle seguenti localit\u00e0:"}
{"id": "2758220", "revid": "73125", "url": "https://it.wikipedia.org/wiki?curid=2758220", "title": "HR 1925", "text": ""}
{"id": "2758221", "revid": "73125", "url": "https://it.wikipedia.org/wiki?curid=2758221", "title": "HD 156384", "text": ""}
{"id": "2758223", "revid": "73125", "url": "https://it.wikipedia.org/wiki?curid=2758223", "title": "40 Eri", "text": ""}
{"id": "2758224", "revid": "76963", "url": "https://it.wikipedia.org/wiki?curid=2758224", "title": "Nicholas Colla", "text": ""}
{"id": "2758229", "revid": "767487", "url": "https://it.wikipedia.org/wiki?curid=2758229", "title": "Suhindol", "text": "Suhindol (in bulgaro \u0421\u0443\u0445\u0438\u043d\u0434\u043e\u043b) \u00e8 un comune bulgaro situato nella regione di Veliko T\u0103rnovo di 2.886 abitanti (dati 2009). La sede comunale \u00e8 nella localit\u00e0 omonima.\nLocalit\u00e0.\nIl comune \u00e8 formato dall'insieme delle seguenti localit\u00e0:"}
{"id": "2758230", "revid": "110157", "url": "https://it.wikipedia.org/wiki?curid=2758230", "title": "Adelheidsdorf", "text": "Adelheidsdorf \u00e8 un comune di 2.506 abitanti della Bassa Sassonia, in Germania.\nAppartiene al circondario (\"Landkreis\") di Celle (targa CE) ed \u00e8 parte della comunit\u00e0 amministrativa (\"Samtgemeinde\") di Wathlingen."}
{"id": "2758232", "revid": "110157", "url": "https://it.wikipedia.org/wiki?curid=2758232", "title": "Nienhagen (Bassa Sassonia)", "text": "Nienhagen \u00e8 un comune di 6.279 abitanti della Bassa Sassonia, in Germania.\nAppartiene al circondario di Celle ed \u00e8 parte della Samtgemeinde Wathlingen."}
{"id": "2758233", "revid": "287204", "url": "https://it.wikipedia.org/wiki?curid=2758233", "title": "Tecnica (azienda)", "text": "Tecnica Group (Gruppo Tecnica Spa) \u00e8 un'azienda italiana specializzata nella produzione di attrezzatura sportiva. Oltre ad essere il pi\u00f9 grande gruppo del settore sport in Italia, \u00e8 presente su tutti i principali mercati internazionali con alcuni dei marchi pi\u00f9 riconosciuti e apprezzati: Tecnica (scarponi da sci e footwear), Nordica (sci e scarponi), Moon Boot, (footwear), Lowa (scarpe da trekking), Blizzard (sci) e Rollerblade (pattini in linea).\nStoria.\nIl calzaturificio venne fondato da Giancarlo Zanatta a Giavera del Montello nel 1960, sviluppando l'attivit\u00e0 avviata artigianalmente ancora nel 1930 da Oreste Zanatta e producendo inizialmente scarpe da lavoro per i lavoratori delle vicine Dolomiti.\nNel luglio 1969 l'azienda cambia produzione indirizzandosi verso gli sport invernali e pochi mesi dopo, nel 1970, lancia il Moon Boot, doposc\u00ec ispirato agli stivali indossati da Neil Armstrong e dagli astronauti della missione Apollo che condusse allo sbarco sulla luna. Il successo fu enorme, solo nel primo anno vennero venduti un milione di esemplari. Sempre negli anni settanta venne lanciato il primo scarpone di plastica bi-iniettato, il Tecnus. Da l\u00ec a pochi anni venne lanciato anche la serie TNT che render\u00e0 Tecnica uno dei principali gruppi internazionali della calzatura sportiva.\nNel 1985 lancia la sua prima linea di scarpe outdoor, diventando in breve tempo uno dei pi\u00f9 importanti marchi del settore. Nel 1989 rileva Think Pink (abbigliamento sportivo), nel 1993 acquisisce Lowa, un'azienda tedesca produttrice di scarpe da escursionismo e di \"outdoor\" di alta gamma, poi \u00e8 la volta di Marker (attacchi, occhiali, maschere) e, nel 1998, acquisisce Dolomite, storica azienda del distretto di Montebelluna con pi\u00f9 di cento anni di esperienza alle spalle e legata alla conquista alpinistica del K2 nel 1954 e nasce cos\u00ec il Gruppo Tecnica.\nNel 2000, Tecnica Group, azienda capogruppo, \u00e8 leader mondiale nel doposci, il terzo al mondo negli scarponi da sci e il pi\u00f9 grande produttore europeo di scarpe \"outdoor\". Distribuisce in oltre 70 paesi con oltre 3000 punti vendita, nel 2002 lancia HotForm, uno speciale sistema di termo riscaldamento della scarpetta interna e capace di sagomare lo scarpone in linea con l'anatomia del piede. Lancia anche \"Rapid Access\", un meccanismo innovativo di apertura in grado di rendere pi\u00f9 facile indossare gli scarponi. Nel 2002 si conferma primo produttore mondiale di scarponi da sci, terzo produttore mondiale di prodotti sportivi invernali e primo produttore europeo di calzature per sport e tempo libero all'aperto.\nNel 2003 acquisisce Nordica che, a sua volta, nel 2006 acquista l'austriaca Blizzard. Quell'anno il gruppo dispone dei marchi Tecnica (sci e outdoor), Nordica (attrezzature legate allo sci), Blizzard, (sci), Lowa (abbigliamento invernale sportivo e per tempo libero), Moon Boot (doposci), Dolomite, Rollerblade (pattini in linea) e Nitro (tavole da snowboard). In quegli anni il 42% della produzione \u00e8 coperto da attrezzature per lo sci alpino, il 34% da calzature e abbigliamento per il tempo libero all'aperto, il 15% dall'abbigliamento e calzature invernali e il 10% dai pattini. Il primo mercato di vendite \u00e8 in quel periodo la Germania (le vendite sono il 20% dei prodotti), seguito dal 14% degli Stati Uniti e il 13% dell'Italia. Il gruppo vende il 75% dei propri prodotti in Europa, l'11% \u00e8 esportato nel resto del mondo di cui il 6% in Asia.\nLa situazione negli anni si modifica. Nel 2012 i ricavi toccano i 400 milioni di euro ma l'indebitamento \u00e8 forte e la societ\u00e0 risente della crisi economica. Nel 2013 il fatturato scende a 323 milioni di euro, nel 2014 risale a 330 milioni: il 50% del fatturato \u00e8 coperto dalla sezione outdoor e calzaturiero, l'8% dall'abbigliamento e accessori, il 17% da scarponi da sci, il 15% dalla produzione di sci e il 10% da pattini in linea. C'\u00e8 una riduzione nel numero dei dipendenti e sono venduti alcuni marchi come Dolomite, ceduta agli svizzeri di Scott Sports nell'ottobre del 2015. Un mese dopo Giancarlo Zanatta lascia i principali incarichi della societ\u00e0 al figlio Alberto il quale nel settembre 2016 passa l'incarico di amministratore delegato a Antonio Dus tenendo per s\u00e9 il ruolo di presidente.\nAlla fine del 2017 Italmobiliare di Carlo Pesenti acquisisce il 40% di Tecnica Group con un investimento di circa 60 milioni di euro. Il progetto di Pesenti \u00e8 costruire un polo italiano nel settore dell'attrezzo sportivo.\nNel luglio 2019 Tecnica si sviluppa nel settore delle calzature \"outdoor\" grazie ad una duplice acquisizione: Lowa, la societ\u00e0 tedesca controllata, acquisisce dalla famiglia Castellani l'intero controllo di Riko Sport, azienda di Altivole, Treviso, da anni fornitrice di Lowa. Nello stesso tempo Tecnica acquisisce sempre dalla famiglia Castellani il 15% di Lowa portando la sua partecipazione al 75%; l'altro 25% \u00e8 in mano al manager svizzero Werner Riethmann. Valore dell'operazione: un'ottantina di milioni.\nNel 2021 Giovanni Zoppas entra a far parte del Gruppo, nel ruolo di Amministratore Delegato e Direttore Generale."}
{"id": "2758234", "revid": "73125", "url": "https://it.wikipedia.org/wiki?curid=2758234", "title": "15 Monocerotis", "text": ""}
{"id": "2758238", "revid": "110157", "url": "https://it.wikipedia.org/wiki?curid=2758238", "title": "Svi\u0161tov", "text": "Svi\u0161tov (in bulgaro \u0421\u0432\u0438\u0449\u043e\u0432) \u00e8 un comune bulgaro di 43.606 abitanti (dati 2009) situato nella regione di Veliko T\u0103rnovo,nella pianura danubiana, sulla riva destra del fiume, nel centro- nord del paese. La sede comunale \u00e8 nella localit\u00e0 omonima.\nLocalit\u00e0.\nIl comune \u00e8 formato dall'insieme delle seguenti localit\u00e0:"}
{"id": "2758240", "revid": "73125", "url": "https://it.wikipedia.org/wiki?curid=2758240", "title": "28 Tauri", "text": ""}
{"id": "2758241", "revid": "73125", "url": "https://it.wikipedia.org/wiki?curid=2758241", "title": "SX Arietis", "text": ""}
{"id": "2758242", "revid": "131358", "url": "https://it.wikipedia.org/wiki?curid=2758242", "title": "Liverpool F.C. 2009-2010", "text": ""}
{"id": "2758246", "revid": "131358", "url": "https://it.wikipedia.org/wiki?curid=2758246", "title": "Liverpool F.C. 1997-1998", "text": ""}
{"id": "2758247", "revid": "131358", "url": "https://it.wikipedia.org/wiki?curid=2758247", "title": "Liverpool F.C. 1993-1994", "text": ""}
{"id": "2758248", "revid": "131358", "url": "https://it.wikipedia.org/wiki?curid=2758248", "title": "Liverpool F.C. 1985-1986", "text": ""}
{"id": "2758249", "revid": "131358", "url": "https://it.wikipedia.org/wiki?curid=2758249", "title": "Liverpool F.C. 1983-1984", "text": ""}
{"id": "2758250", "revid": "131358", "url": "https://it.wikipedia.org/wiki?curid=2758250", "title": "Liverpool F.C. 1982-1983", "text": ""}
{"id": "2758253", "revid": "73125", "url": "https://it.wikipedia.org/wiki?curid=2758253", "title": "Alfa Corvi", "text": ""}
{"id": "2758256", "revid": "110157", "url": "https://it.wikipedia.org/wiki?curid=2758256", "title": "Ahnsbeck", "text": "Ahnsbeck \u00e8 un comune di 1.678 abitanti della Bassa Sassonia, in Germania.\nAppartiene al circondario (\"Landkreis\") di Celle (targa CE) ed \u00e8 parte della comunit\u00e0 amministrativa (\"Samtgemeinde\") di Lachendorf."}
{"id": "2758259", "revid": "73125", "url": "https://it.wikipedia.org/wiki?curid=2758259", "title": "Psi8 Aurigae", "text": ""}
{"id": "2758262", "revid": "43530", "url": "https://it.wikipedia.org/wiki?curid=2758262", "title": "Scala 1/72", "text": ""}
{"id": "2758265", "revid": "110157", "url": "https://it.wikipedia.org/wiki?curid=2758265", "title": "Beedenbostel", "text": "Beedenbostel \u00e8 un comune di 1.052 abitanti della Bassa Sassonia, in Germania.\nAppartiene al circondario (\"Landkreis\") di Celle (targa CE) ed \u00e8 parte della comunit\u00e0 amministrativa (\"Samtgemeinde\") di Lachendorf."}
{"id": "2758266", "revid": "36426", "url": "https://it.wikipedia.org/wiki?curid=2758266", "title": "Firenze", "text": "Firenze (: ; ; in epoca medievale e nel linguaggio poetico anche Fiorenza, ) \u00e8 un comune italiano di abitanti, capoluogo della Toscana e dell'omonima citt\u00e0 metropolitana; \u00e8 il primo comune della regione per popolazione e centro dell'area metropolitana di Firenze-Prato-Pistoia.\nNel Medioevo \u00e8 stata un importantissimo centro artistico, culturale, commerciale, politico, economico e finanziario; nell'et\u00e0 moderna ha ricoperto il ruolo di capitale del Granducato di Toscana dal 1569 al 1859 che, con il governo delle famiglie dei Medici e dei Lorena, divenne uno degli stati pi\u00f9 ricchi e moderni. Le varie vicissitudini politiche, la potenza finanziaria e mercantile e le influenze in ogni campo della cultura hanno fatto della citt\u00e0 un crocevia fondamentale della storia italiana ed europea. Nel 1865 Firenze fu proclamata capitale del Regno d'Italia (seconda, dopo Torino), mantenendo questo status fino al 1871, anno che segna la fine del Risorgimento.\nImportante centro universitario e patrimonio dell'umanit\u00e0 UNESCO dal 1982, \u00e8 considerata luogo d'origine del Rinascimento \u2013 la consapevolezza di una nuova era moderna dopo il Medioevo, periodo di cambiamento e \"rinascita\" culturale e scientifica \u2013 e della lingua italiana grazie al volgare fiorentino usato nella letteratura. \u00c8 universalmente riconosciuta come una delle culle dell'arte e dell'architettura, nonch\u00e9 rinomata tra le pi\u00f9 belle citt\u00e0 del mondo, grazie ai suoi numerosi monumenti e musei. Di inestimabile valore i lasciti artistici, letterari e scientifici di geni del passato quali Dante, Petrarca, Boccaccio, Giotto, Brunelleschi, Donatello, Lorenzo de' Medici, Botticelli, Leonardo da Vinci, Michelangelo, Machiavelli, Galileo Galilei.\nGeografia fisica.\nTerritorio.\nFirenze si trova in una posizione scenografica, al centro di un'ampia conca ad anfiteatro all'estremit\u00e0 sud-orientale della piana di Firenze-Prato-Pistoia, a ridosso dei primi rilievi collinari dell'Appennino tosco-emiliano, circondata dalle incantevoli colline argillose di Cercina, appena sopra il quartiere di Rifredi e l'ospedale di Careggi (a nord), dalle colline di Fiesole (a nord-est), di Settignano (ad est), e di Arcetri, Poggio Imperiale e Bellosguardo (a sud). La piana dove sorge la citt\u00e0 \u00e8 attraversata dall'Arno (la citt\u00e0 stessa divide il suo corso fra Valdarno superiore e Valdarno inferiore) e da corsi d'acqua minori come il Mugnone, il Terzolle e il fiume Greve.\nL'area metropolitana di Firenze-Prato-Pistoia istituita dal Consiglio regionale della Toscana il 29 marzo 2000 comprende interamente le tre provincie, con una popolazione di circa abitanti. Le zone pianeggianti dell'area metropolitana costituiscono un ambiente fortemente antropizzato con presenza di ampie zone industriali e commerciali, dove gli spazi naturali sono ridotti. Le zone collinari hanno da secoli una vocazione agricola e abitativa, con i boschi originari fortemente ridotti, specialmente nelle zone a sud e a est della citt\u00e0. Nella piana sono presenti aree umide non urbanizzate nella zona a ovest della citt\u00e0 lungo il fiume Arno.\nClima.\nNel panorama meteorologico mondiale la citt\u00e0 di Firenze fu una delle prime a emergere storicamente, grazie alla stazione meteorologica di Firenze Monastero degli Angeli che tra il 1654 e il 1670 effettuava osservazioni meteorologiche e registrazioni di dati termometrici per la rete meteorologica granducale, istituita da Ferdinando II de' Medici. Sebbene sia pi\u00f9 fredda delle citt\u00e0 spagnole e francesi di latitudini e altitudini vicine, la citt\u00e0 \u00e8 ancora molto mite rispetto a Toronto, ad esempio. Nonostante 10 gradi pi\u00f9 a sud, Atlanta (Georgia, Stati Uniti) \u00e8 molto simile in termini di temperatura, anche se le precipitazioni sono molto pi\u00f9 subtropicali.\nDal punto di vista climatico, Firenze ha un clima temperato con estati molto calde e spesso episodi afosi e inverni piuttosto freddi e umidi; secondo la classificazione dei climi di K\u00f6ppen, quello fiorentino risulta un clima temperato umido (\"Cfa\").\nTalvolta in inverno, e qualche volta anche fra novembre e dicembre e tra febbraio e marzo, la temperatura pu\u00f2 scendere di alcuni gradi sotto lo zero. In estate sono frequenti le giornate in cui si raggiungono i e talvolta le temperature si avvicinano anche ai 40\u00a0\u00b0C, raggiungendoli e superandoli di poco in alcune annate. A tal proposito, vanno ricordati i valori massimi e minimi assoluti, registrati presso la stazione aeroportuale di Peretola nella periferia di NW della citt\u00e0, che hanno portato il termometro a salire fino a 42,6\u00a0\u00b0C il 26 luglio 1983 (errati i 43,3\u00a0\u00b0C omologati il 1\u00ba agosto 2012) e a scendere fino a \u221223,2\u00a0\u00b0C il 12 gennaio 1985. Nel centro storico invece la temperatura massima assoluta \u00e8 quella di 42,1\u00a0\u00b0C del 21 agosto 2011 registrata presso la stazione meteorologica di Firenze Citt\u00e0 del servizio agrometeorologico dell'ARSIA (stazione non attiva nel luglio 1983, mentre la temperatura minima assoluta resta finora quella di \u221212,9\u00a0\u00b0C del 30 dicembre 1849 registrata alla storica stazione meteorologica di Firenze Ximeniano.\nLe precipitazioni risultano concentrate prevalentemente in primavera e autunno, stagione durante la quale possono risultare abbondanti. L'anno pi\u00f9 piovoso registrato a Firenze \u00e8 stato il 1937 con totali annui, mentre il pi\u00f9 siccitoso \u00e8 finora risultato il 1894 con 433,7\u00a0mm totali annui. A livello mensile nel centro storico cittadino, in base alla serie storica pluviometrica dell'Osservatorio Ximeniano, dal 1822 al 2006 sono stati 15 i mesi ad aver chiuso senza accumuli pluviometrici, mentre il mese pi\u00f9 piovoso \u00e8 risultato ottobre 1992 con 470,6\u00a0mm totali. Per accumulo totale novembre 1844 \u00e8 all'ottavo posto assoluto e al quarto posto mensile, mentre novembre 1966 si piazza oltre il decimo posto assoluto, nonostante nei suddetti mesi si siano verificate due fra le pi\u00f9 devastanti alluvioni cittadine mai documentate.\nLe nevicate avvengono quasi tutti gli anni (la media delle segnalazioni di ghiaccio nei METAR della stazione meteorologica di Firenze Peretola \u00e8 di poco pi\u00f9 di due giorni l'anno fra il 1964 e il 2011, pur essendoci alcune annate che ne sono totalmente prive); spesso per\u00f2 si tratta solo di nevischio, generalmente portato dal vento, il quale ha accumuli scarsi o nulli. Gli eventi di relativo rilievo hanno tempi di ritorno sui 15 anni circa.\nLa ventilazione nel corso dell'anno risulta essere prevalentemente di debole intensit\u00e0, con possibili rinforzi fino a vento moderato nelle ore tardo-pomeridiane dei mesi estivi, per l'attivazione delle brezze marine dovute al forte gradiente termico che si viene a creare fra il Mar Ligure e le aree interne, e fino a vento di moderata e talvolta forte intensit\u00e0 di tramontana nei mesi invernali, sia per gradiente isobarico che per gradiente termico. Le direzioni prevalenti sono pertanto quella settentrionale e quella occidentale nei mesi autunnali, invernali e nella prima parte della stagione primaverile, mentre il periodo tardo primaverile e i mesi estivi vedono la prevalenza di venti meridionali.\nStoria.\nEt\u00e0 antica.\nLa piana fiorentina e le colline circostanti sono state abitate fin dalla Preistoria, come testimoniano i ritrovamenti archeologici nell'area.\nIl primo insediamento stabile fu un villaggio su palafitte, realizzato attorno all'IX secolo a.C. dagli Etruschi nel periodo villanoviano, nei pressi di un guado sul Fiume Arno, al centro di una fertile pianura. Attorno al 150 a.C., gli Etruschi della vicina Visul (l'odierna Fiesole), situata in alto sulla collina, vi fondarono una \"citt\u00e0 satellite\" nei pressi dell'Arno, per sfruttare la presenza della via d'acqua, e vi edificarono un primo ponte in legno.\nGi\u00e0 in epoca etrusca, la citt\u00e0 fu chiamata con l'appellativo \"Florentia\", in latino, lingua che andava affermandosi nella vallata transitata da numerosi viandanti.\nFlorentia \u00e8 un nome beneaugurale: \"che tu sia florida\", \"citt\u00e0 della floridezza\". Allo stesso modo \"Potentia, Piacentia, Valentia, Pollentia\" in altre regioni dell'Impero. Anche l'antico nome di Granada, ad esempio, era \"Florentia Illiberitana\". L'origine puramente benaugurale della parola Florentia \u00e8 stata recentemente confermata dall'accademia della Crusca.\nCon la guerra sociale l'etrusca Visul (alleata dei Romani da lungo tempo) ottene la cittadinanza romana, assumendo il nome latino di \"F\u00e6sule\"; probabilmente nel 59 a.C., grazie alla Legge Giulia, a \"Florentia\" fu dedotta una colonia per veterani dell'esercito, circondata da mura, con la tipica pianta rettangolare, e dotata di piazza centrale (\"foro\") ove incrociavano le vie principali (\"cardo\" e \"decumanus\"). Con ci\u00f2 la citt\u00e0 ottenne l'autonomia amministrativa da Fiesole.\nSede di una diocesi vescovile gi\u00e0 a partire dal IV secolo, la citt\u00e0 fu definita \"Municipium splendidissimum\" e, fin dai tempi dell'imperatore Adriano, fu collegata a Roma dalla via Cassia. Sotto Diocleziano fu innalzata a \"Corrector Italiae\" (capitale dell'Etruria e dell'Umbria) per poi passare attraverso periodi di dominazione bizantina, ostrogota, longobarda e franca, durante i quali la popolazione scese talvolta a poche migliaia di persone.\nEt\u00e0 medievale.\nA partire dal X secolo la citt\u00e0 si svilupp\u00f2 e dal 1115 si rese Comune autonomo. Nel XIII secolo fu divisa dalla lotta intestina tra i Ghibellini, sostenitori dell'imperatore del Sacro Romano Impero, e i Guelfi, a favore del Papato romano. Dopo alterne vicende, i Guelfi vinsero (la cosiddetta \"battaglia di Colle\", 17 giugno 1269), ma presto si divisero internamente in \"Bianchi e Neri\" (Dante Alighieri stesso fu schierato nella fazione dei Bianchi).\nLa conflittualit\u00e0 politica interna non imped\u00ec alla citt\u00e0 di svilupparsi fino a diventare una delle pi\u00f9 potenti e prospere in Europa, assistita dalla sua propria valuta in oro, il fiorino (introdotto nel 1252), dalla decadenza della sua rivale Pisa (sconfitta da Genova nel 1284 e comprata da Firenze nel 1406), e dalla sua potenza mercantile risultante da una costituzione anti-aristocratica, i cosiddetti \"Ordinamenti di giustizia\" di Giano della Bella (1293). L'espansione territoriale riguard\u00f2 anche la Romagna e giunse, agli inizi del XV secolo, alle porte di Forl\u00ec, allora sotto il dominio degli Ordelaffi, con l'acquisto fiorentino di Castrocaro (1403). Nasce cos\u00ec la cosiddetta Romagna toscana.\nA fronte di una popolazione stimata di persone prima della peste nera del 1348 (immediatamente dopo Venezia, e subito prima di Milano e Bologna, era la maggiore citt\u00e0 italiana dell'epoca per popolazione), persone lavoravano nell'industria della lana. Nel 1345 Firenze fu teatro di uno sciopero da parte dei \"Ciompi\", che nel 1378 organizzarono una breve rivolta contro il dominio oligarchico della citt\u00e0. Dopo la repressione, la citt\u00e0 cadde sotto il dominio della famiglia Albizi (1382-1434), acerrimi nemici ma anche precursori dei Medici.\nFu sotto il dominio, anzi la Signoria, di quest'ultima famiglia che Firenze conobbe la sua era probabilmente pi\u00f9 fausta. A partire dal 1437 e per diversi secoli, i Medici per dar lustro alla casata, ma anche per un senso di offerta e amore verso la propria citt\u00e0 e i cittadini, radunarono a corte i migliori artisti, letterati, umanisti e filosofi del tempo: tra gli altri, Michelangelo Buonarroti, Pico della Mirandola, Verrocchio, Michelozzo, Angelo Poliziano, Antonio Pollaiolo, Sandro Botticelli, Galileo Galilei, Filippo Brunelleschi e Leonardo da Vinci.\nEt\u00e0 rinascimentale.\nFirenze \u00e8 conosciuta come la culla del Rinascimento: la citt\u00e0 \u00e8 ovunque caratterizzata da quello straordinario sviluppo letterario, artistico e scientifico che ebbe luogo nel XIV-XVI secolo. Firenze, con i propri artisti, pensatori, letterati, scienziati di fama mondiale (basti pensare a Leonardo da Vinci che qui cre\u00f2 i suoi capolavori come per esempio la Gioconda; Michelangelo, Raffaello, Sandro Botticelli, Niccol\u00f2 Machiavelli, Filippo Brunelleschi, Galileo tra i tanti) benefici\u00f2 sotto tutti gli aspetti, materialmente e spiritualmente, di questo grande cambiamento sociale e divenne uno dei luoghi catalizzatori di quella corrente di pensiero, costituendo uno dei pi\u00f9 importanti centri di rinascita della cultura mondiale.\nEt\u00e0 moderna.\nIl primo periodo del dominio dei Medici termin\u00f2 con il ritorno di un governo repubblicano, influenzato dagli insegnamenti del radicale priore Domenicano Girolamo Savonarola (che fu giustiziato nel 1498 e che prima di morire lasci\u00f2 un trattato sul governo di Firenze), nelle cui parole si ritrovano spesso argomenti che saranno oggetto di controversie religiose dei secoli seguenti. Gli accadimenti di quegli anni portarono a una modifica del secolare ordinamento basato su governi consolari e potestarili. Un altro personaggio importante fu Niccol\u00f2 Machiavelli, le cui indicazioni per il governo di Firenze da parte di una figura forte sono spesso lette come una legittimazione delle tortuosit\u00e0 e anche degli abusi dei politici. Il 16 maggio 1527 i fiorentini estromisero nuovamente i Medici \u2013 riportati al potere dagli spagnoli nel 1512 \u2013 e ristabilirono una repubblica.\nRimessi al loro posto per la seconda volta nel 1530, con il sostegno sia dell'Imperatore sia del Papa, i Medici diventarono nel 1532 duchi ereditari di Firenze. Nel 1555 con un esercito formato con gli alleati spagnoli e tedeschi, i Medici sconfissero Siena nella Battaglia di Scannagallo, per poi ottenere per decreto della pace di Cateau-Cambr\u00e9sis tutto il territorio della Repubblica di Siena eccetto la costa maremmana, che and\u00f2 a formare lo Stato dei Presidi sotto il controllo spagnolo tramite il Vicer\u00e9 di Napoli. Cosimo ebbe il governo di due Stati: lo Stato \"Vecchio\" di Firenze e lo Stato Nuovo di Siena, entrambi Ducati autonomi separati nelle strutture politiche e istituzionali, ma riuniti nell'unica persona del Sovrano. Questa situazione ambigua venne risolta il 27 agosto 1569, quando Cosimo ottenne da Papa Pio V il titolo di Granduca di Toscana, che and\u00f2 a indicare il potere sia sul Ducato di Siena che su quello di Firenze.\nIl XVII secolo fece raggiungere alla citt\u00e0 il massimo splendore nel campo della scienza. Tra il 1654 e il 1670 fu una delle prime citt\u00e0 mondiali a emergere nel settore della meteorologia grazie alla stazione meteorologica di Firenze Monastero degli Angeli, ubicata presso l'omonima struttura conventuale, che effettuava osservazioni meteorologiche e registrazione di dati termometrici in scala fiorentina di 50\u00ba nell'ambito della rete meteorologica granducale istituita in quegli anni da Ferdinando II de' Medici e alla quale afferirono anche le stazioni toscane di Vallombrosa, Pisa e Cutigliano, quelle italiane di Bologna, Parma e Milano e quelle europee di Innsbruck, Varsavia e Parigi. Proprio in quello stesso periodo di tempo sorse a Firenze l'Accademia del Cimento, che diede ulteriore impulso alle sperimentazioni in campo scientifico.\nFirenze nel corso dei secoli arriv\u00f2 a regnare su tutta la Toscana, a eccezione della Repubblica di Lucca, che rimase indipendente e sovrana fino al diciottesimo secolo (con l'arrivo in Italia di Napoleone Bonaparte, il quale vi trascorse 7 anni della sua vita), e del Ducato di Massa e Principato di Carrara, indipendente fino al 1829, quando fu assorbito dal Ducato di Modena. Il Granducato divenne prima Regno d'Etruria per poi essere inglobato direttamente nel territorio francese. A questo periodo si fanno risalire le spoliazioni napoleoniche della Toscana. L'estinzione della dinastia dei Medici e l'ascensione nel 1737 di Francesco Stefano, duca di Lorena e marito di Maria Teresa d'Austria, port\u00f2 all'inclusione della Toscana nei territori della sfera d'influenza asburgica. Il granduca Pietro Leopoldo il 30 novembre 1786, promulg\u00f2 il nuovo codice criminale, grazie al quale, per la prima volta nella storia degli stati moderni, furono abolite la pena di morte e la tortura.\nEt\u00e0 contemporanea.\nIl regno della dinastia austriaca fin\u00ec prima nelle mani della Francia e poi fu annesso al Regno di Sardegna nel 1859 tramite plebiscito poco prima di diventare Regno d'Italia nel 1861.\nFirenze prese il posto di Torino come capitale d'Italia nel 1865, su richiesta di Napoleone III in base alla Convenzione di settembre, finch\u00e9 questo ruolo non fu trasferito a Roma nel 1871, dopo che la citt\u00e0 papalina fu annessa al regno. Insufficiente per spazi e forma urbana ancora legata al Medioevo, Firenze fu interessata da una serie di \"Risanamenti\", che diedero alla citt\u00e0 un aspetto pi\u00f9 moderno, ma che purtroppo videro la perdita irrimediabile di importantissimi edifici storici e di interi quartieri come quello di Mercato Vecchio. \nIl 18 maggio 1895 si verific\u00f2 il pi\u00f9 forte terremoto mai registrato in citt\u00e0, con gravi danni anche a edifici monumentali.\nNel corso del XIX secolo la popolazione di Firenze raddoppi\u00f2, per poi triplicare durante il XX secolo con la crescita del turismo, del commercio, dei servizi finanziari e dell'industria.\nDurante la seconda guerra mondiale la citt\u00e0 fu occupata per un anno dai tedeschi (1943-1944).\nAlla fine di luglio e all'inizio di agosto 1944, le truppe dell'esercito neozelandese (2nd New Zealand Division) che liberavano la Toscana hanno colpito le colline Pian dei Cerri che si affacciano sulla citt\u00e0. Dopo molti giorni di combattimento vigoroso dei tedeschi, i neozelandesi hanno costretto il nemico a ritirarsi.\nL'Oltrarno fu liberato dall'esercito neozelandese (\"2nd New Zealand Division\") il 4 agosto 1944 ed il centro della citt\u00e0 dalla lotta delle brigate partigiane del Comitato Toscano di Liberazione Nazionale il giorno 11 agosto 1944, dopo aver subito ingenti danni, come l'abbattimento di ponti e case, da parte delle mine dei tedeschi in fuga. Firenze \u00e8 tra le Citt\u00e0 decorate al Valor Militare per la Guerra di Liberazione perch\u00e9 \u00e8 stata insignita della Medaglia d'Oro al Valor Militare per i sacrifici della sua popolazione e per la sua attivit\u00e0 nella lotta partigiana durante la seconda guerra mondiale.\nIl 4 novembre 1966 \u00e8 ricordato dai fiorentini come il giorno dell'alluvione di Firenze. Gran parte del centro fu invaso dall'acqua del fiume Arno. La furia delle acque port\u00f2 una grande devastazione e alcune decine di morti, invase le chiese, i palazzi e i musei distruggendo archivi e opere d'arte, allag\u00f2 i depositi della Biblioteca Nazionale Centrale danneggiando molti preziosi volumi. Mischiata alla nafta, per via della rottura delle cisterne di combustibile, l'acqua del fiume s'inerpic\u00f2 velocemente nei vicoli del centro storico e nei fondi commerciali. Il prezioso \"Crocifisso di Santa Croce\" di Cimabue venne deturpato dalla fanghiglia, divenendo presto un simbolo della devastazione. Questo immenso dramma venne vissuto dal mondo con una partecipazione unica, dando ben presto l'avvio a un'incredibile gara di solidariet\u00e0 che vide la nascita dei famosi angeli del fango, giovani provenienti da ogni dove che si adoperarono nella difficile opera del recupero dei tesori artistici danneggiati.\nSimboli.\nIl simbolo sullo stemma e sul gonfalone \u00e8 il giglio di Firenze, simbolo della citt\u00e0 fin dal secolo XI. Oggi il giglio \u00e8 rosso su fondo bianco anche se anticamente i colori erano invertiti proprio in riferimento al colore del giaggiolo \"Iris florentina\". I colori attuali risalgono al 1251 quando i Ghibellini, in esilio da Firenze, continuavano a ostentare il simbolo di Firenze come proprio. Fu allora che i Guelfi, che controllavano Firenze, si distinsero dai propri avversari invertendo i colori che poi sono rimasti fino ai giorni nostri. Il tradizionale simbolo fiorentino sub\u00ec nel 1809 un attacco da parte di Napoleone Bonaparte che, con un decreto, prov\u00f2 a imporre un nuovo simbolo per Firenze: una pianta di giglio fiorito su un prato verde e uno sfondo argentato sormontato da una fascia rossa e tre api dorate (simbolo dedicato alle grandi citt\u00e0 dell'impero napoleonico). Il dissenso fiorentino non fece dare seguito al decreto.\nNella tradizione della commedia dell'arte, la maschera che simboleggia Firenze \u00e8 Stenterello.\nOnorificenze.\nNel 2020 riceve la menzione speciale nell'ambito del Premio europeo per le citt\u00e0 accessibili, conosciuto anche con il nome inglese di Access City Award.\nMonumenti e luoghi d'interesse.\nFirenze \u00e8 universalmente riconosciuta come citt\u00e0 dell'arte, con un inestimabile patrimonio di architetture, dipinti, sculture, memorie storiche e scientifiche, che formano il tessuto cittadino, come in un pulsante \"museo diffuso\".\nIl primo artista fiorentino, o comunque sia attivo a Firenze, \u00e8 un tal \"Rusticus\", \"clericus et pictor\", il cui nome \u00e8 citato in due pergamene notarili dell'anno 1066 relative all'antica chiesa di San Pier Maggiore.\nIl cuore di Firenze \u00e8 Piazza della Signoria, col maestoso Palazzo Vecchio, con la galleria di capolavori scultorei nella Loggia dei Lanzi e la vicina Galleria degli Uffizi, uno dei musei d'arte pi\u00f9 rinomati al mondo. Poco lontano si trova il centro religioso della cattedrale di Santa Maria del Fiore, con la maestosa cupola (la pi\u00f9 grande mai costruita). Ai tempi del Granducato, si diceva che con la sua ombra arrivasse a coprire tutta la Toscana. L'enorme Duomo \u00e8 magnificamente corredato dal Campanile di Giotto, uno dei pi\u00f9 belli d'Italia, e dal Battistero di San Giovanni, con le celebri porte bronzee tra le quali spicca la dorata \"porta del Paradiso\".\nIl fiume Arno, che passa in mezzo alla citt\u00e0, occupa un posto nella storia fiorentina alla pari con la gente che ci vive. Storicamente, la popolazione locale ha una relazione di odio-amore con l'Arno, il quale ha portato alternativamente i vantaggi del commercio, e i disastri delle alluvioni. Tra i ponti che lo attraversano il Ponte Vecchio \u00e8 unico al mondo, con le caratteristiche botteghe di gioiellieri nelle casette costruite su di esso. Attraversato dal nobile Corridoio vasariano, \u00e8 l'unico ponte della citt\u00e0 a essere passato indenne attraverso la seconda guerra mondiale.\nOltre agli Uffizi, Firenze conta altri musei che sarebbero l'attrazione artistica principale di ogni altra grande citt\u00e0 del mondo: la Galleria dell'Accademia, il Bargello o il Palazzo Pitti con i suoi otto musei tra cui la Galleria Palatina. I fiorentini si vantano di possedere il migliore esempio di bellezza nell'arte sia femminile (la \"Venere\" del Botticelli) sia maschile (il \"David\" di Michelangelo).\nLa riva sinistra dell'Arno (l'Oltrarno) \u00e8 una zona ricca di monumenti dove ancora oggi si respira, tra le sue secolari botteghe artigiane, l'atmosfera della Firenze di un tempo, descritta per esempio da Vasco Pratolini. Numerosi sono gli spunti letterari in tutta la citt\u00e0: dai quartieri delle case torri, dove le lapidi ricordano i versi che proprio questi luoghi ispirarono a Dante Alighieri, alla serenit\u00e0 delle ville medicee, dove spesso si riuniva l'accademia neoplatonica di Lorenzo il Magnifico, fino ai teatri alla Pergola e del Giardino di Boboli, dove vennero messi in scene per la prima volta i melodrammi che portarono all'opera lirica.\nFirenze come \"culla del Rinascimento\" ha i suoi capolavori nelle opere di Filippo Brunelleschi (lo Spedale degli Innocenti, la chiesa di San Lorenzo e quella di Santo Spirito) e di Leon Battista Alberti (la facciata di Santa Maria Novella e Palazzo Rucellai), ma anche altri periodi artistici hanno lasciato i loro capolavori assoluti: dal romanico di San Miniato al Monte, al gotico di Santa Croce (dove si trovano le sepolture delle \"italiche glorie\", come le defin\u00ec Ugo Foscolo, pure lui ivi sepolto), alle stravaganze del Manierismo del Giambologna o di Bernardo Buontalenti (come la Fontana del Nettuno o il Giardino di Boboli), fino ai capolavori dei grandi architetti italiani del Novecento come la stazione di Santa Maria Novella e lo Stadio Artemio Franchi, rispettivamente di Giovanni Michelucci e Pier Luigi Nervi.\nIl centro di Firenze con le sue centinaia di attivit\u00e0 commerciali \u00e8 un paradiso per lo shopping e lo svago, dalle eleganti boutique d'alta moda e i caff\u00e8 storici ai vivaci mercati storici all'aperto, oltre che a ospitare numerosissimi locali notturni, discoteche, american-bar, lounge-bar e luoghi d'incontro per l'aperitivo.\nArchitetture religiose.\nCimiteri monumentali.\nVa ricordato che la Basilica di Santa Croce ospita molte sepolture e cenotafi di grandi personaggi della storia italiana come: Michelangelo Buonarroti, Niccol\u00f2 Machiavelli, Enrico Fermi, Galileo Galilei, Ugo Foscolo, Guglielmo Marconi, Luigi Cherubini, Leon Battista Alberti, Vittorio Alfieri, Gioachino Rossini, Lorenzo Ghiberti, Lorenzo Bartolini, Pier Antonio Micheli, Bartolomeo Cristofori, Giovanni Gentile e moltissimi altri.\nArchitetture civili.\nVille.\nVille medicee.\nSulle colline e nelle campagne attorno a Firenze sorgono alcune delle dimore storiche dei Medici. Di seguito sono riportate le ville ubicate nel territorio comunale di Firenze, alcune delle quali vengono regolarmente aperte al pubblico mentre altre sono di propriet\u00e0 privata.\nTeatri storici.\nSono molti i teatri storici presenti a Firenze, ai quali si affiancano i teatri costruiti in epoca moderna (consultare la voce Teatri di Firenze per una panoramica pi\u00f9 esaustiva).\nPonti.\nI ponti sull'Arno nel territorio fiorentino in totale sono quattordici, considerando tra questi il ponte costruito alle Cascine per la tranvia, la passerella dell'Isolotto, il ponte sull'autostrada A1 e, vicino a Rovezzano, il ponte per la ferrovia dell'Alta Velocit\u00e0.\nCompletano la lista dei ponti il Ponte di Varlungo, il Ponte Giovanni da Verrazzano, il Ponte Amerigo Vespucci e il Ponte all'Indiano (il pi\u00f9 grande ponte strallato d'Italia).\nArchitetture militari.\nMura e porte.\nLe mura di Firenze sono l'antica cerchia difensiva della citt\u00e0. Create con la citt\u00e0 stessa, si sono contati sei tracciati diversi, l'ultimo dei quali risale alla met\u00e0 del Cinquecento.\nNelle mura sono anche presenti varie porte e torri.\nFortezza da Basso.\nLa Fortezza da Basso, circondata dai viali di Circonvallazione e vicina alla grande stazione di Santa Maria Novella, \u00e8 la maggiore opera di fortificazione alla moderna con annessi Giardini della Fortezza, inserita nelle mura trecentesche di Firenze, oggi sede di numerosi convegni, riunioni, concerti, discoteche e iniziative nazionali e internazionali.\nAltro.\nComplesso monumentale delle Murate.\nIl Complesso monumentale delle Murate si estende per circa 14 500 m\u00b2 e occupa un quadrilatero compreso tra via Ghibellina, via dell'Agnolo e viale della Giovine Italia.\nIl suo recupero edilizio e funzionale \u00e8 iniziato nel 2001 e ha consentito che una vasta area del centro storico, da sempre inaccessibile, adibita prima a monastero poi a carcere e inutilizzata dal 1983, divenisse parte integrante della citt\u00e0.\nAttualmente (aprile 2018) comprende: un ex monastero quattrocentesco che ha svolto funzioni carcerarie dal 1883 al 1985; due piazze (piazza delle Murate e piazza della Madonna della Neve), una via (via delle vecchie Carceri), un ampio cortile destinato a parcheggio e una cappella (Cappella della Madonna della Neve). Al piano terra si trovano attivit\u00e0 commerciali, ristorative e ricreative, luoghi di aggregazione, locali espositivi, residenze d'artista, uffici pubblici e un'area dedicata alla formazione digitale. Ai piani superiori sono stati realizzati appartamenti di edilizia popolare. Alcuni spazi sono in attesa di riqualificazione.\nNel 2013 il progetto di recupero \u00e8 stato inserito dalla Comunit\u00e0 Europea tra i 100 migliori progetti urbani innovativi, da diffondere a livello europeo\nLapidi della Divina Commedia.\nNella citt\u00e0 di Firenze sono collocate trentaquattro \"lapidi della Divina Commedia\" lungo le facciate di alcuni palazzi. Esse passano in rassegna i principali eventi della citt\u00e0 e dei suoi illustri cittadini.\nCaff\u00e8 storici.\nFirenze conta diverse attivit\u00e0 storiche come i caff\u00e8 concerto, soprattutto nel centro, punto di ritrovo per artisti, letterati e uomini di cultura, tra i quali i Futuristi e nelle quali si formarono nuove correnti artistiche fiorentine, come quella dei Macchiaioli.\nIn uno di questi, il \"Caff\u00e8 Casoni\", oggi \"Caff\u00e8 Giacosa Cavalli\", venne ideato dal conte Camillo Negroni l'omonimo cocktail Negroni. Tra i principali caff\u00e8 storici della citt\u00e0, si possono citare il Caff\u00e8 Gilli, Paszkowski e il Caff\u00e8 Le Giubbe Rosse, in piazza della Repubblica, il caff\u00e8 Rivoire in Piazza della Signoria, il Gran Caff\u00e8 Doney e Procacci in via de' Tornabuoni, il caff\u00e8 Robiglio in via de' Servi. Nel 2011 \u00e8 stato aperto a Firenze l'Hard Rock Cafe.\nAree naturali.\nAltre aree naturali di interesse sono il giardino di Palazzo dei Medici Riccardi, il giardino in Villa della Petraia e il giardino alla Villa di Castello.\nSociet\u00e0.\nEtnie e minoranze straniere.\nMolto attiva e presente \u00e8 la comunit\u00e0 inglese, soprattutto dalla seconda met\u00e0 del XIX secolo, stabilitasi in quella che allora era la Capitale d'Italia. Secondo i dati ISTAT al 31 dicembre 2019 la popolazione di Firenze \u00e8 per circa l'84,3% di cittadinanza italiana. La popolazione straniera residente ammontava a persone, il 15,7% della popolazione. Le nazionalit\u00e0 maggiormente rappresentate in base alla loro percentuale sul totale della popolazione residente erano:\nLingue e dialetti.\nIl vernacolo fiorentino \u00e8 la lingua da cui \u00e8 nato il moderno italiano, scelto soprattutto per il prestigio culturale di cui era portatore.\nIl fiorentino illustre era in effetti la lingua nella quale scrissero Francesco Petrarca e Giovanni Boccaccio, considerati due fra i massimi scrittori italiani e soprattutto il pi\u00f9 grande poeta nazionale Dante Alighieri che scrisse la \"Divina Commedia\" in volgare fiorentino.\nNaturalmente, era anche la lingua colta della citt\u00e0 di Firenze, stimata per la sua prosperit\u00e0 culturale lungo i secoli e per la sua splendida architettura.\nIstituzioni, enti e associazioni.\nA Firenze, sono presenti le sedi della provincia nel Palazzo Medici Riccardi e la sede della Regione Toscana nel Palazzo Strozzi Sacrati, la prefettura, la Ragioneria provinciale dello Stato, la direzione regionale dell'Agenzia delle entrate, gli uffici della motorizzazione civile e l'Agenzia Italiana per la Sicurezza delle ferrovie. In citt\u00e0 hanno sede anche i seguenti enti internazionali: British Institute of Florence, il Segretariato Mondiale per il diritto all'acqua e ai servizi igienico-sanitari, gli uffici di ricerca dell'Unicef, presso lo Spedale degli Innocenti e la sede degli archivi dei documenti storici dell'Unione europea, in Villa Salviati. Sono presenti a Firenze molte associazioni e l'Istituto Buddista Italiano Soka Gakkai.\nStrutture sanitarie.\nA Firenze si trovano numerose strutture sanitarie pubbliche e private:\nCultura.\nIstruzione.\nFirenze \u00e8 un antico centro universitario e sede di rinomate istituzioni educative e di ricerca. Molte universit\u00e0 non italiane hanno una sede o un legame con la citt\u00e0, specialmente per quel che riguarda studi storici, artistici e letterari.\nBiblioteche.\nBiblioteche comunali:\nScuole.\nOltre alle istituzioni prescolastiche, scolastiche di primo grado e di secondo grado, inferiore e superiore, a Firenze sono presenti numerose scuole e istituti professionali di ogni ordine e grado.\nScuole d'arte:\nScuole di cinema:\nScuole di teatro:\nHanno inoltre sede in citt\u00e0 il centro coreografico internazionale Opus Ballet, il Conservatorio Luigi Cherubini e la Scuola Militare Aeronautica Giulio Douhet.\nRicerca.\nA Firenze ha sede il nuovo Istituto italiano di scienze umane e presso il polo scientifico di Sesto Fiorentino l'area di ricerca del CNR, ove si trovano numerosi istituti di eccellenza.\nTra i pi\u00f9 rilevanti si citano: l'Istituto dei sistemi complessi; Laboratorio europeo di spettroscopia non lineare; Centro di Risonanze Magnetiche, \u00e8 uno dei laboratori internazionali di ricerca chimica pi\u00f9 importanti del mondo a cui convengono ricercatori da tutto il pianeta. Dal 1925 Firenze ospita l\"Istituto nazionale di documentazione per l'innovazione per la ricerca educativa (INDIRE), il pi\u00f9 antico ente di ricerca del MIUR. Ha sede a Firenze, pur essendo un'emanazione del Ministero degli affari esteri, anche l'Istituto agronomico per l'oltremare.\nUniversit\u00e0.\nL'Universit\u00e0 degli Studi di Firenze, fondata nel 1321, \u00e8 uno dei pi\u00f9 prestigiosi atenei italiani. A oggi ospita, nelle sue dodici facolt\u00e0, quasi studenti, sia italiani che stranieri.\nL'universit\u00e0, oltre che nel capoluogo, \u00e8 presente anche in molti altri centri della Toscana con i poli e le sedi didattiche distaccati di Prato, Empoli, Pistoia, Sesto Fiorentino, San Casciano in Val di Pesa, Vinci, Calenzano, Figline Valdarno, San Giovanni Valdarno e Lagonegro (C.d.L. Infermieristica).\nOltre a questa, hanno sede a Firenze l'Istituto Universitario Europeo, un ente internazionale di formazione per corsi di specializzazione postuniversitari indirizzati ai possessori di PhD, la \"European School of Economics\", che tiene corsi di laurea e master nel settore economico che portano al conseguimento di titoli britannici, e l\"'Universit\u00e0 Internazionale dell'Arte\".\nA Firenze ha sede anche l'Accademia dei Georgofili, storica istituzione che da 250 anni promuove, tra studiosi e proprietari agrari, gli studi di agronomia, silvicoltura, economia e geografia agraria.\nMolte universit\u00e0 straniere hanno una rappresentanza a Firenze per studi riguardanti la storia del Rinascimento o attivit\u00e0 artistiche e creative.\nCi sono, inoltre, sedi di universit\u00e0 statunitensi e internazionali in tutta la citt\u00e0, come l'Universit\u00e0 di Harvard, che ha sede presso la Villa \"I Tatti\" nella zona di Settignano, la California State University, la \"Pepperdine University\", la New York University che ha, nella storica villa La Pietra, il pi\u00f9 grande campus in Europa, la Florida State University e tante altre. Firenze \u00e8 il maggior polo universitario statunitense al mondo al di fuori degli Stati Uniti.\nMusei.\nCapitale mondiale dell'arte, Firenze data l'enorme ricchezza artistica della citt\u00e0, ha un elevato numero di importanti musei e gallerie d'arte che contengono alcune delle opere pi\u00f9 famose e preziose del mondo.\nIstituzioni culturali.\nFirenze ospita prestigiose istituzioni culturali, che arricchiscono ulteriormente il patrimonio culturale cittadino:\nMedia.\nFirenze \u00e8 sede di numerose attivit\u00e0 nel settore della comunicazione e dei media, sia nel campo della TV e della radio, sia nella carta stampata con storiche case editrici e vari quotidiani.\nStampa.\nDiversi giornalisti fiorentini sono stimati a livello nazionale, come Oriana Fallaci, Indro Montanelli o Tiziano Terzani.\nNella carta stampata, insieme alle edizioni locali dei principali giornali nazionali, sono vari i quotidiani con sede a Firenze:\nCase editrici.\nLe seguenti storiche case editrici italiane sono di Firenze:\nRadio.\nOltre alle stazioni radiofoniche nazionali a Firenze sono presenti numerose radio locali, tra le quali:\nTelevisione.\nOltre alla sede regionale della RAI, la citt\u00e0 ospita diverse stazioni televisive di carattere regionale.\nCinema.\nSono molti gli attori e i registi fiorentini noti a livello nazionale e internazionale: Massimo Ceccherini, Paolo Hendel, Roberto Benigni, Alessandro Paci, Giorgio Panariello, Leonardo Pieraccioni, Vittoria Puccini, Elena Sofia Ricci. In citt\u00e0 nell'ambito della 50 giorni di cinema internazionale si tengono molti eventi cinematografici. Anche Vittorio Gassman dal 1979 al 1991, con la Bottega Teatrale da lui fondata e diretta in via Santa Maria, \u00e8 stato un protagonista del mondo culturale fiorentino che ha richiamato a Firenze moltissimi dei nomi pi\u00f9 noti del teatro e del cinema italiano e mondiale da Giorgio Albertazzi (per molti anni vicedirettore) a Orazio Costa, da Antonella Daviso a Ettore Scola, da Yoves Le Bretton a Siro Ferrone. In citt\u00e0 \u00e8 presente la cineteca.\nLetteratura.\nVideogiochi.\nNel videogame Assassin's Creed II, il protagonista, Ezio Auditore, \u00e8 originario della citt\u00e0.\nInoltre, la citt\u00e0 stessa \u00e8 stata ricostruita digitalmente e ambientata tra il 1476 e il 1499.\nIn alcune missioni speciali, \u00e8 visitabile anche nel capitolo successivo della saga, Assassin's Creed Brotherhood.\nFantascienza.\nIn chiave futuristica a Firenze \u00e8 ambientato il romanzo di spionaggio \"La nuova concezione di un ostacolo\" (\"Ad Est dell'Equatore\", 2013) dello scrittore ungherese J\u00e1nos Mark Szakolczai.\nMusica.\nLa musica a Firenze vede una sua prima importante manifestazione nella Camerata fiorentina che, nella met\u00e0 del XVI secolo, metteva in scena favole dell'antica Grecia accompagnate dalla musica, componendo cos\u00ec le prime opere e fornendo uno spunto alla nascita anche delle sinfonie dei secoli successivi. Dalla Camerata nacque a Firenze il melodramma, antesignano dell'opera, con la rappresentazione de \"La favola di Dafne\" di Ottavio Rinuccini nel 1594 a Palazzo Corsi-Tornabuoni.\nA Firenze \u00e8 presente il Conservatorio Luigi Cherubini, nello stesso isolato dell'Accademia di Belle Arti, del Museo dell'Accademia e dell'Opificio delle Pietre Dure che incorpora anche il Museo degli strumenti musicali antichi che custodisce soprattutto strumenti settecenteschi come violini, viole e violoncelli, alcuni dei quali realizzati dal pi\u00f9 importante liutaio della storia, Stradivari, nonch\u00e9 numerose curiosit\u00e0 musicali come il clavicembalo di Bartolomeo Cristofori, inventore del pianoforte.\nFirenze vanta una delle pi\u00f9 prestigiose orchestre del mondo, la celeberrima Orchestra del Maggio Musicale, cos\u00ec come uno dei pi\u00f9 importanti centri di ricerca e produzione per la nuova musica e il suono, Tempo Reale, fondato da Luciano Berio.\nIn epoca moderna sono molti i musicisti fiorentini che si sono affermati ad alti livelli. Tra tutti, nella musica classica contemporanea, Sylvano Bussotti. Dai primi anni trenta in poi cantanti che si sono distinti nella musica leggera sono Odoardo Spadaro, Carlo Buti, Otello Boccaccini, il tenore Mario Del Monaco, Narciso Parigi, Riccardo Del Turco e il menestrello vernacolare Riccardo Marasco. In anni pi\u00f9 recenti gli artisti che hanno raggiunto il successo nella musica pop e rock sono Pupo, Paolo Vallesi, Marco Masini, Irene Grandi, Ginevra Di Marco, Piero Pel\u00f9, Mike Francis, Saverio Lanza, Aleandro Baldi, Alessandro Canino, i gruppi Dirotta su Cuba, Bandabard\u00f2, Domine e O.R.O.\nNella prima met\u00e0 degli anni ottanta Firenze divent\u00f2 la capitale della cultura giovanile italiana, grazie a una di quelle sincronie che non sono coincidenze ma frutto di intenzioni e talenti collettivi. Si cre\u00f2 un ambiente molto vivace e propizio tanto che una citt\u00e0 provinciale come Firenze visse una sorta di esplosione di creativit\u00e0 che si svilupp\u00f2 in diverse direzioni. Presero vita gli spunti pi\u00f9 interessanti del panorama nazionale in campo musicale, teatrale, artistico, dell'intrattenimento notturno, della moda e della nuova comunicazione che diedero vita a una delle stagioni culturali pi\u00f9 intelligenti degli ultimi decenni nella storia della citt\u00e0.\nNascono riviste che saranno considerate seminali per i cosiddetti \u201cmagazine di ricerca\u201d e per la musica indipendente del panorama italiano come il \u201c\"Westuff\"\u201d. Club fino allora poco conosciuti come il \"Banana Moon\", il \"Casablanca\", il \"Manila\", il \"Cinema Universale\" e soprattutto il \"Tenax\" divennero punti di riferimento della cultura underground, che gi\u00e0 negli anni settanta aveva trovato nello Space Electronic il principale luogo d'espressione.\nSull'onda del post-punk e della new wave nacquero realt\u00e0 musicali che in poco tempo raggiunsero la popolarit\u00e0, inclusi gruppi come Litfiba e Diaframma, Neon, Pankow, Moda, Underground Life, Rinf e Sabotage.\nNascono le prime radio (Controradio, Radio Cento Fiori) e le prime etichette indipendenti (Materiali Sonori, IRA, Contempo) e compagnie teatrali di sperimentazione come Krypton e Magazzini Criminali.\nCucina.\nLa cucina fiorentina \u00e8 caratterizzata da quattro elementi fondamentali: il pane toscano (piatto, senza sale, ben cotto con una crosta croccante e un interno leggero); l'olio extra-vergine d'oliva; la carne (alla griglia, bistecche di manzo alla fiorentina, selvaggina arrostita o brasata col vino come il cinghiale, il coniglio e il cervo); e infine il vino Chianti.\nEcco un elenco dei principali piatti fiorentini:\nEventi.\nFirenze \u00e8 un importante centro congressuale e fieristico. Molte manifestazioni si tengono nel centro espositivo di Firenze Fiera, formato dalla Fortezza da Basso, il Palazzo dei Congressi e il Palazzo degli Affari, come Pitti Immagine e la Mostra internazionale dell'artigianato. Altri eventi si svolgono nella struttura polifunzionale del Parterre, dinnanzi a Piazza della Libert\u00e0 (che nel periodo natalizio ospita anche una pista di pattinaggio sul ghiaccio), e nello spazio polivalente della Stazione Leopolda (oggi struttura espositiva e congressuale), cos\u00ec come nel grande Nelson Mandela Forum.\nDurante l'anno sono numerose le manifestazioni culturali e folkloristiche, le pi\u00f9 importanti delle quali sono il Maggio musicale fiorentino e il calcio in costume che si svolge nel mese di giugno in Piazza Santa Croce. Per approfondire tutti i numerosi eventi che si tengono a Firenze consultare l'apposita voce.\nGeografia antropica.\nSuddivisioni storiche.\nSi ritiene che in et\u00e0 medievale i quartieri prendessero il nome dalla porte cittadine che li limitavano: Duomo, Santa Maria, San Piero e San Pancrazio. Con le nuove mura del XII secolo la citt\u00e0 fu divisa in sestieri chiamati: d'Oltrarno, San Piero in Scheraggio, Borgo dei Santi Apostoli, San Pancrazio, Porta del Duomo e di San Piero.\nDopo il 1343 la citt\u00e0 fu nuovamente suddivisa nei quartieri storici tuttora conosciuti e mantiene ancora oggi una suddivisione storica nei quattro quartieri del Calcio Storico Fiorentino che si scontrano annualmente in piazza Santa Croce nella manifestazione del Calcio in costume:\nI quartieri storici della citt\u00e0 presero il nome dalle principali basiliche e architetture religiose di riferimento presenti: la basilica di Santa Maria Novella, la basilica di Santo Spirito, la basilica di Santa Croce, e il battistero di San Giovanni.\nFormano il centro storico e per questo fanno parte del Quartiere 1.\nNella prima met\u00e0 del XIX secolo fu divisa temporaneamente in Terzieri amministrativi:\nEconomia.\nIndustria e servizi.\nFirenze ha un'importante economia diversificata attiva soprattutto nel settore terziario.\nImportante centro ferroviario e stradale (vi passano l'Autostrada del Sole e la Firenze Mare), la citt\u00e0 \u00e8 anche sede di attivit\u00e0 industriali meccaniche specializzate (come le Officine Galileo o Nuovo Pignone), di illuminazione architettonica come la Targetti Sankey che \u00e8 la terza realt\u00e0 per importanza di questo tipo in Europa, chimiche, cosmesi (Proraso, Neutro Roberts), chimiche-farmaceutiche (la Eli Lilly, che \u00e8 il centro di biotecnologia pi\u00f9 grande d'Italia, e Menarini per esempio), Internet (il Gruppo Dada), di lavorazione del cuoio (Braccialini), dell'abbigliamento (spesso nel comparto dell'alta moda, come Roberto Cavalli, Salvatore Ferragamo, Gucci, Enrico Coveri), alimentare (come Mukki o Acqua Panna), della fotografia immagini e comunicazione (la Fratelli Alinari, la pi\u00f9 antica del mondo), orologeria (Officine Panerai), delle porcellane (Richard Ginori) e del mobile. Numerose sono le industrie tipografiche ed editoriali, con storiche case editrici. Di antica tradizione e molto variegato \u00e8 l'artigianato fiorentino, soprattutto nel settore mobiliero (ebanisteria e intaglio), della carta decorata, del bronzo, dell'oreficeria (famosi i gioiellieri del Ponte Vecchio) e della bigiotteria; tradizionale \u00e8 la produzione del cappello di paglia di Firenze, oggi per\u00f2 una tradizione quasi scomparsa.\nL'azienda di gestione, raccolta e smaltimento rifiuti \u00e8 la Quadrifoglio S.p.A.. In passato la citt\u00e0 ha avuto una notevole industria automobilistica: qui sono nate ed hanno avuto sede la Florentia, la Adami e le Officine Ermini Firenze; motociclistica con la Sanvenero e la Motopiana e nell'area metropolitana la Beta Motor e la Ancillotti.\nNel settore dei servizi sono anche importanti il settore bancario e creditizio (Banca Toscana, Banca CR Firenze, Findomestic) e assicurativo (La Fondiaria).\nCommercio.\nLa citt\u00e0 \u00e8 un importante centro di commercio, con attivit\u00e0 ad alta specializzazione e molto diversificate. La zona centrale, oltre alle attivit\u00e0 legate al turismo e all'accoglienza, ospita molte attivit\u00e0 commerciali sia tradizionali (negozi di artigianato e di produzioni tipiche) che legate alla storia cittadina (negozi e locali storici spesso a conduzione familiare attivi in vari settori).\nGli ultimi decenni del XX secolo hanno visto l'erosione degli spazi delle attivit\u00e0 storiche in favore delle grandi catene internazionali attive, soprattutto nel settore della moda che, insieme ai negozi legati alle marche pi\u00f9 importanti del settore, hanno costituito nell'area sud-occidentale del centro (soprattutto via de' Tornabuoni, via della Vigna Nuova, via degli Strozzi) un distretto di commercio di lusso.\nIl centro storico rappresenta un autentico paradiso dello shopping di ogni tipo, da quello elegante delle boutique d'alta moda e i gioiellieri (soprattutto sul Ponte Vecchio) ai prodotti artigianali dei mercati e negozi (molto sviluppati i negozi artigianali di prodotti in pelle).\nLa grande distribuzione \u00e8 attiva per lo pi\u00f9 nelle aree esterne al centro cittadino e, in periferia, concentra molte sue attivit\u00e0 nell'area direzionale e industriale dell'Osmannoro, dove \u00e8 situato anche l'Aeroporto di Firenze-Peretola.\nModa.\nFirenze ha una grande tradizione della moda che la rende una delle pi\u00f9 attive nel paese e non solo. Oltre alle botteghe artigianali, soprattutto di articoli in pelle (numerosi sono tra piazza Santa Croce e Borgo de' Greci), molto importante \u00e8 l'industria dell'alta moda. Infatti la citt\u00e0 vanta case di moda come Gucci, Enrico Coveri, Roberto Cavalli, Salvatore Ferragamo, Ermanno Scervino, Patrizia Pepe, Emilio Pucci, Roy Roger's, Conte of Florence e molti altri.\nLe maggiori boutique d'alta moda sono concentrate nel distretto commerciale del lusso, in via de' Tornabuoni e via della Vigna Nuova.\nLa citt\u00e0 ha l'unico museo italiano dedicato alla moda, la Galleria del Costume, che traccia una storia dettagliata delle mode che si sono susseguite nel tempo, con una collezione che arriva a pi\u00f9 di 6000 manufatti, fra abiti antichi, accessori, costumi teatrali e cinematografici di grande rilevanza documentaria e numerosi esemplari prestigiosi di stilisti italiani e stranieri.\nInoltre \u00e8 presente il \"museo Salvatore Ferragamo\" nel palazzo Spini-Feroni in via de' Tornabuoni e in questa citt\u00e0 si tenne in via dei Serragli nel 1953 la prima sfilata d'Alta Moda italiana.\nFirenze ospita ogni anno una serie di eventi di moda che sono tra i pi\u00f9 prestigiosi e importanti del panorama internazionale: Pitti Immagine. Durante l'evento vengono organizzate \"vernissage\", gran gala, presentazioni, sfilate, eventi mondani e party esclusivi in tutta la citt\u00e0 e area metropolitana.\nLa serie di eventi si tiene in varie zone della citt\u00e0 tra le quali, oltre alla \"Sala Bianca\" di Palazzo Pitti, anche alla Fortezza da Basso, Cinema Odeon, Piazza Santa Croce, Palagio di Parte Guelfa, Salone dei Cinquecento di Palazzo Vecchio, stazione Leopolda, Ponte Vecchio, oltre che in moltissime discoteche, locali notturni e boutique di moda della citt\u00e0.\nA Firenze ogni anno si svolge il \"Percorsi di moda a Firenze\", una serie di visite guidate che permettono di visitare i luoghi dove vengono creati i prodotti di moda che hanno fatto e fanno tuttora la storia della citt\u00e0.\nOltre sessanta gli appuntamenti per venti percorsi, che portano a conoscere ventisei atelier (sartorie, camicie realizzate a mano, abiti da sposa, biancheria e corredi su misura, tessuti d'arte, calzature su misura, gioielli e pietre, essenze e profumi personalizzati), dieci luoghi d'arte e quattro musei della citt\u00e0 legati alla moda fiorentina. L'iniziativa \u00e8 promossa dall'Assessorato alle Attivit\u00e0 Produttive e al \"sistema moda\" del Comune di Firenze, nell'ambito del progetto \"Mestieri della Moda\", che punta a far conoscere ai turisti di tutto il mondo la Firenze dell'importante tradizione nel campo della moda.\nHa sede a Firenze l'importante scuola di design e business della moda Polimoda, oltre che al Centro di documentazione Matteo Lanzoni di Polimoda che rappresenta una grande banca dati a servizio di coloro che si occupano di moda, dagli studenti ai designer, dagli studiosi agli addetti del settore.\nIn piazza Pitti \u00e8 presente lAccademia Italiana, una scuola di moda che tiene corsi di moda, grafica e comunicazione visiva, design del tessuto, e organizza master di Arte della moda, e design del prodotto d'arredo.\nIn piazza Santa Croce \u00e8 presente la \"Scuola del Cuoio\", oltre che la \"IED Moda Lab\" che a Firenze organizza corsi annuali specializzati in fashion design e marketing.\nA Firenze si trova il \"Centro di Firenze per la Moda Italiana\", un'associazione senza fine di lucro che ha lo scopo di promuovere e internazionalizzare il sistema di moda italiano, fornisce le linee generali di politica fieristica e promozionale di Pitti Immagine, insieme all'altra associazione di moda fiorentina \"EMI-Ente Moda Italia\".\nMercati.\nNel centro storico della citt\u00e0, ma non solo, sono presenti diversi mercati all'aperto oppure ospitati sotto logge o in strutture apposite.\nDurante il periodo natalizio in piazza Santa Croce si svolge il mercatino natalizio \"Heidelberg\", uno dei pi\u00f9 antichi mercati tedeschi che vanta 500 anni di storia.\nTra aprile e maggio si tengono, sempre in piazza Santa Croce, lo \"Slow market\" e il \"Mercatale di Firenze\".\nTurismo.\nRisorsa notevole della citt\u00e0 \u00e8 il turismo, con circa posti letto alberghieri e extralberghieri (campeggi, affittacamere e agriturismi). Le presenze (numero totale dei pernottamenti) nel totale degli esercizi alberghieri ed extra alberghieri arrivano a sfiorare i dieci milioni all'anno, ponendo la citt\u00e0 come una delle pi\u00f9 visitate al mondo. Poco meno di un terzo dei turisti \u00e8 rappresentato dagli italiani, mentre la restante parte \u00e8 composta da stranieri, con le maggiori presenze di:\nFirenze ha la pi\u00f9 grande concentrazione mondiale di opere d'arte in proporzione alla sua estensione e vista questa enorme ricchezza artistica della citt\u00e0, il turismo culturale \u00e8 molto forte e rilevante. Basti pensare che la Galleria degli Uffizi, il museo d'arte italiano pi\u00f9 visitato, maggiore museo cittadino e tra i pi\u00f9 famosi del mondo, stacca pi\u00f9 di un milione e cinquecentomila biglietti all'anno, a cui si affiancano gli altri importanti musei cittadini. Per dare un'idea della grandezza di questo grande patrimonio basta notare che nella classifica dei 15 musei d'arte italiani pi\u00f9 visitati, ben un terzo \u00e8 rappresentato da musei fiorentini.\nIl settore del turismo congressuale e fieristico (la fiera di Firenze si tiene nella Fortezza da Basso, nel Palazzo dei Congressi e nel Palazzo degli Affari che sono tra di loro contigui) ha conosciuto un enorme incremento con la ristrutturazione del centro congressi nei primi anni novanta e vede esposizioni, congressi, meeting, social forum, concerti e manifestazioni internazionali in ogni periodo dell'anno.\nInfrastrutture e trasporti.\nFirenze si trova sulla principale direttrice dei collegamenti nord-sud Italia ed \u00e8 per questo toccata dalle principali e maggiori reti infrastrutturali e di trasporto.\nPiste ciclabili.\nLe piste ciclabili abbracciano l'area circostante al Centro storico di Firenze con alcune ramificazioni spesso non collegate tra loro. Il percorso attuale \u00e8 di circa , sebbene la situazione sia in continua evoluzione. Particolarmente ben servita \u00e8 la zona di Campo di Marte. Tutte le vaste zone pedonali del Centro sono attraversabili in bicicletta, collegate con le ciclovie tramite Via Cavour, cos\u00ec come i principali parchi cittadini. In citt\u00e0 sono presenti vari noleggi tra auto e bici:\nStrade.\nAutostrade e superstrade.\nLa citt\u00e0 \u00e8 servita da due autostrade, un raccordo autostradale e una strada di grande comunicazione:\nFerrovie.\nTrenitalia \u00e8 il gestore di trasporti ferroviari operante su Firenze, la citt\u00e0 \u00e8 servita da tre stazioni principali: Santa Maria Novella, Rifredi e Campo Marte. Le stazioni adibite al traffico regionale e locale sono: Firenze Castello, Firenze Rovezzano, Firenze San Marco Vecchio, Firenze Statuto, Le Cure, Firenze Porta al Prato e Le Piagge. \u00c8 in costruzione la stazione riservata ai treni ad alta velocit\u00e0 di Firenze Belfiore.\nLe linee ferroviarie che interessano Firenze sono:\nTramite queste linee Firenze \u00e8 collegata a numerose citt\u00e0 italiane ed estere. Con l'entrata in funzione dell'alta velocit\u00e0 ferroviaria la citt\u00e0 \u00e8 servita dalla dorsale principale Torino-Milano-Napoli.\nAeroporti.\nLa citt\u00e0 di Firenze \u00e8 servita dall'Aeroporto Amerigo Vespucci che si trova nel quartiere di Peretola, e offre collegamenti di tipo nazionale ed europeo utilizzando maggiormente compagnie di bandiera, collegato al centro della citt\u00e0. Esistono ulteriori collegamenti anche con il maggiore scalo toscano, l'Aeroporto Galileo Galilei di Pisa.\nL'aeroporto di Peretola venne inaugurato il 4 giugno 1931 a seguito della definitiva dismissione del pi\u00f9 antico aerodromo di Campo di Marte.\nMobilit\u00e0 urbana.\nPer far fronte alla congestione cronica di vie e viali cittadini causata dal trasporto privato, \u00e8 stata realizzata una rete tranviaria, attualmente composta da due linee.\nIn passato era in servizio una rete filoviaria che sostitu\u00ec a sua volta l'estesa rete tranviaria urbana ed extraurbana preesistente.\nI trasporti urbani su autobus sono gestite dall'ATAF, che esercita anche due linee turistiche con autobus bipiano scoperti \"Citysightseeing\", e dalla partecipata Li-nea che gestisce linee minori nell'hinterland cittadino. All'interno del centro storico circolano tre linee di autobus elettrici.\nLe principali aziende di autoservizi a lunga percorrenza sono Busitalia, Copit, CAP e Lazzi. Sono presenti alcune linee non regolari per trasporti interregionali e internazionali. I terminal bus extraurbani sono in via Fiume e dietro la stazione di Firenze Santa Maria Novella nell'autostazione Busitalia.\nAmministrazione.\nL'amministrazione di Firenze \u00e8 legata alla storia della sinistra italiana. Nel secondo dopoguerra, dopo i primi sindaci, appartenuti al Partito Socialista Italiano, al Partito Comunista Italiano e alla Democrazia Cristiana, si sono sempre susseguiti sindaci di centro-sinistra.\nConsolati.\nA Firenze sono presenti i seguenti consolati:\nAlbania, Austria, Belgio, Brasile, Bulgaria, Capo Verde, Cina, Colombia, Costa d'Avorio, Costa Rica, Danimarca, Ecuador, El Salvador, Estonia, Filippine, Finlandia, Francia, Germania, Gran Bretagna, Grecia, Lettonia, Lituania, Lussemburgo, Malta, Messico, Nicaragua, Norvegia, Paesi Bassi, Panama, Paraguay, Per\u00f9, Portogallo, Principato di Monaco, Repubblica Ceca, Russia, San Marino, Senegal, Seychelles, Slovacchia, Slovenia, Spagna, Stati Uniti d'America, Sudafrica, Svezia, Svizzera, Turchia, Ucraina, Ungheria, Venezuela, Yemen, Zambia.\nGemellaggi e amicizie.\nLa citt\u00e0 di Firenze \u00e8 gemellata con numerose citt\u00e0:\nSport.\nFIGC.\nA Firenze \u00e8 storicamente presente la sede nazionale della Lega Italiana Calcio Professionistico, comunemente detta \"Lega Pro\", nata dalla riforma della \"Serie C\" del 2008. Dal 2011 la sede si \u00e8 trasferita da via Palestrina a una nuova e pi\u00f9 funzionale sede nel viale Fratelli Rosselli, sempre nella zona di Porta al Prato.\nNel quartiere di Coverciano c'\u00e8 il Centro Tecnico della nazionale italiana di calcio intitolato al marchese Luigi Ridolfi. In esso si allena la nazionale italiana in preparazione alle partite ufficiali dei campionati del mondo, campionati europei e altre preparazioni specifiche che sono previste nell'anno.\nImpianti sportivi.\nLe attivit\u00e0 sportive praticate a Firenze sono diversificate e dotate di una certa variet\u00e0 di strutture. La zona sportiva principale \u00e8 quella di Campo di Marte, nella zona nord-orientale della citt\u00e0. Qui si trovano lo stadio Artemio Franchi per il calcio, lo stadio di atletica Luigi Ridolfi, quello per il baseball, piscine e campi da tennis. La citt\u00e0 mantiene anche le tradizioni del canottaggio e dell'ippica (Ippodromo delle Cascine). In citt\u00e0 sono presenti anche strutture per sport come il golf, il basket e la scherma.\nCalcio.\nLa ACF Fiorentina (prima \"Associazione Calcio Fiorentina\" e \"Florentia Viola\") o pi\u00f9 comunemente chiamata \"Fiorentina\" \u00e8 la principale societ\u00e0 calcistica di Firenze che milita in Serie A fondata il 29 agosto 1926 dal marchese Luigi Ridolfi.\nNel suo \"palmar\u00e8s\", oltre a due successi in campo internazionale nella Coppa delle Coppe e la Mitropa Cup, vi \u00e8 la conquista di due scudetti (uno nella stagione 1955-1956 e l'altro in quella stagione 1968-1969) di sei Coppe Italia e di una Supercoppa italiana, oltre a essere stata la prima squadra italiana a raggiungere la finale della UEFA Champions League nell'edizione 1956-1957, ed \u00e8 una della poche squadre a livello europeo ad aver giocato tutte le finali delle principali competizioni continentali dell'UEFA (Coppa dei Campioni-Champions League, Coppa UEFA-Europa League e Coppa delle Coppe).\nLe altre squadre di calcio di Firenze sono: l'Associazione Sportiva Dilettantistica Ponte Rondinella Marzocco, la Polisportiva Firenze Ovest A.S.D.,il Porta Romana Oltrarno A.S.D. e il Centro Storico Lebowski, che disputano campionati dilettantistici regionali.\nA Firenze, con l'annesso Museo del Calcio, si trova il Centro Tecnico della nazionale di calcio italiana, nel quartiere di Coverciano.\nCalcio storico.\nIl calcio \"storico\" fiorentino, conosciuto anche col nome di \"calcio in livrea\" o \"calcio in costume\", \u00e8 una disciplina sportiva che affonda le sue origini in tempi molto antichi. A oggi \u00e8 riconosciuto da molti come il padre del gioco del calcio, anche se almeno nei fondamentali ricorda molto pi\u00f9 il rugby.\nGolf.\nPotendo contare la prima associazione golfistica italiana, il Florence Golf Club, a Firenze esiste in citt\u00e0 un altro circolo di golf, il Golf Club Parco di Firenze. Il campo dell'Ugolino, \u00e8 annoverato dallo scrittore statunitense Chris Santella tra i 50 campi pi\u00f9 belli al mondo.\nOgni anno si tiene il Conte of Florence International Approach Championship, un torneo che si svolge sull'Arno nei pressi del Ponte Vecchio con buche che galleggiano sull'acqua. Di durata di tre giorni, in genere i primi due sono riservati al torneo dei professionisti, mentre l'ultimo ai VIP, giornalisti e personalit\u00e0 conosciute.\nAtletica leggera.\nIn citt\u00e0, si svolgono annualmente diverse manifestazioni sportive fra le quali la \"Firenze Half Marathon Vivicitt\u00e0\", la Notturna di San Giovanni (giunta alla 70\u00aa edizione) e l'importante Maratona di Firenze che ha come partenza e arrivo Piazza Duomo.\nCiclismo.\nFirenze \u00e8 stata pi\u00f9 volte arrivo di tappa e arrivo finale del Giro d'Italia:\nFirenze \u00e8 stata la sede dei Campionati Mondiali del 2013 che hanno coinvolto parte della Toscana.\nPallanuoto.\nIn Serie A1 maschile troviamo la centenaria societ\u00e0 gigliata Rari Nantes Florentia, che ha terminato al sesto posto la stagione 2006-2007.\nTre sono le squadre militanti nel campionato di massima serie della pallanuoto femminile: la Fiorentina Waterpolo \u2013 Campione d'Europa (prima volta assoluta per una squadra fiorentina) e d'Italia nel 2007, la Rari Nantes Florentia (conosciuta anche come \"RariGirls\") e la NGM Firenze Pallanuoto.\nPallacanestro.\nLa principale squadra di pallacanestro fiorentina \u00e8 stata la Nuova Pallacanestro Firenze sciolta nel 1995. Oltre a questa sono presenti diverse societ\u00e0 minori:\nPallavolo.\nLa Ruini Firenze vinse 5 scudetti nel decennio 1963-1973.\nScherma.\nFirenze \u00e8 una citt\u00e0 dall'illustre passato schermistico. All'ultracentenario Circolo Raggetti, fondato nel 1908, negli ultimi anni si sono affiancate altre societ\u00e0 emergenti:"}
{"id": "2758269", "revid": "767487", "url": "https://it.wikipedia.org/wiki?curid=2758269", "title": "Zlatarica", "text": "Zlatarica (in bulgaro \u0417\u043b\u0430\u0442\u0430\u0440\u0438\u0446\u0430) \u00e8 un comune bulgaro situato nella regione di Veliko T\u0103rnovo di 5.004 abitanti (dati 2009). La sede comunale \u00e8 nella localit\u00e0 omonima.\nLocalit\u00e0.\nIl comune \u00e8 formato dall'insieme delle seguenti localit\u00e0:"}
{"id": "2758272", "revid": "110157", "url": "https://it.wikipedia.org/wiki?curid=2758272", "title": "Eldingen", "text": "Eldingen \u00e8 un comune di 2.201 abitanti della Bassa Sassonia, in Germania.\nAppartiene al circondario (\"Landkreis\") di Celle (targa CE) ed \u00e8 parte della comunit\u00e0 amministrativa (\"Samtgemeinde\") di Lachendorf."}
{"id": "2758275", "revid": "110157", "url": "https://it.wikipedia.org/wiki?curid=2758275", "title": "Hohne", "text": "Hohne \u00e8 un comune di 1.775 abitanti della Bassa Sassonia, in Germania.\nAppartiene al circondario (\"Landkreis\") di Celle (targa CE) ed \u00e8 parte della comunit\u00e0 amministrativa (\"Samtgemeinde\") di Lachendorf."}
{"id": "2758276", "revid": "122500895", "url": "https://it.wikipedia.org/wiki?curid=2758276", "title": "Sonny Jurgensen", "text": "Carriera professionistica.\nPhiladelphia Eagles.\nJurgensen fu scelto nel corso del quarto giro (43\u00ba assoluto) del Draft NFL 1957 dai Philadelphia Eagles. Inizialmente fu il quarterback di riserva della franchigia, nel 1957 dietro a Bobby Thomason e dal 1958 al 1960, anno quest'ultimo in cui vinse il campionato NFL, alle spalle di Norm Van Brocklin. Dopo il ritiro di Van Brocklin, nel 1961 divenne il giocatore di punta della squadra, disputando una stagione di successo in cui stabil\u00ec il record NFL con 3.723 yard passate e pareggi\u00f2 quello di passaggi da touchdown con 32. Per queste prestazioni fu convocato per il Pro Bowl e inserito nel First-team All-Pro. Dopo un 1963 segnato dagli infortuni, Jurgensen fu scambiato coi Washington Redskins il 1\u00ba aprile 1964 in cambio del quarterback Norm Snead e del cornerback Claude Crabb.\nWashington Redskins.\nJurgensen divenne il titolare dei Redskins nel 1964, venendo convocato per il suo secondo Pro Bowl e inserito nel Second-team All-Pro. Nella stagione successiva, una delle migliori prestazioni della sua carriera giunse contro i Dallas Cowboys, con cui Washington si era trovata in svantaggio per 21-0. Jurgensen pass\u00f2 411 yard, guidando i suoi alla rimonta e vincendo per 34\u201331, con un touchdown segnato su corsa e uno passato.\nNel 1967, Jurgensen super\u00f2 il suo stesso primato con 3.747 yard passate e stabil\u00ec i record NFL stagionali per passaggi tentati (508) e completati (288). L'anno successivo perse la maggior parte delle partite a causa di fratture alle costole e di un'operazione chirurgica al gomito. Riusc\u00ec comunque a pareggiare il record NFL per il pi\u00f9 lungo passaggio della storia, una giocata da 99 yard per Jerry Allen il 15 settembre 1968 contro i Chicago Bears. Curiosamente, tre dei primi quattro passaggi da 99 yard della storia della lega furono da parte di quarterback di Washington (Frank Filchock per Andy Farkas nel 1939 e George Izo per Bobby Mitchell nel 1963 gli altri due). Da allora, nessun altro quarterback dei Redskins ha pi\u00f9 completato un passaggio da 99 yard."}
{"id": "2758279", "revid": "1573940", "url": "https://it.wikipedia.org/wiki?curid=2758279", "title": "Caridosuctor populosum", "text": "Caridosuctor populosum \u00e8 un pesce estinto, imparentato con gli odierni celacanti (\"Latimeria\"). Visse nel Carbonifero medio (circa 320 milioni di anni fa) e i suoi resti sono stati ritrovati in Nordamerica, nel famoso giacimento di Bear Gulch (Montana).\nDescrizione.\nIl corpo di questo pesce, lungo circa 20 centimetri, era molto simile a quello degli odierni celacanti ed era completamente ricoperto da sottili scaglie arrotondate che si sovrapponevano fra loro. Il corpo era allungato e robusto, mentre le pinne erano lobate e muscolose, con raggi ampi e membrane sottili. Il cranio era dotato di pochi denti grandi e di fauci molto ampie. Gli esemplari rinvenuti appartengono a due differenti tipi morfologici: quello pi\u00f9 grande e robusto annoverava probabilmente gli esemplari femminili, mentre quello pi\u00f9 piccolo e snello corrispondeva ai maschi, in base alle analogie con i celacanti attuali.\nClassificazione.\nIl caridosuctor possedeva la forma di un tipico celacanto, e tra i vari celacanti di Bear Gulch era il pi\u00f9 evoluto. In ogni caso, \"Caridosuctor\" non pu\u00f2 essere ascritto alla famiglia Latimeriidae, che raggruppa i celacanti attuali. Altri celacanti rinvenuti nello stesso giacimento comprendono \"Allenypterus\", \"Hadronector donbairdi\" e \"Polyosteorhynchus\".\nStile di vita.\n\"Caridosuctor\" \u00e8 uno dei pesci pi\u00f9 numerosi di Bear Gulch. Viveva in una baia dall'acqua abbastanza profonda, e si cibava con tutta probabilit\u00e0 di piccoli crostacei, che probabilmente risucchiava nelle ampie fauci (il nome \"Caridosuctor\" significa proprio \u201csucchiatore di gamberetti\u201d). Un esemplare di questo pesce \u00e8 stato ritrovato con un crostaceo paleostomatopode (\"Tyrannophontes\" \"acanthocercus\") nella cavit\u00e0 addominale."}
{"id": "2758280", "revid": "110157", "url": "https://it.wikipedia.org/wiki?curid=2758280", "title": "Lachendorf", "text": "Lachendorf \u00e8 un comune di 5.777 abitanti della Bassa Sassonia, in Germania.\nAppartiene al circondario (\"Landkreis\") di Celle (targa CE) ed \u00e8 parte della comunit\u00e0 amministrativa (\"Samtgemeinde\") di Lachendorf."}
{"id": "2758281", "revid": "1829344", "url": "https://it.wikipedia.org/wiki?curid=2758281", "title": "Oxygen (KDE)", "text": "Oxygen Project \u00e8 un progetto creato per fornire un aggiornamento visivo per KDE SC 4, la versione corrente dell'ambiente desktop KDE. Lo scopo originale era quello di creare un nuovo set di icone, ma \u00e8 stato esteso per includere un tema per Plasma, nuovi cursori, un tema per le finestre e suoni. Rappresenta una rottura con l'aspetto precedente di KDE. Il nome Oxygen (ossigeno) \u00e8 nato da uno scherzo tra gli sviluppatori che volevano \"portare una ventata di aria fresca per il desktop\".\nIcone di Oxygen.\nLe icone sono realizzate in formato SVG, che rende possibile il loro ingrandimento per una migliore accessibilit\u00e0.\nStandardizzazione.\nOxygen Project mira ad offrire icone standard, linee guida e una guida di stile. Si basa sulle specifiche di freedesktop.org riguardanti i nomi (\"Standard Icon Naming Specification\") e i temi (\"Standard Icon Theme\"), fornendo coerenza tra le varie applicazioni. C'\u00e8 un continuo lavoro per mantenere queste specifiche nei vari desktop, con set di icone e temi diversi, come il progetto Tango."}
{"id": "2758290", "revid": "113282233", "url": "https://it.wikipedia.org/wiki?curid=2758290", "title": "Lohheide", "text": "Lohheide \u00e8 un territorio extracomunale di 802 abitanti della Bassa Sassonia, in Germania.\nAppartiene al circondario (\"Landkreis\") di Celle (targa CE)."}
{"id": "2758304", "revid": "110157", "url": "https://it.wikipedia.org/wiki?curid=2758304", "title": "Centro culturale internazionale Oscar Niemeyer", "text": "Il Centro culturale internazionale Oscar Niemeyer, popolarmente conosciuto come \"Centro Niemeyer\", \u00e8 un complesso culturale di importanza internazionale che intregra vari eventi artistici e culturali, mostre, musica, teatro e danza, cinema, cibo, parole, istruzione... Situato a Avil\u00e9s, Asturie, (Spagna).\n\"\"Una piazza aperta in tutto il mondo, un luogo di istruzione, cultura e pace\".\" Attualmente il centro e si cala nel paesaggio urbano della \"Villa del Adelantado\", essendo visibile, grazie al suo colore bianco e le dimensioni, da luoghi diversi e da l'aria.\nIl Centro venne inaugurato nel 2011\nOscar Niemeyer: Design.\nIl centenario architetto brasiliano Oscar Niemeyer (creatore di Brasilia e di uno dei miti dell'architettura universale) ha ricevuto il Premio Principe delle Asturie per le Arti nel 1989, essendo l'origine del rapporto dell'architetto con il Principato delle Asturie. Anni dopo, Niemeyer ha dato un grande poryecto il Principato. Il suo design \u00e8 diventato un progetto che mira ad essere uno dei riferimento internazionale nella produzione di contenuti culturali, un settore connesso con l'eccellenza dedicato a istruzione e cultura. Questa \u00e8 l'unica opera di Oscar Niemeyer in Spagna e, nelle sue parole, il pi\u00f9 importante di tutto ci\u00f2 che ha fatto in Europa. Questo \u00e8 stato anche il motivo per il Centro Culturale Internazionale ha ricevuto il nome del suo creatore.\nStruttura.\nIl progetto culturale complesso \u00e8 costituito da cinque pezzi distinti e complementari:\nPasso dopo passo.\nRealizzato da governo della Spagna e nel Principato delle Asturie e che servir\u00e0 come un motore di rigenerazione economica e urbana di un'area degradata e nel processo di trasformazione industriale \u00e8 come la bocca della foce del\nLa prima pietra fu posta nel 2008.\nIl primo edificio ad essere costruito \u00e8 stato destinato per il museo. Abbiamo usato una tecnica all'avanguardia edifici culturali in Spagna per promuovere la propria struttura in meno di un'ora. Altri edifici sono in fase molto avanzata, si possono distinguere chiaramente quale sar\u00e0 la struttura finale del tutto.\nSi \u00e8 aperto nella primavera del 2011\nRigenerazione urbana nella citt\u00e0: \"effetto Niemeyer\".\nIl Centro Culturale Internazionale Oscar Niemeyer \u00e8 una componente molto importante ambientale, dal momento che \u00e8 diventato un fulcro di un ampio processo di rigenerazione urbana, che consentir\u00e0 di recuperare l'estuario Aviles mare pulito ed eliminare il traffico pesante all'interno del porto per guadagnare spazio per lo sport e il tempo libero. Tutto questo \u00e8 stato chiamato 'L'isola dei Innovazione'\nUna conoscenza nodo.\nLa visione del suo creatore si basa su tre pilastri: istruzione, cultura e pace. Niemeyer Center \u00e8 progettato come un magnete in grado di unire questi tre elementi, in grado di attrarre talenti, se un nodo di conoscenza e creativit\u00e0 per essere un luogo di condividerlo. A tal fine, il Niemeyer saranno in rete con alcuni dei centri culturali pi\u00f9 prestigiose della scena internazionale. A questo proposito, nel dicembre 2007, il Centro Niemeyer ha organizzato il primo Global Centri di Cultura di Avil\u00e9s (noto anche come il G8 di Cultura), coinvolgendo, come permanente, il Lincoln Center di New York, il Barbican Centre di Londra, la SydneyOpera House, il Centro Pompidou di Parigi, la Biblioteca di Alessandria, il Tokyo International Forum e l'Hong Kong Cultural Center.\nMa il centro non pretende di essere solo un gateway per il meglio della cultura universale, ma anche una fabbrica per la produzione di contenuti.\nFilm Centre.\nIl Centro dispone di un cinema situato in un edificio polifunzionale.\nIl numero 7 nella sede riga 5 prende il nome dal regista Woody Allen a New York, che ha aperto nella primavera del 2011.\nAllen ha proposto l'idea al governo del Principato delle Asturie, dopo varie visite nella regione delle Asturie. Woody Allen ha dimostrato il suo sostegno al centro di parecchie volte avilesino, visitando la citt\u00e0 e anche nel suo primo film girato in Spagna, Vicky Cristina Barcelona. Inoltre, suonando il clarinetto con la New Orleans Jazz Band al concerto inaugurale del centro.\nNell'ottobre del 2008 la notizia alla stampa che la European Film Academy Film Centre collaborer\u00e0 con il Centro Avil\u00e9s Niemeyer\nGastronomia.\nIl Centro dispone di tre eventi dedicati a questa scienza: il Gastro (ristorante) e cocktail (la Torre) e la bar (in un edificio polifunzionale).\nMostra.\nLa vasta sala espositiva principale si trova nel Duomo. Una seconda sala, pi\u00f9 piccola dimensione sen nel foyer della sala.\nAltre arti.\nEducazione, musica, teatro, danza, ... Centro Niemeyer ospita diversi tipi di manifestazioni artistiche e culturali, inserendoli nella propria programmazione.\nFondazione Centro Culturale Internazionale Oscar Niemeyer.\nNel 2008 ha creato la Fondazione incaricata di fissare attivit\u00e0 del centro culturale. E prima ancora la sua costruzione si stava sviluppando un programma internazionale con visite Vinton Cerf Fatima Mernissi la premi\u00e8re del film Woody Allen, alla presenza del regista statunitense, ecc.\nIl centro ha anche un International Advisory Board, composto da personalit\u00e0 come Stephen Hawking, Vinton Cerf, Woody Allen e Paulo Coelho.\nPremi.\n-\"'Miglior Progetto-National\" Barcelona Meeting Point\n- Miglior progetto urbano Premio \u00c9xito Empresarial en Asturias"}
{"id": "2758309", "revid": "83531", "url": "https://it.wikipedia.org/wiki?curid=2758309", "title": "Giro di Svizzera 1933", "text": "Il Giro di Svizzera 1933, prima edizione della corsa, si svolse dal 28 agosto al 2 settembre 1933 e affront\u00f2 un percorso totale di 1 253\u00a0km con partenza e arrivo dalla citt\u00e0 di Zurigo. Il corridore austriaco Max Bulla si aggiudic\u00f2 la corsa, concludendo in 39h46'46\".\nAl via si presentarono 60 atleti. I ciclisti arrivati al traguardo finale furono 45, mentre 15 si ritirarono, con una percentuale di arrivi pari al 75%."}
{"id": "2758314", "revid": "767487", "url": "https://it.wikipedia.org/wiki?curid=2758314", "title": "Friesoythe", "text": "Friesoythe \u00e8 una citt\u00e0 di 20.599 abitanti della Bassa Sassonia, in Germania.\nAppartiene al circondario (\"Landkreis\") di Cloppenburg (targa CLP)."}
{"id": "2758315", "revid": "2118580", "url": "https://it.wikipedia.org/wiki?curid=2758315", "title": "Coppa J.League 2006", "text": "La J.League Cup 2006 (o Coppa Yamazaki Nabisco 2006), la Coppa di Lega nipponica di calcio, venne vinta dal JEF United Ichihara Chiba.\nA questa competizione hanno preso parte tutte le squadre di J.League 1. Il Gamba Osaka accede direttamente ai quarti a causa della qualificazione alla fase a gironi dell'AFC Champions League. Dalla fase a gironi accedono ai quarti le prime di ogni gruppo e le tre migliori seconde."}
{"id": "2758316", "revid": "124142341", "url": "https://it.wikipedia.org/wiki?curid=2758316", "title": "Loco Ch\u00e1vez", "text": "Loco Ch\u00e1vez \u00e8 una serie a fumetti argentina, ideata e scritta da Carlos Trillo e disegnata da Horacio Altuna.\nPubblicata la prima volta nel 1975 sulla testata giornalistica Clar\u00edn, \u00e8 uno dei principali successi fumettistici del paese, venendo pubblicato per dieci anni consecutivi.\nTrama.\nIl protagonista della storia, Hugo Ch\u00e1vez, detto Loco (matto) \u00e8 un giornalista che vive a Buenos Aires e indaga, in chiave comica, sui drammi quotidiani delle persone. In pi\u00f9 di un'occasione si caccia in situazioni imbarazzanti o paradossali, e spesso ha a che fare con belle donne con le quali a volte intrattiene relazioni sentimentali, ma non sono poche le volte in cui Loco va in bianco. Loco \u00e8 dotato di una buona cultura ed \u00e8 tifoso della squadra di calcio del Racing. Tra i personaggi ricorrenti nelle vicende del protagonista ci sono il suo caporedattoe Balderi, la timida collega fotografa Pampita, l'amico pubblicitario e donnaiolo Malone, il portinaio Homero.\nHoracio Altuna nel disegnarlo sembra si sia ispirato a se stesso."}
{"id": "2758319", "revid": "339392", "url": "https://it.wikipedia.org/wiki?curid=2758319", "title": "J. League Cup 2006", "text": ""}
{"id": "2758320", "revid": "767487", "url": "https://it.wikipedia.org/wiki?curid=2758320", "title": "L\u00f6ningen", "text": "L\u00f6ningen \u00e8 una citt\u00e0 di 13.196 abitanti della Bassa Sassonia, in Germania.\nAppartiene al circondario (\"Landkreis\") di Cloppenburg (targa CLP)."}
{"id": "2758321", "revid": "2229815", "url": "https://it.wikipedia.org/wiki?curid=2758321", "title": "Guarnieri d'Urslingen", "text": "Biografia.\nLe origini.\nOriginario di Irslingen, antico borgo nei pressi della cittadina di Dietingen, in Svevia, dove nacque intorno al 1308, presso la famiglia nobile tedesca degli Urslingen, dal duca Corrado VI e da madre appartenente alla dinastia degli Zimmern. Dal padre eredit\u00f2 il titolo di duca di Irslingen; era nipote dei duchi di Spoleto. Secondo l'albero genealogico degli Urslingen, Guarnieri avrebbe avuto un figlio legittimo, di cui per\u00f2 non si hanno chiare informazioni dal punto di vista storico.\nLe prime battaglie.\nNel 1338 fu al servizio di Venezia contro Verona, per combattere contro le milizie di Mastino II della Scala. Nel 1339, alla fine della battaglia, entr\u00f2 a far parte della Compagnia di San Giorgio, finanziata dagli Scaligeri, con Lodrisio Visconti, Rinaldo di Giver detto Malerba e Corrado di Landau detto il Conte Lando, per partecipare a una guerra contro il ducato di Milano. Partecip\u00f2 cos\u00ec alla Battaglia di Parabiago, ma venne poi sconfitto con i suoi compagni a Canegrate dalle truppe milanesi di Luchino Visconti.\nLa Grande Compagnia.\nNel 1342 combatt\u00e9 al servizio di Pisa nella guerra contro Firenze, le cui truppe erano guidate da Malatesta III Malatesta. Alla fine del conflitto, fu poi licenziato, ed in seguito fond\u00f2 una propria compagnia di ventura, con il nome di Grande Compagnia (o Compagnia della Corona), insieme ad Ettore Conte di Panigo e Muzzarello da Cuzzano. In questa compagnia presero parte circa 3.500 venturieri e mercenari (per lo pi\u00f9 tedeschi, magiari e italiani), e lo stesso Urslingen ne assunse il ruolo di capitano. Con tale compagnia inizi\u00f2 a guerreggiare e devastare diverse localit\u00e0 in Toscana ed Umbria, per attaccare le citt\u00e0 di Firenze, Siena e Perugia.\nSi diresse poi in Romagna in soccorso di Francesco Ordelaffi contro i pontifici. Sconfitti questi ultimi, punt\u00f2 contro Bologna, e questa situazione indusse Taddeo Pepoli, governatore della citt\u00e0, a riunirsi con i suoi alleati per organizzare la difesa della citt\u00e0 con oltre 3.000 cavalieri, che furono inviati con molti fanti lungo il corso del Lamone, dove si allinearono agli ordini del figlio Giovanni e di Giberto da Fogliano.\nGuarnieri d'Urslingen decise perci\u00f2 di evitare Bologna e punt\u00f2 contro Rimini, dove, con l'appoggio dei Montefeltro, si scontr\u00f2 con le truppe di Malatestino II Malatesta, signore della citt\u00e0 romagnola, in una battaglia durata ventinove giorni. Terminato lo scontro senza vincitori n\u00e9 vinti, Guarnieri fece un accordo con il Malatesta in base al quale ricevette una grossa somma di denaro, in cambio dell'appoggio nella guerra contro Ferrantino Malatesta. L'alleanza risult\u00f2 vittoriosa, conquistando prima Fossombrone e poi Fano, dove entr\u00f2 il giorno di Natale.\nAll'inizio del 1343 Guarnieri si rec\u00f2 a Bologna, dove si incontr\u00f2 con il Pepoli. La Grande Compagnia pass\u00f2 quindi al servizio dei comuni di Bologna, Ferrara, Verona, Imola, Faenza, Ravenna e Rimini, in cambio di enormi compensi. Inoltre con il Pepoli fece un accordo in cui obbligava la Grande Compagnia a non far danni ovunque si trovasse, e per questo, furono anche marchiati i loro cavalli per il loro riconoscimento. Partiti da Bologna puntarono contro Modena. Azzo da Correggio lo utilizz\u00f2 per combattere contro Obizzo d'Este. Subito dopo per\u00f2, pass\u00f2 dalla parte dell'avversario, convinto da Brandaligi da Marano. Con la guida di Guidoriccio da Fogliano, tocc\u00f2 alcune localit\u00e0 nel modenese, fino poi ad arrivare alle porte di Modena, dove le truppe degli estensi somministrarono vettovaglie alla compagnia. Subito dopo, Guarnieri e la Grande Compagnia, saccheggiarono e distrussero diverse citt\u00e0 del reggiano, tra le quali Correggio.\nNemico di Dio, della piet\u00e0 e della misericordia.\nNel marzo del 1343, inizi\u00f2 la guerra prima contro Mantova e poi contro Padova. Da questi ultimi, guidati da Ubertino da Carrara, furono bloccati. Ci\u00f2 nonostante, commisero ovunque danni e violenze, rispettando in pieno (come far\u00e0 anche nelle battaglie successive) ci\u00f2 che era scritto nella sua insegna d'argento che portava al petto: \"Duca Guarnieri, signore della Gran Compagnia, nemico di Dio, della piet\u00e0 e della misericordia\". Finita la tregua tra scaligeri e viscontei, venne diffidato dal marchese di Ferrara a lasciare la zona con tutti i suoi uomini. Perci\u00f2, condusse i suoi uomini sul Po per allontanarli dai domini degli Estensi e degli Scaligeri e divise la compagnia per schiere o insegne: 10 bandiere proseguirono per la Toscana, al fine di portarsi a Lucca (nel Frignano tuttavia subirono numerose perdite per gli attacchi degli abitanti degli Appennini), 8 puntarono su Carpi. I rimanenti attraversarono il Po e ritornarono in Germania. L'Urslingen fu catturato a Ferrara e liberato solo dopo avere pagato una somma di denaro. Rientr\u00f2 cos\u00ec in Germania passando per le alpi friulane.\nIl ritorno in Italia.\nNell'agosto del 1347 Guarnieri d'Urslingen ritorn\u00f2 in Italia, al servizio del re Luigi I d'Ungheria contro il regno di Napoli, poich\u00e9 costui volle vendicare la morte del fratello Andrea, ucciso dalla moglie Giovanna I d'Angi\u00f2. A capo di 500 cavalieri, affront\u00f2 diverse battaglie contro gli Angioini in Abruzzo, in particolare a L'Aquila, appoggiato da Ugolino da Fano. Dopo due mesi di battaglia, riusc\u00ec ad arrivare nei pressi di Napoli, dove venne affrontato dalle milizie di Luigi di Taranto. Le operazioni si conclusero in ottanta giorni con la conquista del Regno ed il ritiro di Luigi di Taranto a Capua. \nL'anno successivo, nel 1348, l'Urslingen venne arrestato e imprigionato con l'accusa di connivenza con la regina Giovanna d'Angi\u00f2 e il suo nuovo marito, Luigi di Taranto (rifugiatisi in Provenza). Venne poi liberato e licenziato con la sua compagnia.\nPass\u00f2 al soldo dei Caetani di Fondi e raccolse 3000 uomini per combattere contro gli Orsini a Supino. Qui, a capo di 350 uomini, assalt\u00f2 il castello, ma furono tutti uccisi dai difensori. Poi per\u00f2 ottenne numerosi successi nella campagna romana, dove distrusse e saccheggi\u00f2 Anagni, perch\u00e9 i cittadini uccisero 12 suoi ambasciatori. Perugia ed altri comuni costituirono un esercito di 3.000 cavalieri e ne diedero il comando ad Alamanno degli Obizzi: Guarnieri dovette ripiegare perch\u00e9 gli uomini a sua disposizione, a causa della peste, si ridussero a 2.000 elementi. \nSubito dopo, il condottiero tedesco pass\u00f2 al servizio dello Stato della Chiesa, per il quale conquist\u00f2 diversi territori.\nSuccessivamente, nel mese di luglio entr\u00f2 vittoriosamente a Napoli con Giovanni Pipino d'Altamura e 1.500 uomini. Il mese successivo, sempre a Napoli accolse la regina Giovanna d'Angi\u00f2 ed il marito, rientrati dalla Provenza: durante i festeggiamenti, arm\u00f2 cavaliere Luigi di Taranto, il quale a sua volta, arm\u00f2 numerosi napoletani. Nel settembre dello stesso anno, con 1.200 uomini attacc\u00f2 la rocca di Lucera e costrinse il conte di Apice alla resa. La localit\u00e0 venne poi attaccata dalle truppe di Corrado Lupo, che il duca Guarnieri cerc\u00f2 di difendere insieme all'Altamura, ma venne sconfitto. Nel 1349, con il ritiro di Luigi di Taranto, Guarnieri d'Urslingen divenne vicer\u00e9 in Puglia, titolo che per\u00f2 abbandon\u00f2 subito per puntare su Napoli. Mentre cercava di marciare verso la capitale angioina, Guarnieri e i suoi uomini subirono un'imboscata da parte delle truppe del voivoda di Transilvania, Stefano Laczkfy e venne sconfitto.\nDa Napoli venne trasferito nuovamente in Puglia e messo alla guardia di Corneto, con 400 barbute. Da prigioniero, si accord\u00f2 con il Lupo e form\u00f2 un esercito di 7000 cavalieri magiari, tedeschi, napoletani e di 2000 fanti lombardi per combattere contro Stefano di Transilvania. Partite dalla Puglia, le truppe toccarono diverse localit\u00e0 pugliesi e campane, distruggendole e saccheggiandole, arrivando sino a Napoli, ma questa volta, il duca Guarnieri riusc\u00ec a sconfiggere il Lackzfy. Stefano di Transilvania fu costretto a pagare compensi all'avversario per la sconfitta subita, ma fu restio ad accontentare le esigenze dei mercenari, e per questo l'Urslingen si alle\u00f2 con il Lupo, il Conte Lando e Fra Moriale per cercare di ucciderlo e lo obblig\u00f2 a rifugiarsi con i suoi uomini a Manfredonia. In seguito, il duca di Urslingen devast\u00f2 e saccheggi\u00f2 diverse zone del casertano e del napoletano.\nNel 1350 si alle\u00f2 con Giovanni di Vico per depredare il Patrimonio, alla cui difesa si trov\u00f2 Jacopo de' Gabrielli da Gubbio, e danneggi\u00f2 il castello di Valentano. Negli stessi giorni stipul\u00f2 con Luigi di Taranto un accordo in cui ottenne 100.000 fiorini ed altri 100.000 fiorini gli vennero promessi alla consegna di Capua, Aversa e di altre terre. Nel maggio dello stesso anno, abbandonato il Meridione d'Italia, Guarnieri combatt\u00e9 per le citt\u00e0 di Faenza e Forl\u00ec contro il rettore di Romagna Astorgio di Durafort. Qualche mese dopo, serv\u00ec Giacomo Pepoli sempre per colpire i legati pontifici e conquist\u00f2 Bologna per poi depredarla interamente. Nel mese di ottobre, la citt\u00e0 emiliana fu venduta dal Pepoli ai Visconti, e Guarnieri e i suoi uomini la dovettero abbandonare. Bologna venne poi nuovamente assediata dall'Urslingen, passato al servizio del Durafort, ma questa volta venne sconfitto dall'esercito di Galeazzo II Visconti.\nGli ultimi anni.\nNel 1351 l'esercito pontificio si sciolse, e non riuscendo pi\u00f9 a pagare, Guarnieri d'Urslingen e la sua compagnia conobbero un periodo di inattivit\u00e0 e di miseria. Fu poi per tre mesi al servizio di Mastino II della Scala e successivamente dei Visconti. Ritorn\u00f2 poi in Svevia dove mor\u00ec il 5 febbraio 1354. Dopo la sua morte, il comando della Grande Compagnia fu assunto da Fra Moriale."}
{"id": "2758322", "revid": "329581", "url": "https://it.wikipedia.org/wiki?curid=2758322", "title": "Serie A 1982-1983 (rugby a 15)", "text": "La serie A 1982-83 fu il 53\u00ba campionato nazionale italiano di rugby a 15 di prima divisione.\n in due fasi a differenza dell'elaborata edizione precedente: la prima di esse prevedeva due gironi di merito e la seconda altri due per obiettivi diversi, uno per lo scudetto e uno per la salvezza.\nCampione d'Italia fu il , alla prima vittoria con il nome della nota azienda d'abbigliamento e primo club a vincere tre scudetti con tre sponsor differenti nonch\u00e9 infine unico, fino al 2007-08, tra tutti i pluricampioni d'Italia a non avere mai vinto il titolo senza il marchio di uno sponsor sulle maglie.\nA retrocedere in serie B furono e nonch\u00e9 le neopromosse e ; tra i debutti, da segnalare i di Piacenza, che riuscirono a guadagnare la permanenza in massima serie per un punto, e il , fondato appena 12 anni prima, vincitore del pool salvezza e nono assoluto alla sua prima stagione di serie A.\nFormula.\nLe 16 squadre furono ripartite in due gironi paritetici da 8 squadre ciascuno che si affrontarono a girone all'italiana; le prime quattro squadre di ogni girone accedettero alla poule scudetto della seconda fase, mentre le ultime quattro alla poule salvezza, anch'esse a girone all'italiana.\nLa vincitrice della poule scudetto fu campione d'Italia, le ultime quattro della poule salvezza scesero in serie B."}
{"id": "2758323", "revid": "57342", "url": "https://it.wikipedia.org/wiki?curid=2758323", "title": "El Clar\u00edn", "text": ""}
{"id": "2758329", "revid": "228587", "url": "https://it.wikipedia.org/wiki?curid=2758329", "title": "Monte Calvi (Livorno)", "text": "Il Monte Calvi \u00e8 un rilievo di 646 in provincia di Livorno.\nPosto prevalentemente nel comune di Campiglia Marittima, tocca anche i comuni di San Vincenzo, Castagneto Carducci, Suvereto. La vetta ricade all'interno del territorio del comune di San Vincenzo.\n\u00c8 il pi\u00f9 alto monte della provincia di Livorno (per quanto riguarda il territorio continentale), mentre sull'isola d'Elba ci sono alcune vette sopra i 600 m slm. (la pi\u00f9 alta \u00e8 il Monte Capanne). \u00c8 invece esattamente della stessa altitudine l'Isola di Montecristo.\n\u00c8 stato riconosciuto anche come sito di interesse comunitario (SIC), per la sua elevata diversit\u00e0 floristica e faunistica.\nLa vegetazione \u00e8 tipicamente mediterranea; nella fascia meno elevata (fino a 400 m di altezza) sono presenti uliveti e macchia mediterranea. Nell'area si concentrano numerose specie di orchidee spontanee."}
{"id": "2758336", "revid": "2013950", "url": "https://it.wikipedia.org/wiki?curid=2758336", "title": "Storia della letteratura albanese", "text": "La letteratura albanese si riferisce alla letteratura in lingua albanese e riflette le fasi storiche della storia dell'Albania.\nLetteratura albanese antica.\nQuesta fase si riferisce alle prime testimonianze di scritti in lingua albanese. In questo periodo la principale preoccupazione era la difesa dell'identit\u00e0 albanese. Gli autori provengono dalla parte nord del paese.\nLe cronache di Marin Barleti riferiscono l'esistenza di annali gi\u00e0 nel XIII secolo, che tuttavia non ci sono giunti, forse perch\u00e9 vennero distrutti durante la dominazione ottomana.\nIl primo documento scritto \u00e8 una formula di battesimo del 1462, scritta dall'arcivescovo di Durazzo per permettere alle famiglie di battezzare i bambini nelle proprie case, a causa della repressione subita dalla religione e dal cristianesimo.\nDel 1555 \u00e8 \"Meshari\" (\"Il Messale\"), di Gjon Buzuku, il cui testo presenta una lingua gi\u00e0 elaborata, casualmente scoperto nel 1740 da un prete cossovaro.\nNon si tratta di un testo letterario, ma di una traduzione di testi religiosi, un libro di preghiere e di riti cattolici. Il titolo originale non \u00e8 conosciuto perch\u00e9 manca la copertina, mentre si risale all'autore da una citazione nella terza pagina.\nL'autore concepisce questo testo in difesa del cattolicesimo e della lingua albanese, entrambi repressi dal dominio turco.\nScritto in lingua ghega (dialetto del nord), ha un indiscutibile valore linguistico perch\u00e9 funge da modello paragone tra la lingua albanese attuale e quella del medioevo.\nAltre figure degne di nota del medesimo periodo furono:\nBejtexhi.\nTra la met\u00e0 del XVIII e la met\u00e0 del XIX secolo si svilupp\u00f2 la letteratura dei \"Bejtexhi\" (scrittori di versi): i versi religiosi sono di ambito musulmano e non pi\u00f9 cristiano, e ci sono anche temi non religiosi, come la bellezza della donna e l'amore. I testi sono in lingua albanese, pur con l'abbondante presenza di parole persiane, ma viene utilizzato l'alfabeto arabo. Erano diffuse in forma prevalentemente manoscritta.\nI \"Bejtexhi\" praticavano una forma di Islam, priva di Ramadan e divieti alimentari.\nTra i pi\u00f9 famosi poeti del periodo:\nLotta di liberazione.\nNella seconda met\u00e0 del XIX secolo e fino all'indipendenza nel 1912, il periodo della lotta di liberazione (\"risorgimento nazionale\", o \"Rilindia komb\u00ebtare\".\nLa maggior parte degli scrittori era in esilio e la letteratura era concepita come servizio e sostegno per il popolo. Si sviluppa in modo particolare la poesia patriottica, che inneggia alla liberazione. \u00c8 presente una grande attenzione per il folklore nazionale e si ricercano miti e favole nelle storie tramandate oralmente. \nLo scrittore pi\u00f9 noto del periodo \u00e8 Naim Frash\u00ebri, facente parte dei \"Bejtexhi\". Da Istanbul (forse in esilio, forse per seguire il padre), partecip\u00f2 alla lotta di liberazione, anche attraverso le armi.\nHa scritto testi filosofici, liriche, saggi, soprattutto in difesa della lingua albanese.\nAndon \u00c7ajupi: proveniente dalla scuola di Scutari, era un uomo di grande cultura e conosceva molte lingue. Fu esiliato in Egitto, dove continu\u00f2 la propria attivit\u00e0 letteraria, scrivendo poesie patriottiche, testi satirici, una tragedia e una commedia.\nAltri scrittori del periodo furono Ndre Mjeda e Asdreni (pseudonimo).\nIndipendenza.\nCon la monarchia di re Zog, dopo la prima guerra mondiale si formano due distinte correnti letterarie: quella \"progressista-democratica\" e quella \"antipopolare-reazionaria\".\nLa prima si propone di denunciare i problemi del paese, come il latifondo e ne sono rappresentanti:\nLa seconda appoggiava il sistema politico/economico esistente. Ne furono rappresentanti:\nLotta antifascista.\nNel 1939 l'Albania venne occupata dall'Italia e tema di molti testi letterari inneggiano alla lotta di liberazione contro l'occupante. Tra i suoi rappresentanti Varfi, Siliqi, Sterjo Spasse, Gjata, Koreshi.\nLa situazione dell'Albania, in preda agli eserciti italiano, tedesco e greco \u00e8 descritta ironicamente da Kadare in \"La citt\u00e0 di pietra\").\nRealismo socialista.\nNel secondo dopoguerra con la presa di potere da parte del partito comunista e di Enver Hoxha, si sviluppa il realismo socialista: scrittori e intellettuali sono chiamati a indottrinare le masse e la letteratura diventa uno strumento politico e gli oppositori finiscono nelle carceri. Manca il confronto con le altre letterature europee.\nIn questo contesto si muove la figura di Ismail Kadare che domina il panorama letterario albanese sin dal 1958. I suoi romanzi sono tradotti in tutte la lingue europee e in qualche lingua asiatica. \u00c8 stato accusato di non aver mai assunto una posizione chiara nei confronti del governo e non ha mai fatto un giorno di prigione. Lo studioso Sinani ha scritto \"Dossier K\", rifacendosi probabilmente a \"Dossier H\", scritto dallo stesso Kadare, che racconta di due studiosi occidentali che intraprendono un viaggio per scoprire se l'epica fosse nata in Albania o in Grecia. Questi portano con s\u00e9 dei magnetofoni che in Albania vengono distrutti dalla gente perch\u00e9 pensa siano spie del governo.\n\"Dossier K\" riporta le varie censure che il governo avrebbe fatto a Kadare, che tuttavia non furono attuate per la gi\u00e0 consolidata notoriet\u00e0 dello scrittore. Egli \u00e8 chiamato solo una volta, infatti,a chiedere scusa per una poesia che avrebbe potuto minacciare la quiete pubblica.\nDopo la caduta del regime vive in Francia e in Albania. Nei suoi romanzi si ripercorre la speranza del popolo albanese, le tappe della sua storia, e si trovano molti riferimenti a vecchi riti, leggende, drammi, vizi, virt\u00f9, metafore e simboli.\nMolti altri scrittori furono tacitati dal regime:\nNumerosi intellettuali furono costretti all'esilio:\nDopo la caduta del regime di Hoxha.\nNel corso degli anni ottanta la poesia diventa pi\u00f9 filosofica e negli anni novanta il crollo della dittatura segna una nuova era per la letteratura: iniziano a circolare le opere di scrittori finiti in carcere sotto il regime.\nAltri giovani scrittori si allontanano dall'Albania dopo il '90 (Ron Kubati, Valdete Antoni, Elvira Dones, Anilda Ibrahimi, Ornela Vorpsi, Irma Kurti, Fatos Kongoli): tutti nella loro prima opera parlano dell'Albania della loro infanzia. Non tutti vivono attualmente in Italia ma tutti scrivono in lingua italiana.\nTra gli scrittori contemporanei si ricorda Gazmend Kapllani. Il suo \"Breve diario di frontiera\" \u00e8 apparso in traduzione italiana nel 2015."}
{"id": "2758337", "revid": "110157", "url": "https://it.wikipedia.org/wiki?curid=2758337", "title": "Nokia 6131", "text": "Il Nokia 6131 \u00e8 un telefono cellulare prodotto dall'azienda finlandese Nokia e messo in commercio nel febbraio del 2006, che utilizza il sistema operativo Symbian OS Serie 40 v3.\nDispone di tecnologie moderne come il push-to-talk e il Bluetooth, di una fotocamera digitale da 1.3 megapixel, di uno schermo interno QVGA da 240x320 e uno esterno da 128x160, di un lettore multimediale di file in formato Mp3, Mp4 e 3gp.\nHa un design ergonomico e facilmente riconoscibile.\nCaratteristiche.\ncontatti, appunti e voci in agenda) espandibile con MicroSD fino a\n2 GB\nVarianti.\nIl Nokia 6131 dispone di varie varianti:"}
{"id": "2758342", "revid": "1226", "url": "https://it.wikipedia.org/wiki?curid=2758342", "title": "Arco scenico", "text": "Nei cosiddetti \"teatri all'italiana\", l'arco scenico \u00e8 il grande arco situato nella parte superiore del palcoscenico e che ne delimita lo spazio incorniciandolo e separandolo da quello destinato agli spettatori.\nOltre a separare il palcoscenico dalla platea, ossia la sala del teatro dal luogo di azione, l'arco scenico \u00e8 un elemento architettonico che pu\u00f2 assumere varie forme e pu\u00f2 essere costruito con diversi materiali, generalmente in muratura. \nOltre al fine ornamentale, l'arco scenico ha una costante di rilievo nell'acustica generale del teatro."}
{"id": "2758344", "revid": "6923", "url": "https://it.wikipedia.org/wiki?curid=2758344", "title": "Faiveley", "text": "La Faiveley, oggi Faiveley S.A., \u00e8 un'azienda multinazionale di produzione e fornitura di accessori ferroviari per ferrovie e locomotive elettriche; \u00e8 conosciuta universalmente come produttrice di pantografi monobraccio per locomotori e treni elettrici.\nStoria.\nIl primo stabilimento di produzione venne creato a Saint-Ouen (Senna-Saint-Denis) da Louis Faiveley nel 1919. Nel 1930 tra le altre produzioni furono presentati i dispositivi per le porte scorrevoli dei rotabili ferroviari. Nel 1935 la Faivelay da ditta individuale si trasform\u00f2 in societ\u00e0 anonima. La sua produzione di dispositivi per la captazione di corrente si specializz\u00f2 sempre pi\u00f9 e nel 1955 il suo \"monobraccio\" fu protagonista del record mondiale di velocit\u00e0 a 331\u00a0km/h. Negli anni sessanta la Faivelay s.a. entr\u00f2 nella produzione dei sistemi elettronici di bordo dei rotabili ferroviari e negli anni settanta svilupp\u00f2 il pantografo modello AMDE per alta velocit\u00e0. Da quegli anni i pantografi Faivelay divennero tra i componenti essenziali dei record di velocit\u00e0 dei TGV.\nL'acquisizione di ulteriori settori di produzione a partire dagli anni sessanta fu accompagnata dall'espansione del marchio in altri paesi europei e del mondo. La societ\u00e0 \u00e8 presente con proprie filiali o stabilimenti in Spagna, Brasile, Italia, USA e in Giappone.\nNel mese di dicembre del 2016 la societ\u00e0 passa sotto il controllo del gruppo americano Wabtec."}
{"id": "2758354", "revid": "767487", "url": "https://it.wikipedia.org/wiki?curid=2758354", "title": "Una notte (film 2007)", "text": "Una notte \u00e8 un film del 2007 diretto da Toni D'Angelo.\nLa pellicola, interamente girata a Napoli, costituisce in assoluto il primo lungometraggio diretto da Toni D'Angelo.\nTrama.\nSalvatore, Annamaria, Alfonso e Riccardo sono quattro quarantenni di estrazione sociale borghese, originari di Napoli ma residenti altrove per motivi di lavoro. Un giorno fanno ritorno nella loro citt\u00e0 per il funerale di un comune amico, Antonio.\nDopo la veglia funebre, i quattro decidono di cenare insieme e cos\u00ec, durante la serata, iniziano a raccontarsi le novit\u00e0 ma anche a ricordare gli avvenimenti del loro passato.\nAd un certo punto della serata, il gruppo decide di chiamare un altro amico, Luigi, che li porter\u00e0 in giro per tutta la notte a bordo di un taxi guidato da Raffaele, un uomo umile e semplice che dar\u00e0 al gruppo vere e proprie lezioni di vita.\nE cos\u00ec, il mattino seguente, ognuno di loro si trover\u00e0 a tirare le somme della propria vita."}
{"id": "2758357", "revid": "729019", "url": "https://it.wikipedia.org/wiki?curid=2758357", "title": "Flodo Span", "text": "Flodo Span \u00e8 un membro gassoso del Corpo delle Lanterne Verdi. Non possiede un corpo tangibile, e mantiene insieme il suo corpo con il suo anello. Fu amico di Hal Jordan, e un membro del Corpo delle Lanterne Verdi dei Kylminade.\nSettore senziente 3600.\nQuando Sinestro si alle\u00f2 con il settore senziente 3600 per sconfiggere il Corpo delle Lanterne Verdi della Terra (Hal Jordan, Arisia, John Stewart, Katma Tui, Kilowog, Ch'p e Salaak), Hal chiam\u00f2 le Lanterne Verdi di Kylminade perch\u00e9 potessero aiutarli a sconfiggerlo. Infine, fu Flodo Span che riusc\u00ec a sconfiggere il Settore 3600 utilizzando il suo anello del potere per espandersi nell'intero il settore. Lo sforzo lo avvicin\u00f2 alla pazzia, finch\u00e9 il suo anello non riusc\u00ec a rimetterlo insieme nella sua taglia normale, dopo aver ridotto il Settore 3600 alle dimensioni di una palla da baseball. Con il Settore 3600 fuori combattimento, Sinestro fu velocemente sconfitto e portato sul pianeta Oa per essere giudicato.\nImplosione della Batteria del Potere.\nL'azione pi\u00f9 degna di nota di Flodo Span, fu quando aiut\u00f2 Hal Jordan nel viaggio attraverso la barriera dimensionale per parla re con i Guardiani dell'Universo, dopo che l'esecuzione di Sinestro port\u00f2 all'implosione della Batteria del Potere Centrale su Oa, e il conseguente assorbimento degli anelli del potere delle Lanterne Verdi. Flodo e Hal riuscirono ad arrivare dai Guardiani, ma nel farlo, l'anello di Flodo fu assorbito dalla Batteria Centrale e la sua forma gassosa scomparve.\nLa notte pi\u00f9 profonda.\nFlodo \u00e8 una delle molte Lanterne Verdi ad essere risvegliato dalla sua tomba per divenire una Lanterna Nera. E fu anche una delle prime Lanterne Nere a battersi contro le viveti Lanterne Verdi di Oa.\nGiuramento.\nFlodo possiede un suo proprio giuramento nei fumetti:\n\"\"Once there was but darkness\",&lt;br&gt;\n\"full and forever\"--&lt;br&gt;\n\"but then came the light\"&lt;br&gt;\n\"of the Green Lantern\"--&lt;br&gt;\n\"and then myself-- to do it justice!\"\n\"Una volta non vi era che l'oscurit\u00e0\",&lt;br&gt;\n\"piena e per sempre\"--&lt;br&gt;\n\"ma poi venne la luce\"&lt;br&gt;\n\"della Lanterna Verde\"&lt;br&gt;\n\"e quindi io--per farne giustizia!\"\""}
{"id": "2758363", "revid": "287204", "url": "https://it.wikipedia.org/wiki?curid=2758363", "title": "Bank Austria Tennis Trophy 1996", "text": "Il Bank Austria Tennis Trophy 1996 \u00e8 stato un torneo di tennis giocato sul cemento indoor. \u00c8 stata la 22\u00aa edizione del Bank Austria Tennis Trophy, che fa parte della categoria Championship Series nell'ambito dell'ATP Tour 1996. Il torneo si \u00e8 giocato al Wiener Stadthalle di Vienna in Austria, dal 7 al 14 ottobre 1996.\nCampioni.\nSingolare maschile.\n Boris Becker ha battuto in finale Jan Siemerink 6\u20134, 6\u20137 (7\u20139), 6\u20132, 6\u20133\nDoppio maschile.\n Evgenij Kafel'nikov / Daniel Vacek hanno battuto in finale Menno Oosting / Pavel V\u00edzner 7\u20136, 6\u20134"}
{"id": "2758368", "revid": "21880", "url": "https://it.wikipedia.org/wiki?curid=2758368", "title": "Caridosuctor", "text": ""}
{"id": "2758370", "revid": "1886285", "url": "https://it.wikipedia.org/wiki?curid=2758370", "title": "Mas de Daumas Gassac", "text": "Mas de Daumas Gassac \u00e8 un produttore di vino francese della regione Languedoc, classificato come Vin de Pays de l'H\u00e9rault poich\u00e9 utilizza variet\u00e0 di vitigni non permessi dalla propria Appellation d'origine contr\u00f4l\u00e9e (AOC). Produce sia rossi che bianchi e si trova nel sud della Francia, nel comune di Aniane. A dispetto della sua modesta appellazione e localizzazione, ha ricevuto l'unanime approvazione: per il giornale statunitense The Times \u00e8 buono come un \u201cLatour\u201d e per la rivista francese GaultMillau \u00e8 il \"Lafite Rothschild della Languedoc-Roussillon\".\nStoria.\nLa famiglia Daumas vendette la propriet\u00e0 ad Aim\u00e9 Guibert, ex produttore di guanti che piant\u00f2 la vite nel 1974. Seguendo i consigli di Henri Enjalbert, professore di geografia dell'Universit\u00e0 di Bordeaux, secondo il quale il microclima della propriet\u00e0 era stranamente favorevole per la coltivazione del vino in una regione cos\u00ec calda, il primo vino fu prodotto nel 1978 con l'assistenza dell'enologo \u00c9mile Peynaud.\nMas de Daumas Gassac fu il primo a dimostrare che un vino senza AOC (come un semplice Vin de Pays de l'H\u00e9rault) poteva essere un ottimo vino rosso, capace di invecchiare e raggiungere prezzi simili ai pi\u00f9 blasonati Bordeaux.\nAim\u00e9 Guibert \u00e8 apparso nel film-documentario Mondovino, affermando \"il vino \u00e8 morto\".\nNella propriet\u00e0 sono coltivati pi\u00f9 di 50 ettari, soprattutto Cabernet Sauvignon, ma anche Merlot, Cabernet Franc, Pinot Nero, Tannat, Nebbiolo, Barbera e Dolcetto. I vini bianchi sono prodotti con Chardonnay, Viognier e Petit Manseng, ma anche Marsanne, Roussane, Chenin Blanc, Sercial, e Muscat."}
{"id": "2758372", "revid": "287204", "url": "https://it.wikipedia.org/wiki?curid=2758372", "title": "Tribolo (agricoltura)", "text": "Il tribolo, in latino tribulum (che deriva dal plostellum punicum importato dai cartaginesi), \u00e8 un antico strumento di cui si trova la descrizione anche nella letteratura latina. Il suo utilizzo in agricoltura pu\u00f2 essere paragonato ad una primitiva macchina trebbiatrice. Descritto come una larga pietra con scanalature od una larga tavola che aveva nella parte inferiore oggetti acuminati come chiodi in ferro, pezzi di conchiglie, selci o vetri, la stessa veniva trascinata con la forza animale sul grano o altri tipi di cereali, a volte una persona ci stava in piedi per aumentare la forza di attrito e la sua efficacia."}
{"id": "2758377", "revid": "547992", "url": "https://it.wikipedia.org/wiki?curid=2758377", "title": "Gianni Martucci", "text": ""}
{"id": "2758381", "revid": "715388", "url": "https://it.wikipedia.org/wiki?curid=2758381", "title": "Bank Austria Tennis Trophy 1996 - Singolare", "text": "Il singolare del Bank Austria Tennis Trophy 1996 \u00e8 stato un torneo di tennis facente parte dell'ATP Tour.\nFilip Dewulf era il detentore del titolo, ma ha perso nel 1\u00ba turno contro Goran Ivani\u0161evi\u0107.\nBoris Becker ha battuto in finale 6\u20134, 6\u20137 (7\u20139), 6\u20132, 6\u20133 Jan Siemerink."}
{"id": "2758385", "revid": "30677", "url": "https://it.wikipedia.org/wiki?curid=2758385", "title": "Sirhind-Fatehgar", "text": ""}
{"id": "2758394", "revid": "47112", "url": "https://it.wikipedia.org/wiki?curid=2758394", "title": "Coro della brigata alpina tridentina", "text": ""}
{"id": "2758396", "revid": "104458", "url": "https://it.wikipedia.org/wiki?curid=2758396", "title": "Emil J\u00f6nsson", "text": "In seguito al matrimonio ha aggiunto al proprio il cognome della coniuge e si \u00e8 iscritto alle gare come Emil J\u00f6nsson Haag.\nBiografia.\nNato a \u00c5rsunda di Sandviken e specialista delle gare sprint, in Coppa del Mondo ha esordito il 18 febbraio 2004 nella sprint a tecnica classica di Stoccolma (36\u00b0), ha ottenuto il primo podio il 21 marzo 2007 nella medesima localit\u00e0 e nella medesima disciplina (2\u00b0) e la prima vittoria il 26 gennaio 2008 nella sprint a tecnica libera di Canmore. Si \u00e8 aggiudicato la Coppa del Mondo di sprint nel 2010, nel 2011 e nel 2013, dopo essere arrivato secondo nel 2008 e terzo nel 2007.\nIn carriera ha preso parte a due edizioni dei Giochi olimpici invernali, (7\u00b0 nella sprint) e (3\u00b0 nella sprint, 3\u00b0 nella sprint a squadre), e a cinque dei Campionati mondiali, vincendo due medaglie.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nTC = tecnica classica\nTL = tecnica libera\nSP = sprint\nTS = sprint a squadre\nCoppa del Mondo - competizioni intermedie.\nCoppa del Mondo - vittorie di tappa.\nLegenda:\nTC = tecnica classica\nTL = tecnica libera"}
{"id": "2758398", "revid": "984922", "url": "https://it.wikipedia.org/wiki?curid=2758398", "title": "Randall Wallace", "text": "Biografia.\nNato in Tennessee nel 1949, ha trascorso la sua infanzia un po' in Tennessee e un po' in Virginia, dove si \u00e8 diplomato alla E.C. Glass High School di Lynchburg. Successivamente si laurea all'Universit\u00e0 Duke, che frequenta come studente seminarista studiando storia delle religioni.\nDopo aver tentato una carriera nel canto e nella composizione, nei primi anni ottanta si trasferisce a Hollywood, dove inizia a scrivere racconti e romanzi, ma soprattutto inizia a scrivere sceneggiature per la televisione. Dopo la breve parentesi televisiva, esordisce nel 1995 con la sua prima sceneggiatura per il cinema, per Mel Gibson scrive \"Braveheart - Cuore impavido\", che ottiene una candidatura all'Oscar per la migliore sceneggiatura originale e vince un Writers Guild of America Award.\nTre anni pi\u00f9 tardi debutta alla regia cinematografica con \"La maschera di ferro\", una sua sceneggiatura basata sui personaggi creati da Alexandre Dumas e liberamente tratto dal romanzo \"Il visconte di Bragelonne\". Il film \u00e8 stato un successo internazionale, guadagnando oltre 180 milioni di dollari in tutto il mondo. Nel 2001 scrive la sceneggiatura di \"Pearl Harbor\" di Michael Bay, mentre nel 2002 torna dietro la macchina da presa per dirigere \"We Were Soldiers - Fino all'ultimo uomo\".\nDal 1980 ad oggi ha scritto sette romanzi ed \u00e8 stato l'autore di canzoni per diversi artisti, tra cui Richard Marx."}
{"id": "2758402", "revid": "838137", "url": "https://it.wikipedia.org/wiki?curid=2758402", "title": "Bank Austria Tennis Trophy 1996 - Doppio", "text": "Il doppio del Bank Austria Tennis Trophy 1996 \u00e8 stato un torneo di tennis facente parte dell'ATP Tour 1996.\nEllis Ferreira e Jan Siemerink erano i detentori del titolo, ma hanno perso nei quarti contro David Prinosil e Michael Stich.\nEvgenij Kafel'nikov e Daniel Vacek hanno battuto in finale 7\u20136, 6\u20134 Menno Oosting e Pavel V\u00edzner."}
{"id": "2758403", "revid": "716642", "url": "https://it.wikipedia.org/wiki?curid=2758403", "title": "Hubert Velud", "text": "Carriera.\nCome calciatore ha militato diversi anni nello Stade de Reims, prima di concludere la carriera nel C.O. Ch\u00e2lons, di cui era anche allenatore.\nHa poi guidato Gap, Paris Football Club, Gaz\u00e9lec Ajaccio, Clermont, Cherbourg, Creteil, Tolone e Beauvais."}
{"id": "2758407", "revid": "2373", "url": "https://it.wikipedia.org/wiki?curid=2758407", "title": "Stazione Novolazarevskaya", "text": ""}
{"id": "2758408", "revid": "682087", "url": "https://it.wikipedia.org/wiki?curid=2758408", "title": "1295 a.C.", "text": ""}
{"id": "2758409", "revid": "253269", "url": "https://it.wikipedia.org/wiki?curid=2758409", "title": "Louise Fazenda", "text": "Biografia.\nIl padre, Joseph Fazenda, era un mediatore d'affari. Dopo il trasferimento della famiglia sulla costa occidentale, Louise frequent\u00f2 la Los Angeles High School e quelle del Convento di St. Mary. Prima di iniziare la propria carriera nel mondo del cinema lavor\u00f2 come assistente di un dentista, come commessa in un negozio di dolciumi e come collaboratrice di un esattore delle imposte.\nInizi\u00f2 a prendere parte a cortometraggi comici verso il 1913 per conto dei Joker Studios, comparendo al fianco di Max Asher e Bobby Vernon. Ben presto venne chiamata a far parte della compagnia di Mack Sennett ai Keystone Studios.\nCome accadde a molti degli attori della Keystone, la fama della Fazenda presto divent\u00f2 pi\u00f9 grande di quanto Sennett fosse disposto a pagarla, cos\u00ec nei primi anni venti lasci\u00f2 la compagnia per cercare ingaggi migliori e pi\u00f9 redditizi. Nel biennio 1921-1922 prese una pausa dal cinema per tentare l'avventura del vaudeville. Per tutto il resto del decennio prese parte a un gran numero di corto e lungometraggi. Al momento dell'avvento del sonoro era un'attrice con un alto cachet e girava film per tutte le pi\u00f9 importanti case di produzione. Continu\u00f2 la propria carriera per tutti gli anni trenta prendendo parte principalmente a commedie e film musicali. Era specializzata in ruoli da caratterista, interpretando spesso il personaggio tipico della petulante zitella o quello della moglie rompiscatole.\nNel 1927 spos\u00f2 il celebre produttore della Warner Bros. Hal B. Wallis; l'unione dur\u00f2 fino alla sua morte. La coppia ebbe un figlio, Brent.\nL'ultima apparizione di Louise Fazenda sullo schermo fu nel 1939. Complessivamente in carriera aveva interpretato pi\u00f9 di 270 film. Trascorse il resto dei suoi anni facendo la collezionista d'arte e dedicandosi ad attivit\u00e0 di filantropia. Tra i bambini che aveva aiutato c'era Edward Bunker, che descrisse il loro rapporto nella sua autobiografia \"Educazione di una canaglia\".\nMor\u00ec nel 1962 colpita da un'emorragia cerebrale. Fu sepolta all'Inglewood Park Cemetery, in California."}
{"id": "2758417", "revid": "287204", "url": "https://it.wikipedia.org/wiki?curid=2758417", "title": "China Open 1996", "text": "Il China Open 1996 \u00e8 stato un torneo di tennis giocato sul sintetico indoor. \n\u00c8 stata la 4\u00aa edizione del torneo maschile, che fa parte della categoria World Series \nnell'ambito dell'ATP Tour 1996, e la 3\u00aa del torneo femminile facente parte della categoria Tier IV nell'ambito del WTA Tour 1996. \nIl torneo si \u00e8 giocato a Pechino, in Cina, dal 7 al 20 ottobre 1996.\nCampioni.\nSingolare maschile.\n Greg Rusedski ha battuto in finale Martin Damm 7\u20136 (7\u20135), 6\u20134\nSingolare femminile.\n Shi-Ting Wang ha battuto in finale Li-Ling Chen 6\u20133, 6\u20134\nDoppio maschile.\n Martin Damm / Andrej Ol'chovskij hanno battuto in finale Patrik K\u00fchnen / Gary Muller 6\u20134, 7\u20135\nDoppio femminile.\n Naoko Kijimuta / Miho Saeki hanno battuto in finale Yuko Hosoki / Kazue Takuma 7\u20135, 6\u20134"}
{"id": "2758432", "revid": "1442080", "url": "https://it.wikipedia.org/wiki?curid=2758432", "title": "China Open 1996 - Singolare femminile", "text": "Il singolare del China Open 1996 \u00e8 stato un torneo di tennis facente parte del WTA Tour 1996.\nLinda Wild era la detentrice del titolo, ma ha perso nei quarti contro Tamarine Tanasugarn.\nShi-Ting Wang ha battuto in finale 6\u20133, 6\u20134 Li-Ling Chen."}
{"id": "2758443", "revid": "287204", "url": "https://it.wikipedia.org/wiki?curid=2758443", "title": "Il mare verticale", "text": "Il mare verticale \u00e8 una canzone di Paolo Benvegn\u00f9 scritta con Massimo Fantoni, Andrea Franchi e Matteo Buzzanca.\n\u00c8 stata reinterpretata sia da Giusy Ferreri nel 2009, anno in cui la cover \u00e8 stata inserita nel secondo album della cantante, \"Fotografie,\" che da Marina Rei nell'album Musa del 2009. Il 15 gennaio 2010 \u00e8 stata pubblicata come singolo radiofonico insieme a \"Come pensi possa amarti\"."}
{"id": "2758444", "revid": "965226", "url": "https://it.wikipedia.org/wiki?curid=2758444", "title": "Gian Luca Galletti", "text": "Biografia.\nLaureato in Scienze Economiche e Commerciali, ha esercitato come commercialista e revisore dei conti a Bologna dal 1989 per banche e societ\u00e0. \u00c8 sposato e padre di quattro figli.\nDal 1990 al 2009 \u00e8 stato consigliere comunale a Bologna, oltre che assessore al bilancio tra il 1999 ed il 2004 nell'unica giunta di destra a governare Bologna, quella di Giorgio Guazzaloca.\nNel 2005 \u00e8 eletto consigliere regionale all'assemblea dell'Emilia Romagna per l'UDC.\nAlle elezioni del 2006 \u00e8 eletto deputato alla Camera nella lista UDC a sostegno di Silvio Berlusconi.\n\u00c8 rieletto alle elezioni del 2008, per l'Unione di Centro per il Terzo Polo, che non si presenta in coalizione. \nDal 2008 \u00e8 vice capogruppo vicario del UDC alla Camera dei deputati. Nel 2009 si candida a Presidente della Provincia di Bologna ottenendo il 4,6%. Si candida alle elezioni regionali del 2010 a presidente della Regione Emilia-Romagna per l'UDC ottenendo il 4,2%. \nIn tale campagna elettorale si dichiara a favore dell'uso dell'energia nucleare, affermando che \u201cSe mi dimostrano che in tutta Italia il sito pi\u00f9 sicuro e pi\u00f9 economico \u00e8 in Emilia-Romagna, io non avrei timore a metterlo in Emilia-Romagna\u201d.\nDal 21 marzo 2012 Galletti \u00e8 vicepresidente dell'UDC alla Camera. Il 26 aprile seguente viene eletto per acclamazione nuovo capogruppo dell'Unione di Centro alla Camera dei deputati subentrando al leader del partito Pier Ferdinando Casini.\nNel luglio del 2012, a seguito del referendum sull'acqua pubblica contro cui aveva fatto campagna, Galletti preconizza \"conseguenze gravi\" e un \"danno enorme\" per via dell'azzeramento della concorrenza.\n\u00c8 ricandidato alle elezioni del 2013 nelle liste UDC a sostegno di Mario Monti, ma non sar\u00e0 eletto.\nIl 2 maggio 2013 viene nominato Sottosegretario di Stato del Ministero dell'Istruzione, dell'Universit\u00e0 e della Ricerca nel Governo Letta.\nMinistro dell'ambiente e della tutela del territorio e del mare.\nIl 22 febbraio 2014 Galletti viene nominato Ministro dell'ambiente e della tutela del territorio e del mare nel Governo Renzi.\nLa sua nomina \u00e8 stata commentata come un caso da manuale Cencelli, indicativo della scarsa rilevanza attribuita al ministero. Monica Frassoni, dei Verdi europei, lo definisce \"il commercialista di Casini\".\nDurante la presidenza di turno italiana nel 2014, il Consiglio UE in materia di ambiente conduce in porto la modifica della normativa europea sugli Ogm, che in chiave restrittiva consente a ogni stato membro di vietare la coltivazione sul proprio territorio degli organismi geneticamente modificati gi\u00e0 autorizzati a livello europeo. Nello stesso periodo guida il Consiglio dei Ministri dell'Ambiente dell'UE verso una normativa pi\u00f9 restrittiva sull'uso dei sacchetti monouso.\nA settembre 2014 Galletti firma il decreto recante il parere della Commissione per la Valutazione di Impatto Ambientale (VIA) sulla compatibilit\u00e0 ambientale del progetto TAP (Gasdotto Trans-Adriatico), nonostante l'avversione di Provincia di Lecce, Regione Puglia e Ministero Beni Culturali\nA dicembre 2014, in occasione della XX Conferenza delle Parti dell'UNFCCC ha partecipato ai negoziati sui cambiamenti climatici rappresentando l'Unione Europea in occasione del semestre italiano di Presidenza. E, nel dicembre 2015, alla COP 21 di Parigi, dove 195 Paesi del mondo hanno sottoscritto un accordo sul clima.\nNel gennaio del 2016 partecipa al \"Family Day\", evento organizzato da movimenti di destra e associazioni cattoliche contro il riconoscimento delle unioni fra omosessuali, in contrapposizione alla linea del Governo su questo argomento.\nIl 12 dicembre 2016 viene riconfermato alla guida del ministero per il Governo Gentiloni.\nDurante la sua guida del ministero tra i principali provvedimenti vi \u00e8 stato il piano nazione contro il dissesto idrogeologico.\nDecade dalla carica di ministro con l'insediamento del Governo Conte I.\nDopo il governo.\nIl 14 febbraio 2020 \u00e8 stato nominato presidente dell'UCID per il triennio 2020-2023; succede nella carica a Riccardo Ghidella."}
{"id": "2758446", "revid": "6923", "url": "https://it.wikipedia.org/wiki?curid=2758446", "title": "Croce commemorativa della 3\u00aa Armata", "text": "La Croce commemorativa della 3\u00aa Armata fu una medaglia non ufficiale, realizzata su iniziativa privata, per tutti coloro che avevano militato nella 3\u00aa Armata dell'esercito italiano durante la prima guerra mondiale.\nDistribuita nel 1919, subito dopo la fine del conflitto, per iniziativa del comandante dell'Armata, Emanuele Filiberto di Savoia Duca d\u2019Aosta, in onore del quale la croce riporta una corona ducale ed il nastro ha il colore blu savoia al centro.\nFu l'unica ad avere un carattere semi-ufficiale e ad essere considerata quasi una decorazione al merito piuttosto che una medaglia commemorativa, pur restando un oggetto ricordo privato, che non veniva annotato nello Stato di servizio.\nNei primissimi anni del dopoguerra il suo uso sull'uniforme, pur essendo assolutamente contrario al regolamento, fu in qualche modo tollerato e rimase generalizzato nei medaglieri dei reduci.\nInizialmente prodotta in vari metalli dalla ditta Fassino di Torino, \u00e8 stata poi riconiata da altre ditte, come la Stefano Johnson di Milano, in una serie di varianti diverse, per lo pi\u00f9 prive del marchio di fabbrica e persino con lo smalto di un colore diverso dal bianco."}
{"id": "2758448", "revid": "110157", "url": "https://it.wikipedia.org/wiki?curid=2758448", "title": "Mamady\u0161", "text": "Mamady\u0161, ( in tataro Mamad\u0131\u015f, \u041c\u0430\u043c\u0430\u0434\u044b\u0448) \u00e8 una citt\u00e0 della Russia che si trova nella Repubblica autonoma del Tatarstan sulla riva destra del Vjatka. Fondata come villaggio tataro, durante il XVIII secolo vi si trasferirono dei coloni russi. Ottenne lo status di citt\u00e0 nel 1781; \u00e8 capoluogo del \"rajon\" Mamady\u0161skij.\nCollegamenti esterni.\nSito ufficiale http://mamadysh.ru"}
{"id": "2758451", "revid": "339392", "url": "https://it.wikipedia.org/wiki?curid=2758451", "title": "Ansaldobreda Sirio", "text": ""}
{"id": "2758455", "revid": "767487", "url": "https://it.wikipedia.org/wiki?curid=2758455", "title": "Terremoto di Haiti del 1770", "text": "Il terremoto di Haiti del 1770 fu un terremoto di magnitudo stimata 7.5 mw avvenuto alle 19:15 del 3 giugno 1770 e che colpi soprattutto Port-au-Prince nell'isola di Santo Domingo, in seguito ribattezzata Haiti.\nIl terremoto fu cos\u00ec forte da distruggere Port-au-Prince e tutti gli edifici tra il lago Mirago\u00e2ne e Petit-Go\u00e2ve, ad ovest della citt\u00e0. Un villaggio, Croix-des-Bouquets, sprofond\u00f2 nel mare. Il terreno lungo la faglia tettonica che da Port-au-Prince prosegue fino all'attuale Repubblica Dominicana mostr\u00f2 il fenomeno detto liquefazione delle sabbie. Le forti scosse furono percepite a Cap-Ha\u00eftien, a circa 125\u00a0km dall'epicentro, ed alcuni camini in Giamaica crollarono. Il terreno sotto Port-au-Prince si liquefece portandosi dietro gli edifici, anche quelli scampati al terremoto del 1751. Le scosse diedero origine ad uno tsunami che giunse fino al golfo di Gon\u00e2ve e le cui onde forse si spinsero per sette chilometri all'interno dell'isola.\n\u00c8 valutato a circa duecento le vittime a Port-au-Prince per gli edifici crollati, compresi i 79 morti per il crollo dell'ospedale. Le vittime sarebbero state di pi\u00f9, ma le scosse furono anticipate da un rumore sordo e spaventoso che permise agli abitanti della citt\u00e0 di uscire dalle loro abitazioni e fuggire prima della scossa principale, composta da due singole scosse che durarono all'incirca quattro minuti. Le conseguenze furono comunque terribili, perch\u00e9 migliaia di schiavi fuggirono, l'isola sprofond\u00f2 nel caos, l'economia locale croll\u00f2 portando la carestia, per la quale subito morirono circa quindicimila schiavi. Successivamente un numero almeno pari di vittime fu dovuto a quella che \u00e8 ritenuta essere stata un'epidemia di antrace gastrointestinale, causato dal cibo guasto venduto ai superstiti da commercianti spagnoli."}
{"id": "2758456", "revid": "1962741", "url": "https://it.wikipedia.org/wiki?curid=2758456", "title": "Villafrati", "text": "Villafrati (\"Bellafrati\" o \"Villafrati\" in ) \u00e8 un comune italiano di abitanti della citt\u00e0 metropolitana di Palermo in Sicilia.\nSi trova sulla direttrice di collegamento tra il capoluogo siciliano ed Agrigento, vicino a Rocca Busambra, lungo il corso del fiume Milicia.\nStoria.\nLe prime fasi di crescita del centro abitato ebbero inizio nel XVIII secolo grazie allo sviluppo di una Masseria precedentemente esistente quale risultato di una serie di evoluzioni partite dall'epoca di primi insediamenti preistorici.\nQuesta ebbe l'avvio grazie alla concessione da parte della corona spagnola della \"licentia populandi\" (1602 circa).\nL'abitato crebbe molto lentamente, tanto che dopo mezzo secolo dalla fondazione, erano presenti solo cinquecento anime e la parrocchia che guidava la comunit\u00e0.\nIl comune ebbe un forte impulso all'espansione grazie alla famiglia aristocratica dei Filangieri, i quali decisero di avviare le prime edificazioni significative, con la costruzione del quartiere Castello.\nVillafrati si distinse, nel secolo immediatamente successivo, come paese produttore di gesso, con il proliferare dell'attivit\u00e0 su base familiare.\nNel corso delle principali fasi dei flussi migratori del Novecento, la popolazione si trov\u00f2 a subire una consistente riduzione alla quale ha per\u00f2 fatto seguito una forte espansione edilizia negli anni settanta, conseguente all'arrivo delle rimesse proprio dei migranti che avevano scelto di trasferirsi in America, in Svizzera e nel Nord dell'Italia nei decenni precedenti.\nSimboli.\nLo stemma del Comune di Villafrati \u00e8 stato concesso con decreto del presidente della Repubblica del 22 giugno 2005.\nMonumenti e luoghi d'interesse.\nIl paese conserva la primigenia struttura a scacchiera e presenta ancora gli edifici originari nell'area del suo centro storico.\nParticolarmente interessante sono il complesso palaziale settecentesco chiamato \"Baglio\" e la \"Porta dei Misteri\" all'ingresso della Chiesa Madre:\nAltre interessanti costruzioni sono la chiesa della SS. Trinit\u00e0, a navata unica, costruita sempre per volere dei Filangeri nel XVIII secolo, e la chiesa di Sant'Antonio da Padova del 1745.\nAlcuni oggetti fittili, rinvenuti in una grotta del monte Chiarastella, hanno dimostrato l'esistenza di una significativa colonia preistorica tanto da ipotizzare lo sviluppo successivo anche di un insediamento greco sulla sommit\u00e0 dello stesso.\nSempre sul rilievo sono presenti edifici palaziali in stile arabo destinati alle terme, i cosiddetti \"Bagni di Cefal\u00e0\".\nIn altre zone del territorio si trovano ulteriori resti.\nCultura.\nA Villafrati la cultura \u00e8 essenzialmente teatro.\nUn continuo susseguirsi di spettacoli anima, infatti, lo spazio teatrale che \u00e8 stato ricavato all'interno del Baglio settecentesco.\nTradizioni e folclore.\nA Villafrati \u00e8 molto sentito il culto del \"SS. Crocifisso\" in onore del quale si svolge ogni anno la \"cunnutta di torci\" una sfilata di muli e cavalli bardati a festa che trasportano grano quale ringraziamento per la buona annata. I fantini, in segno di devozione, portano in mano ceri accesi decorati da mazzi di fiori.\nLa manifestazione, pur di carattere religioso, assume una notevole importanza nel suo legame con il culto di Cerere.\nEconomia.\nL'economia del paese si fonda principalmente su attivit\u00e0 legate all'agricoltura ed al settore terziario.\nLe colture maggiormente redditizie sono quelle dei cereali.\nLa quantit\u00e0 di grano prodotto dalle aziende della zona pu\u00f2 arrivare a 40-50 quintali per ettaro.\nDiffuse anche le coltivazioni di vite, ulivo e mandorlo.\nUnioni di comuni.\nVillafrati ha costituito, insieme a Marineo, Cefal\u00e0 Diana, Godrano e Bolognetta, una unione di comuni.\nEssa ha l'obiettivo della condivisione delle risorse, della valorizzazione del territorio comune e dell'ottimizzazione dei servizi.\nAmministrazione.\nDi seguito \u00e8 presentata una tabella relativa alle amministrazioni che si sono succedute in questo comune.\nInfrastrutture e trasporti.\nIl Comune \u00e8 interessato dalle seguenti direttrici stradali:"}
{"id": "2758457", "revid": "253269", "url": "https://it.wikipedia.org/wiki?curid=2758457", "title": "Pamela Salem", "text": "Biografia.\n\u00c8 stata interprete, fra l'altro, in \"1855 - La prima grande rapina al treno\" e \"The Bitch\", entrambi del 1979, \"Mai dire mai\" (1983), in cui ricopriva il ruolo di Miss Moneypenny, e \"Demoni e dei\" (1998).\nHa studiato alla Heidelberg University in Germania e, successivamente, alla Central School of Speech and Drama di Londra ed \u00e8 conosciuta per il ruolo da protagonista ricoperto in televisione nei primi anni ottanta nella serie televisiva di genere fantasy \"Into the Labyrinth\", destinata ad un pubblico giovanile, trasmessa dalla rete televisiva britannica ITV plc, nelle vesti della strega Belor.\nSerial tv.\nSuccessivamente \u00e8 stata fra gli interpreti della soap opera della BBC \"EastEnders\", dove era una affiliata alla mafia con il nome di Joanne Francis. Sempre in televisione \u00e8 poi intervenuta come \"guest star\" in due episodi della serie televisiva BBC \"Doctor Who\" (\"The Robots of Death\", 1977, e \"Remembrance of the Daleks\", 1988).\nSolo in voce \u00e8 apparsa in \"The Face of Evil\" (1976) mentre a fine degli anni ottanta ha lavorato nella sitcom britannica \"French Fields\". Altre sue partecipazioni televisive hanno riguardato le serie \"Out of the Unknown\", \"Blake's 7\", \"The Onedin Line\", \"The Professionals\", \"Howards' Way\", \"Ever Decreasing Circles and All Creatures Great and Small\" e, in tempi pi\u00f9 recenti, i serial USA \"Magnum, P.I.\", \"Party of Five\", \"E.R. - Medici in prima linea\" e \"The West Wing\", dove interpreta il ruolo di un primo ministro britannico.\nCuriosit\u00e0.\nIn un episodio della serie \"I Professionals\", \"Female Factor\", in cui le location furono soprattutto le strade di Londra e alcune abitazioni tipiche inglesi, l'attrice si produsse in un audace 'striptease' sulle scale di una di queste case.\nVita privata.\n\u00c8 sposata con l'attore Michael O'Hagan,con il quale vive a Los Angeles."}
{"id": "2758458", "revid": "287204", "url": "https://it.wikipedia.org/wiki?curid=2758458", "title": "Angolo (disambigua)", "text": "Entit\u00e0 misurabile.\nUn angolo \u00e8 una zona piana delimitata da due semirette."}
{"id": "2758459", "revid": "2149408", "url": "https://it.wikipedia.org/wiki?curid=2758459", "title": "Dali", "text": ""}
{"id": "2758460", "revid": "292162", "url": "https://it.wikipedia.org/wiki?curid=2758460", "title": "Godrano", "text": "Godrano (\"Ku\u1e6d\u1e5banu\" in ) \u00e8 un comune italiano di abitanti della citt\u00e0 metropolitana di Palermo in Sicilia.\nEsso si sviluppa, a 700 m s.l.m., ai piedi di Rocca Busambra e ai margini del bosco della Ficuzza; ha una superficie di 3.887 ettari per una densit\u00e0 abitativa di 30 abitanti per chilometro quadrato.\nStoria.\nGodrano era gi\u00e0 abitata ai tempi degli Arabi che le diedero il nome del lago, l'Al-Gudran (oggi Scanzano), che le si apre di fronte. Nel XIV secolo il luogo conobbe un periodo di splendore. Il casale che sorgeva su queste terre divenne dimora del re Pietro I di Aragona. La storia dell'attuale Godrano ha inizio per\u00f2 nel XVI secolo, quando Annibale Valguarnera fonda il nuovo nucleo abitato un po' pi\u00f9 a valle rispetto al sito originario.\nParticolare il fatto che di Godrano non esista alcuna \"licentia populandi\" (l'autorizzazione che veniva rilasciata per popolare e/o costruire nuovi centri abitati): questo si spiega con il fatto che gli abitanti del centro cinquecentesco dovevano essere gli stessi che vivevano nel villaggio abitato fin dai tempi degli Arabi.\nLa faida mafiosa.\nLa faida mafiosa che fin dal 1921 decima due famiglie di Godrano, quella dei Barbaccia e quella dei Lorello, nasce per questioni di interesse, in primo luogo il predominio sui pascoli che si estendono nel vicino bosco della Ficuzza; questo \u00e8 anche il luogo dove vengono nascosti ovini e bovini trafugati, prima di essere avviati alla macellazione clandestina, che rappresentava, all'epoca, non meno del 50 per cento dell'intero consumo di carne di Palermo.\nIl 26 ottobre 1959, in corso Vittorio Emanuele, banditi che indossavano divise di carabinieri uccidono un giovane di 19 anni Vincenzo Pecoraro e suo fratello Antonino di 10 anni, mentre il loro padre rimane gravemente ferito insieme a un amico di famiglia, Demetrio Pecorino, che in quel momento si trovava nell'abitazione, probabile vittima designata in quanto testimone del precedente omicidio dell'omonimo cugino.\nCon questo eccidio salgono a 60 i delitti compiuti a Godrano in meno di mezzo secolo, dei quali 40 sono la conseguenza della lotta sanguinaria tra i Lorello e i Barbaccia; gli omicidi non si fermano con questa strage, basti ricordare l'omicidio di Giuseppe Cuttitta (riconosciuto vittima innocente della mafia) avvenuto il 3 agosto 1981 a causa del mancato pagamento di somme di denaro indebitamente richieste.\nLe successive indagini e i relativi processi porteranno all'incarcerazione o all'allontanamento di parte dei capi mafia, come il famigerato Salvatore \"Turiddu\" Lorello, detto \u00abil gobbo\u00bb, che dopo la scarcerazione \u00e8 stato obbligato a risiedere nel messinese.\nIl 1\u00ba ottobre 1970, don Pino Puglisi fu nominato parroco del paese (per restarci fino al 31 luglio 1978) e con l'aiuto dei volontari del movimento di ispirazione francescana \u201cPresenza del Vangelo\u201d, che vennero a collaborare con lui da Palermo, riusc\u00ec a pacificare la popolazione.\nSimboli.\nLo stemma comunale si presenta di colore rosso in cui vi \u00e8 una fascia argento al cui interno viene riprodotta una torre (anch'essa rossa), nella parte dello scudo di rosso vengono riprodotte tre spighe d'oro nodrite su una campagna di verde. Lo stemma \u00e8 timbrato da una corona muraria da comune e circondata nei tre lati inferiori da un serto d'acanto e di alloro.\nIl gonfalone, simbolo del Comune nelle manifestazioni ufficiali, consiste in un drappo trapezoidale trinciato di azzurro e di giallo che contiene lo stemma del Comune.\nMonumenti e luoghi d'interesse.\nArchitetture religiose.\nA Godrano esiste una sola chiesa dedicata all'Immacolata Concezione. L'attuale costruzione si deve a una risistemazione datata 1791 di una chiesa preesistente dedicata a San Pietro apostolo. I lavori furono eseguiti per volont\u00e0 del Marchese di Roccaforte Giovanni Cott\u00f9 e di ci\u00f2 ne \u00e8 testimonianza una lapide in marmo posta all'ingresso della chiesa: \"Barone di questo stato e terra del Godrano, Monticchio, Cannitello, Valle Maria, Fanuso, Oliva, Cucco, Cerasa e Giardinello...; per avere a sue spese rifabbricato questo tempio, quasi del tutto rovinato, ed arricchito di arredi sacri e pitture e per aver ornato l'altare maggiore di marmi\". All'interno della chiesa, la statua dell'Immacolata in legno policromo risalente alla fine del XVIII secolo, e un dipinto della scuola di Pietro Novelli. Caratteristico il suono della campane, vanto e gloria dei godranesi, che la leggenda vuole fuse in bronzo ed oro per volere della marchesa.\nLa cappella votiva di Sant'Antonino si trova lungo la SP 26 a 300 metri dall'abitato, costruita nei primi del novecento \u00e8 stata pi\u00f9 volte ricostruita. \u00c8 annualmente meta di pellegrinaggio il 13 giugno. La cappella di Santa Barbara si trova anch'essa sulla SP 26, ma pi\u00f9 distante dal centro abitato, in pieno bosco. \u00c8 costituita da un basamento e alzate in pietra arenaria, e copertura in legno.\nArchitetture civili e rurali.\nLa Peschiera dei Borboni \u00e8 ubicata nei pressi del Gorgo del drago. La sua destinazione originaria era peschiera, con un laghetto per l'allevamento di pesci d'acqua dolce (trote ed anguille), costruita dai Borboni nel contesto della sistemazione della riserva reale (1800). Il laghetto oggi risulta asciutto quasi tutto l'anno, tranne un piccolo specchio d'acqua durante il periodo invernale. L'impianto \u00e8 costituito da un corpo di fabbrica suddiviso in due locali e prospicienti sul gorgo, in uno di questi un arco in pietra a tutto sesto. L'edificio \u00e8 costeggiato da una canaletta in pietra a blocchi squadrati. Uno dei due edifici risulta ristrutturato in modo non adeguato.\nIl rifugio Alpe Cucco, antico rifugio dei guardaboschi riportato nella carta storica dei Borboni del 1849, convertito poi a colonia arcivescovile, dopo la recente ristrutturazione \u00e8 stato trasformato ad attivit\u00e0 ricettiva di tipo alberghiero.\nDi propriet\u00e0 dell'Azienda foreste demaniali della Regione Siciliana, l'ex caserma guardie forestali valle Maria, utilizzato per un periodo come edificio di villeggiatura e successivamente adibito a ristorante, attualmente ed occasionalmente vi si svolgono attivit\u00e0 sociali.\nNel corso dei secoli insediamenti si svilupparono lungo i ruscelli o i fiumi in rapporto alle attivit\u00e0 agropastorali (mulini, palmenti, stalle, abbeveratoi...) e a strutture produttive (neviere, fornaci, carbonaie...).\nUna risorsa di notevole importanza era costituita dalla presenza di alcuni mulini situati in prossimit\u00e0 del vallone Frattina, lungo il corso d'acqua formato dai torrenti che provenivano dal Cannitello, a valle dell'ex stazione ferroviaria. Il vallone Frattina era, a sua volta, alimentato anche dalle acque che provenivano sia dal vallone d'Agnese che dal vallone Fanuso. Le strutture dei mulini non sono facilmente accessibili perch\u00e9 ricoperti da macchie di vegetazione invadente. Si rilevano in alcuni residui di corpi di fabbrica con esiti di crolli e tracce delle originarie strutture.\nI palmenti erano i luoghi adibiti alla trasformazione dell'uva per ottenere il mosto e successivamente il vino. A Godrano si coltivavano diverse variet\u00e0 di uve: inzolia, grillo, catarratto come uve bianche, ed il catarratto nero e nivuru canino come uve rosse. Ruderi di un palmento si trovano in contrada Cannitello presso il cozzo della Cuba, mentre uno risalente al XIX secolo, ristrutturato e in ottimo stato di conservazione, si trova in localit\u00e0 Biviere.\nLe fornaci erano forni rudimentali costituiti dalle stesse pietre per la cottura del calcare dalla quale si otteneva la calce. Nei capitoli di fondazione di Godrano, nel 1573, al n. 26, viene indicata la disponibilit\u00e0 della calce, \"...item il detto sr. barone promette a tutti quelle persone che vorranno fabbricare case in detta nova habitazione donarli la cuacina necessaria per detta fabbrica...\". Oggi quasi totalmente nascosti dalla vegetazione, si trovano in contrada Oliva, valle Maria e Gelso. Nei ruderi di tali strutture \u00e8 facile ritrovare la Ceterach officinarum, piccola felce, nota localmente con il nome di \"erba spacca petri\".\nL'intero territorio \u00e8 caratterizzato da una forte presenza di stalle e di abbeveratoi.\nSociet\u00e0.\nEvoluzione demografica.\nAl 31 dicembre 2010 il comune di Godrano contava 1175 abitanti, di cui 589 maschi e 586 femmine, \u00e8 il settantottesimo comune pi\u00f9 popoloso della provincia di Palermo, ha una densit\u00e0 abitativa mediamente oscillante sui 30 abitanti per km2 ed un numero di famiglie che non supera i 450 nuclei familiari.\nNazionalit\u00e0.\nQuesti sono i numeri riguardanti la presenza di cittadini stranieri a Godrano nell'anno 2010, divisi per nazionalit\u00e0:\nLa popolazione straniera residente nel comune di Godrano ammontava al 31 dicembre 2010 a 10 persone, di cui 6 maschi e 4 femmine.\nCultura.\nScuole.\nGodrano dispone di una scuola dell'infanzia, di una scuola primaria e di una scuola secondaria di primo grado. Tali scuole sono parte integrante dell'Istituto comprensivo \"Giovanni XXIII\" che ha la sua sede centrale a Villafrati. Non ci sono scuole secondarie di secondo grado a Godrano: le pi\u00f9 vicine sono a Marineo (istituto professionale industria e artigianato, istituto tecnico per il turismo), Corleone (Istituto tecnico agrario, liceo scientifico, liceo classico), Vicari (istituto tecnico per geometri).\nBiblioteche.\nLa biblioteca comunale e pinacoteca d'arte \"Francesco Carbone\" di Godrano \u00e8 considerata tra le pi\u00f9 fornite e accessoriate biblioteche del comprensorio, dispone di una sala per l'ascolto di materiale musicale e di una sala di proiezione video. \u00c8 disponibile anche una fornita sezione per i ragazzi fonte e spunto per ricerche scolastiche o approfondimenti culturali.\nMusei.\nA Godrano \u00e8 presente il museo etno-antropologico \"Godranopoli\"', museo della civilt\u00e0 contadina a cui \u00e8 legato un centro d'arte, fondato dallo studioso e critico d'arte Francesco Carbone. Il percorso museale consiste nella documentazione sui lavori e nella ricostruzione di ambienti tipici del mondo agro-pastorale dell'entroterra palermitano, di cui Godrano \u00e8 tipica espressione. Particolarmente interessanti sono le ricostruzioni delle botteghe artigiane. Al piano superiore \u00e8 in allestimento una pinacoteca d'arte moderna con opere di Pablo Picasso, Georges Braque, Arman, diretta da Adalberto Catanzaro.\nGeografia antropica.\nUrbanistica.\nL'abitato si adagia su di un dosso che degrada dolcemente da Cozzo Bileo alla valle del torrente Frattina, sul versante settentrionale di Rocca Busambra. Lo spazio urbano \u00e8 caratterizzato da qualit\u00e0 geometriche e ripetitive tipiche dei centri di nuova fondazione settecentesca. La tipologia urbana \u00e8 a scacchiera ortogonale con una croce viaria principale e schema trapezoidale. I comparti, rettangolari, aggregano posti di casa a spina sui due fronti stradali. Sono evidenti permanenze urbanistiche settecentesche in tutto il nucleo dell'abitato. Il disegno urbanistico originario prevedeva una piazza ottagona, di cui si intravede un inizio di realizzazione in prossimit\u00e0 della Chiesa Madre.\nNel 1968, anno del terremoto nella valle del Belice, anche il centro Godrano \u00e8 stato inserito nei piani di ricostruzione. A seguito dei finanziamenti statali sono state eseguite alcune demolizioni e ricostruzioni di vecchi edifici di uso civico, come anche la scuola elementare; \u00e8 stato inoltre sventrato un antico baglio che ha fatto posto alla attuale piazza Aldo Moro.\n\"La Rocca\", un nuovo nucleo urbano \u00e8 sorto da un processo spontaneo di urbanizzazione intorno al 1970. Esso sorge in territorio di Marineo ai margini del confine comunale con Godrano in prossimit\u00e0 del campo sportivo ed il Cozzo Gallitano. Nel 2007 un referendum consultivo, con esito unanime, ha sancito il passaggio della contrada dal comune di Marineo al comune di Godrano; tuttavia attualmente (2011) manca ancora un dispositivo che renda operativi i nuovi confini.\nEconomia.\nL'economia \u00e8 di tipo agro/pastorale, il cui sviluppo \u00e8 condizionato dalla minima estensione dei pascoli oggi disponibili. Prospettive di sviluppo sono connesse ad un potenziamento della attivit\u00e0 zootecnica e del turismo stagionale. Presso le aziende zootecniche locali si produce una particolare qualit\u00e0 di caciocavallo siciliano, il caciocavallo di Godrano (o Palermitano), apprezzato ed esportato in tutto il mondo. Molto apprezzato \u00e8 anche il salame d'asino.\nCaciocavallo Godranese.\nIl Caciocavallo Godranese, chiamato comunemente il \"fiore a quattro facce\", che prende le sue caratteristiche di sapore anche e soprattutto dalla qualit\u00e0 del latte, prodotto da vacche di razza autoctona (soprattutto la Cinisara) che pascolano perlopi\u00f9 libere fra le colline e i boschi, \u00e8 un formaggio a pasta filata che viene prodotto con le tecniche e gli utensili della tradizione. La Regione Siciliana, per questo motivo, ha dato a tale formaggio la denominazione di prodotto tradizionale, che ne riconosce e certifica i processi di lavorazione con attrezzature tradizionali.\nIl caciocavallo Godranese ha la forma di un parallelepipedo dagli angoli smussati e pu\u00f2 pesare da otto a quindici chili. Il colore \u00e8 giallo paglierino, la fragranza caratteristica. La crosta sottile custodisce una pasta compatta, dal profumo caratteristico, che si sfoglia sempre pi\u00f9 con l'avanzare della stagionatura. Si pu\u00f2 consumare fresco, a una settimana dalla preparazione, semistagionato (dopo uno-quattro mesi) o stagionato (dopo sei). In quest'ultimo caso, il formaggio si presta bene anche a essere grattugiato.\nInfrastrutture e trasporti.\nL'asse viario principale \u00e8 costituito dalla SP 26 \"di Godrano\" che attraversa il centro urbano e lo collega ai centri vicini. La SP 26 ha come origine il bivio \"Villafrati\" della SS 121 \"catanese\", risalendo le colline lambisce l'abitato di Cefal\u00e0 Diana, supera il centro abitato di Godrano e, attraversato il tratto di bosco che \u00e8 confine tra bosco della Ficuzza e bosco del cappelliere, termina al bivio \"Godrano\" della SS 118 \"corleonese agrigentina\", nei pressi del lago dello Scanzano. Godrano \u00e8 raggiungibile inoltre da Marineo per mezzo della SP 140.\nIl trasporto pubblico \u00e8 assicurato dall'azienda regionale AST che collega Godrano a Palermo, Corleone e agli altri centri limitrofi. La stazione ferroviaria, il porto e l'aeroporto pi\u00f9 vicini si trovano tutti a Palermo, e distano rispettivamente 39\u00a0km, 40\u00a0km e 71\u00a0km.\nAmministrazione.\nAltre informazioni amministrative.\nGodrano ha costituito, insieme a Cefal\u00e0 Diana, una unione di comuni denominata \"Dalle Terme Arabe ad Oltre Alpe Cucco\".\nEssa ha l'obiettivo della condivisione delle risorse, della valorizzazione del territorio comune e dell'ottimizzazione dei servizi.\nIl comune di Godrano fa parte delle seguenti organizzazioni sovracomunali: regione agraria n.1 (Montagna interna - Montagna di Corleone)."}
{"id": "2758467", "revid": "405275", "url": "https://it.wikipedia.org/wiki?curid=2758467", "title": "Super Saiyan Full Power", "text": ""}
{"id": "2758473", "revid": "100341", "url": "https://it.wikipedia.org/wiki?curid=2758473", "title": "Fugs", "text": ""}
{"id": "2758474", "revid": "100341", "url": "https://it.wikipedia.org/wiki?curid=2758474", "title": "Electric prunes", "text": ""}
{"id": "2758476", "revid": "1997055", "url": "https://it.wikipedia.org/wiki?curid=2758476", "title": "Perfect Cell", "text": ""}
{"id": "2758478", "revid": "838137", "url": "https://it.wikipedia.org/wiki?curid=2758478", "title": "China Open 1996 - Doppio femminile", "text": "Il doppio femminile del China Open 1996 \u00e8 stato un torneo di tennis facente parte del WTA Tour 1996.\nClaudia Porwik e Linda Wild erano le detentrici del titolo, ma quest'anno non hanno partecipato.\nNaoko Kijimuta e Miho Saeki hanno battuto in finale 7\u20135, 6\u20134 Yuko Hosoki e Kazue Takuma."}
{"id": "2758483", "revid": "767487", "url": "https://it.wikipedia.org/wiki?curid=2758483", "title": "Aaron Gillespie Will Make You a Star", "text": "Aaron Gillespie Will Make You a Star \u00e8 un film del 1995, diretto dal regista e fotografo Massimo Mazzucco che ne ha curato anche la sceneggiatura insieme a Michael Capellupo e Scott Trost. Prodotto da Stefano Gallini.\nPresentato al Montreal Film Festival del 1996 . Pellicola finalista all'Hollywood Film Festival del 1997 .\nLe riprese sono state realizzate a Los Angeles.\nTrama.\nUn giovane desidera fortemente diventare una star del cinema. Per questo motivo arriva ad Hollywood dove si iscrive alla scuola di recitazione del \"guru\" Aaron Gillespie. Gli viene promesso il successo. Ma i metodi di insegnamento sono davvero poco ortodossi.\nAmara satira sul mondo degli aspiranti attori ad Hollywood."}
{"id": "2758495", "revid": "287204", "url": "https://it.wikipedia.org/wiki?curid=2758495", "title": "Football Club Moutier", "text": "Il Football Club Moutier \u00e8 una societ\u00e0 calcistica svizzera, con sede a Moutier, cittadina del Canton Berna di lingua francese.\nIl club, fondato il 1\u00ba giugno 1921, raggiunge il miglior momento della sua storia nella stagione 1966-67, quando disputa il campionato di massima serie. L'apparizione di quella stagione sar\u00e0 l'unica al massimo livello. Il giocatore pi\u00f9 rappresentativo di quel periodo \u00e8 il croato, all'epoca jugoslavo, Miroslav Bla\u017eevi\u0107, poi affermato allenatore.\nAttualmente disputa il torneo di Seconda Lega interregionale (gruppo 4), quarta divisione nazionale. La seconda squadra disputa il campionato immediatamente inferiore, la Seconda Lega"}
{"id": "2758496", "revid": "43204", "url": "https://it.wikipedia.org/wiki?curid=2758496", "title": "FC Moutier", "text": ""}
{"id": "2758498", "revid": "1543377", "url": "https://it.wikipedia.org/wiki?curid=2758498", "title": "Kay Parker", "text": "Biografia.\nFu l'attore John Leslie che le propose di cominciare a recitare in film hard-core verso la fine degli anni settanta. \u00c8 apparsa in oltre 50 film per adulti dal 1977 fino alla fine degli anni ottanta, il suo primo film porno fu \"Sex World\".\nKay Parker ha poi lavorato come consulente e docente di New Age e metafisica. Nel 2001, ha scritto un libro intitolato \"Taboo: Sacred, Don't Touch\" (ISBN 0971368406), nel quale scrive circa la sua infanzia, la sua carriera nell'industria dell'intrattenimento per adulti e le sue esperienze con la metafisica.\n\"Taboo\".\nIl suo ruolo pi\u00f9 celebre interpretato sullo schermo \u00e8 quello di Barbara Scott, una madre incestuosa nel film porno del 1980 \"Taboo\", e nei suoi seguiti.\nNel primo \"Taboo\", la Parker copula con il porno attore Mike Ranger, che interpreta il ruolo di suo figlio Paul Scott. In \"Taboo 2\", Kay si accoppia con Kevin James, un giovane attore che interpreta Gregory \"Junior\" McBride Jr., il miglior amico di Paul. In \"Taboo 3\", la Parker copula con il figlio pi\u00f9 giovane, James Scott (Jerry Butler), che, in una stanza buia, ha erroneamente scambiato per Paul, il figlio maggiore. In \"\" appare con Mike Ranger in una scena tratta dal primo \"Taboo\". In \"Taboo 9\" e \"Taboo 11\" appare in ruoli \"non-sex\".\nCome da lei riferito nel commento inserito nell'edizione speciale in DVD del film, la \"Taboo: Special Edition\", all'epoca delle riprese del film esisteva effettivamente grande attrazione fisica tra di lei e Mike Ranger, nonostante la differenza d'et\u00e0 di 8 anni che li separava."}
{"id": "2758501", "revid": "2196702", "url": "https://it.wikipedia.org/wiki?curid=2758501", "title": "Neuroteologia", "text": "La neuroteologia (termine coniato da Aldous Huxley nel suo libro \"L'Isola\"), detta anche neuroscienza spirituale, \u00e8 lo studio della correlazione tra il fenomeno della percezione soggettiva di spiritualit\u00e0 e la funzionalit\u00e0 biochimica del cervello umano. Le ipotesi che derivano dagli studi di neuroteologia devono rispondere ai principi scientifici ed ai principi religiosi.\nI propugnatori della neuroteologia sostengono che ci sia una motivazione neurologica ed evoluzionistica alla base delle esperienze generalmente considerate come \"spirituali\" o \"religiose\", e che esse possano essere spiegate attraverso l'analisi neurologica.\nStoria.\nLe origini di questi studi risalgono al 1982, quando il neurologo James H. Austin, mentre sostava nella metropolitana di Londra, ebbe un'improvvisa e intensa esperienza spirituale che lo port\u00f2 a intraprendere una ricerca scientifica per conoscere meglio il cervello ed esplorare le componenti neurologiche della dimensione spirituale dell'uomo.\nAustin raccolse i risultati di quest'indagine nel libro \"Lo Zen e il Cervello\" pubblicato nel 1998, che costituisce il fondamento di una nuova scienza, la Neurobiologia della spiritualit\u00e0 e della religione, che in seguito ha fatto nascere il \"Centro per lo studio della scienza e della religione\" presso la Columbia University di New York."}
{"id": "2758506", "revid": "92920", "url": "https://it.wikipedia.org/wiki?curid=2758506", "title": "Aldo Belli", "text": "Nato a Milano, all'et\u00e0 di tre anni si trasfer\u00ec con la famiglia a Lodi, dove inizi\u00f2 subito a praticare l'hockey su pista. Uomo simbolo dell'Amatori Lodi, di cui \u00e8 stato prima giocatore e poi allenatore, ha realizzato oltre reti in carriera; nel 1990 conquist\u00f2 il titolo europeo con la nazionale italiana.\nCaratteristiche tecniche.\nAttaccante dotato di ottima tecnica, coniugava l'imprevedibilit\u00e0 nei movimenti con uno spiccato senso del gol. Giocate spettacolari quali le giravolte e i cosiddetti \u00abtiri sottogamba\u00bb \u2013 eseguiti in corsa facendo passare la pallina tra le gambe\u00a0\u2013 costituivano gli elementi peculiari del suo repertorio tecnico."}
{"id": "2758507", "revid": "51032", "url": "https://it.wikipedia.org/wiki?curid=2758507", "title": "Tribulum", "text": ""}
{"id": "2758509", "revid": "125283784", "url": "https://it.wikipedia.org/wiki?curid=2758509", "title": "I barbari", "text": "I barbari \u00e8 un saggio scritto e pubblicato in trenta puntate da Alessandro Baricco su Repubblica dal 12 maggio al 21 ottobre del 2006. Le puntate sono contemporaneamente pubblicate online su Repubblica.it che mette a disposizione dei lettori anche un forum per i commenti intitolato \"Cronache dall'invasione\".\nIl 21 novembre 2006, la raccolta degli articoli, con qualche aggiunta e un rimaneggiamento dei titoli di capitoli e paragrafi, esce in formato libro, in edicola col giornale, per \"La biblioteca di Repubblica\" con il titolo \"I barbari\".\nSia le puntate sul giornale, in edicola e online, sia il libro de \"La biblioteca di Repubblica\" sono illustrati da Gipi. Il libro \u00e8 successivamente pubblicato da Fandango Libri nel 2006 e da Feltrinelli nel 2008,con il titolo \"I barbari. Saggio sulla mutazione\".\nGenesi.\nL'idea sulla quale Baricco costruisce \"I barbari\" \u00e8 quella di una mutazione in atto nella cultura del mondo occidentale che, ben al di l\u00e0 di un normale avvicendamento generazionale, starebbe configurando\n Tale crisi dei modelli culturali del passato provocherebbe, nella percezione collettiva, una sorta di sgomento da invasione barbarica come di fronte a \"una terra saccheggiata da predatori senza cultura n\u00e9 storia\".\nLa mutazione si sarebbe generata dalla concomitanza di due fattori principali: l'affermarsi di alcune decisive innovazioni tecnologiche che avrebbero compresso spazio e tempo e lo spalancamento dello scenario sociale che avrebbe consentito l'accesso al regno dei privilegi di \"homines novi\" portatori dell'energia cinetica indispensabile a realizzare ogni vera mutazione.\nI due pilastri fondamentali sui quali la consistenza della mutazione poggerebbe sono identificati in una diversa idea di cosa sia l'esperienza e in una differente dislocazione del senso nel tessuto dell'esistenza.\nLa conclusione che Baricco trae dallo sviluppo del saggio \u00e8 che, bisognerebbe accettare l'idea della mutazione e abbandonare il paradigma dello scontro di civilt\u00e0 per non rinunciare alla possibilit\u00e0 di una qualche governabilit\u00e0 di essa.\nLinguaggio.\nIl linguaggio de \"I barbari\" \u00e8 il risultato della composizione di registro saggistico e narrativo, all'interno di uno schema comunicativo che include tra i contenuti stessi della scrittura il rapporto con i lettori ai quali Baricco fornisce costantemente istruzioni di lettura e commenti sul lavoro. Le argomentazioni sono offerte in progress, frammentate all'interno dei diversi articoli, in modo da consentire anche una lettura discontinua, o una ricomposizione di esse da parte dei lettori secondo proprie sequenze trasversali.\nStruttura.\nInizio e Epigrafi.\nLe prime puntate de \"I barbari\" sono dedicate alla presentazione del lavoro nella forma e nei contenuti.\nBaricco inquadra \"I barbari\" come saggio e d\u00e0 conto della scelta di scriverlo sulle pagine del giornale, in forma di articoli sparsi tra le \"frattaglie di mondo\" delle notizie che quotidianamente passano. Parla di una strutturazione volutamente fragile, come a cercare \"una qualche indigenza\" che consenta di recuperare una qualche autenticit\u00e0, proprio nella scelta di scrivere senza possibilit\u00e0 reinventare e riorganizzare la struttura del lavoro.\nIl contenuto del saggio \u00e8 introdotto dall'illustrazione di quattro epigrafi alle quali Baricco d\u00e0 il valore di omaggio a un rituale di apertura insito nella tradizione del libro e la funzione di delimitare i bordi del campo entro i confini del quale svilupper\u00e0 il lavoro:\nPerdere l'anima.\nLa seconda parte de \"I barbari\" \u00e8 dedicata alla ricognizione dei sintomi attraverso i quali si mostra la mutazione il cui dato comune, riscontrabile in diversi e differenti ambiti culturali, appare come una sorta di perdita di anima nei gesti, per anni appartenuti alle consuetudini pi\u00f9 alte dell'umanit\u00e0, che sembra continuino a vivere a prescindere dal loro senso profondo. Lungi dall'agonizzare, quei gesti addirittura si moltiplicano ma, nel loro rigenerarsi, \"sembrano smarrire il tratto pi\u00f9 profondo che avevano, la ricchezza a cui erano in passato arrivati, forse perfino la loro pi\u00f9 intima ragione d'essere\".\nBaricco sceglie gli scenari della cultura del vino, del mondo del calcio e di quello dell'editoria e, all'interno di essi, isola dei gesti sintomo di mutazione che ritiene alludano a una precisa logica. I tratti comuni che Baricco isola e descrive, e che, infine, riassume all'inizio della terza parte, sono i seguenti: \nGuardando da lontano, nell'insieme, i singoli tratti gi\u00e0 isolati, \u00e8 possibile, secondo Baricco, scorgere la costellazione che essi disegnano e che, in definitiva, configura l'unica mossa della apparente perdita di anima.\nIl passo ulteriore di Baricco quindi \u00e8 ipotizzare che il risultato della perdita di anima non sia una semplice conseguenza del movimento mutazionale ma, pi\u00f9 probabilmente, consciamente o meno, il suo obbiettivo principale: \nLa terza parte de \"I barbari\" si occupa di chiarire in cosa consista la perdita di anima che la mutazione sembrerebbe configurare in termini di esperienza e dislocazione del senso.\nLa tesi che Baricco sviluppa parte dall'identificare \"il trailer della mutazione' in un principio che \u00e8 lo stesso principio attorno a cui \u00e8 stato costruito Google: \"l'idea che le traiettorie suggerite da milioni di links avrebbero scavato i sentieri guida del sapere\". \"\nSi tratterebbe di una sorta di rivoluzione copernicana del sapere, per cui il valore di un'idea, di un'informazione, di un dato, non sarebbe pi\u00f9 legato alle sue caratteristiche intrinseche ma alla sua storia lungo una traiettoria, costruita da una sequenza di passaggi e da una composizione di materiali diversi. In un paesaggio del genere, il gesto di conoscere diventa il surfing veloce che ricompone di volta in volta le traiettorie sparse delle idee, o dei fatti o delle persone.\nIl passo successivo che Baricco compie \u00e8 l'ampliamento della focale da quello che in Google \u00e8 un movimento che insegue il sapere, a quello che nel mondo reale diventa il movimento che cerca l'esperienza.\nPer Baricco l'esperienza \u00e8 \"un luogo in cui la percezione del reale si raggruma in pietra miliare, ricordo, e racconto. \u00c8 il momento i cui l'umano prende possesso del suo reame\" e la mutazione in atto sarebbe riassumibile proprio in un cambiamento del modo di fare esperienze.\nI modelli che da secoli portavano al risultato del fare esperienza erano legati alla capacit\u00e0 di accostarsi al senso delle cose, una per una, con un lavoro di pazienza, erudizione, studio o grazie alla magia di un lampo di intuizione. A un certo punto tuttavia, quei modelli avrebbero smesso di funzionare, non producendo pi\u00f9 risultati apprezzabili, e avrebbero ceduto il passo alla logica avanzante della mutazione in atto. \u00c8 il multitasking, secondo Baricco, a incarnare l'idea nascente di esperienza ed \u00e8 la logica del sistema passante di sequenze originate altrove e destinate altrove, che spinge a ricercare l'esperienza, in spazi in cui sia veloce entrare e facile uscire e a privilegiare gesti capaci di generare movimento il cui fine non \u00e8 una meta, ma il movimento stesso.\nLa gran parte del terreno percorribile \u00e8 comunque costituito da gesti appartenuti a consuetudini dell'umanit\u00e0 che provengono dal passato, e che dalla mutazione si ritrovano modificati e trasformati anch'essi in sistemi passanti. Si spiega, in tal modo, secondo Baricco, l'effetto di perdita di anima e il conseguente sgomento da saccheggio barbarico generato dalla mutazione. Abitare, in multitasking, pi\u00f9 zone possibili con un'attenzione abbastanza bassa non sarebbe, tuttavia, un modo di svuotare dell'anima tanti gesti importanti ma diventa, per i barbari, un modo di farne uno solo, molto importante.\nL'idea di anima, intesa come dimensione spirituale capace di elevare l'uomo oltre la sua natura animale, a prescindere dalla religione, che per secoli era stata l'unico luogo dello spirito, risale all'Umanesimo ma, ricorda Baricco, non fu un'acquisizione facile n\u00e9 scontata e passarono altri secoli prima che diventasse, ad opera dell'intelligencija borghese ottocentesca, realmente comune sentire. Sono parole d'ordine del Romanticismo quelle che, secondo Baricco, non abbiamo ancora cessato di usare e \"la resistenza che facciamo all'invasione barbarica spesso si riduce a un'inconsapevole difesa di principi romantici coniati secoli fa\".\nBisognerebbe invece arrivare a pensare che la mutazione non \u00e8 eliminazione della tensione spirituale dell'uomo, con l'annientamento dell'anima, ma il superamento dell'accezione borghese, ottocentesca e romantica di quell'idea. \nLa domanda che pone allora Baricco \u00e8 cosa ci sia nell'idea romantica di anima che spaventa e respinge i barbari, come se fosse un luogo di morte invece che di vita. Le risposte possibili che propone sono due.\nLa prima risposta riguarda il rapporto tra piacere e fatica. L'accesso al senso profondo delle cose, nella liturgia borghese ottocentesca era una questione di piacere, di intensit\u00e0 di vita, di emozione che prevedeva tempo, erudizione, pazienza, applicazione, volont\u00e0 da dedicare a un lavoro di scavo in profondit\u00e0. Si trattava di una fatica del tutto congeniale a chi la esercitava e funzionale al bisogno borghese di affermazione di un'identit\u00e0 culturale egemone da contrapporre al mondo aristocratico in declino. \nL'applicazione su larga scala del principio della fatica come lasciapassare per il senso pi\u00f9 alto delle cose avrebbe tuttavia, nel tempo, trasformato il semplice gesto originario del fermarsi a studiare con attenzione, in una disciplina sempre pi\u00f9 articolata, caratterizzata da una eccessiva sproporzione fra la profondit\u00e0 del lavoro di scavo da compiere e la porzione di senso raggiungibile. In quest'ottica, la mutazione barbara apparirebbe come la lucida rivendicazione di un tipo di fatica dilettevole, come era dilettevole la fatica per la quale era attrezzato l'uomo ottocentesco. Il tipo di fatica per cui i barbari sono attrezzati, e che contiene del piacere in s\u00e9, secondo Baricco, \u00e8 il surfing all'inseguimento del senso l\u00e0 dove \u00e8 vivo in superficie, e in fuga dalla profondit\u00e0 come da \"un crepaccio che non porterebbe a nulla se non all'annientamento del movimento, e quindi della vita\".\nLa seconda risposta di Baricco sul perch\u00e9 l'idea romantica di anima spaventi e respinga l'umanit\u00e0 coinvolta nella mutazione riguarda la sofferenza e la guerra. Baricco parte dall'idea che quella pretesa di spiritualit\u00e0, di nobilt\u00e0 d'animo e di pensiero, rappresentasse per molti borghesi un traguardo tanto impervio da trovare individualmente da finire per defluire nella pi\u00f9 agevole prospettiva di una spiritualit\u00e0 collettiva, nell'idea di nazione, se non addirittura di razza. \"Ci\u00f2 che non era immediatamente rinvenibile nella pochezza dell'individuo, risultava evidente nel destino di un popolo, nelle sue radici mitiche, e nelle sue aspirazioni\". \nIn quest'ottica, i barbari \"hanno paura di pensare serio, di pensare profondo, di pensare il sacro: la memoria analfabeta di una sofferenza patita senza eroismi deve crepitare, da qualche parte, in loro\", per cui rifuggono dalla forza dell'anima con una sorta di mossa istintiva, attratti da un habitat che li tenga al riparo dal disastro dei padri.\nL'uomo dell'attuale mutazione, allora, secondo Baricco, cercherebbe l'intensit\u00e0 del mondo, cos\u00ec come la inseguivano i romantici, ma lo farebbe per altre strade.\nRitratti.\nLa quarta parte de I barbari \u00e8 dedicata a una sorta di verifica delle tesi sostenute, ricollocando nel contesto culturale della mutazione descritto una serie di gesti che ne sarebbero sintomi. \nBaricco tocca tredici punti, che compongono un puzzle che ritrae la mutazione, enumerandoli man mano che li illustra, in ordine di trattazione e precisando di procedere in ordine sparso:\nIl puzzle che le tessere, mobili e ricentrabili, compongono \u00e8 il ritratto del diverso modello del fare esperienza dei barbari, basato sulla logica del sistema passante di sequenze costituite da traiettorie che corrono veloci e in superficie anzich\u00e9 sulla logica del lavoro di scavo in profondit\u00e0.\nNel contempo si compone una sorta di mappa della differente dislocazione del senso che i barbari cercano laddove le cose entrano in sequenza con altre anzich\u00e9 nel luogo della loro origine, nel movimento anzich\u00e9 nella sua meta, nella differenza anzich\u00e9 nel progresso, nella tecnica che consente di percepire le cose anzich\u00e9 nell'intrinsecit\u00e0 di esse, nelle regioni periferiche dell'accessorio anzich\u00e9 in un centro fondativo.\nQuello a cui, secondo Baricco, occorre prepararsi \u00e8 che quando accade una mutazione, le gerarchie del giudizio vacillano. Cambia il punto di vista anche sui grandi del passato e profeti del nuovo mondo e la prospettiva \u00e8 ci\u00f2 che detta la regola pi\u00f9 che la forza della singola opera o del singolo autore.\nEpilogo.\nNell'epilogo de \"I barbari\", Baricco riassume le ipotesi e le acquisizioni emerse dallo sviluppo del saggio nell'idea che alcune innovazioni tecnologiche decisive, capaci di comprimere spazio e tempo, congiuntamente allo spalancamento dello scenario sociale, connesso all'affermarsi degli assetti democratici, avrebbero generato una diversa idea di cosa sia l'esperienza, e una differente dislocazione del senso nel tessuto dell'esistenza.\nPer Baricco,\nOltre a schematizzare l'articolazione dei contenuti sviluppati, Baricco, nell'epilogo, si concentra sull'immagine della Grande Muraglia come icona del rapporto di ogni civilt\u00e0 con l'incubo dell'invasione barbarica. Baricco ritiene che la Grande Muraglia insegni che, \"nel proprio rapporto con i barbari, ogni civilt\u00e0 reca inscritta l'idea che ha di se stessa\" e che qualsiasi civilt\u00e0, nella lotta contro i barbari, \"finisce per scegliere non la strategia migliore per vincere, ma quella pi\u00f9 adatta a confermarsi nella propria identit\u00e0\". La Grande Muraglia, secondo Baricco, era stata concepita non tanto per difendere dagli invasori, ma per costituire un confine della civilt\u00e0, per delimitarla: \n Per Baricco, tuttavia non c'\u00e8 mutazione che non sia governabile, e \"abbandonare il paradigma dello scontro di civilt\u00e0 e accettare l'idea di una mutazione in atto non significa che si debba prendere quel che accade cos\u00ec com'\u00e8, senza lasciarci l'orma del nostro passo\". \nDiventa invece importante, piuttosto che erigere muraglie su un confine che non esiste, praticare la cura quotidiana, l'attenzione, il vigilare, l'esercizio della scelta di cosa, del mondo vecchio, si voglia portare fino al mondo nuovo. "}
{"id": "2758510", "revid": "95724392", "url": "https://it.wikipedia.org/wiki?curid=2758510", "title": "Friedrichstadt (disambigua)", "text": "Friedrichstadt pu\u00f2 riferirsi a:"}
{"id": "2758512", "revid": "767487", "url": "https://it.wikipedia.org/wiki?curid=2758512", "title": "Baby Love (film 2008)", "text": "Baby Love \u00e8 un film del 2008 diretto da Vincent Garenq.\nIl film \u00e8 uscito nelle sale cinematografiche italiane il 19 dicembre 2008.\nTrama.\nLa vicenda narra la vita apparentemente idilliaca di una coppia di gay francesi, uno medico pediatra, l'altro avvocato, vivono la loro storia d'amore senza problemi e tutto sembra filare liscio se solo Manu, il medico, non raccontasse al compagno del suo disperato bisogno di divenire padre.\nLa coppia si rompe poich\u00e9 l'avvocato non ha intenzione di diventare padre ed esorta il compagno ad aprire gli occhi sulla possibilit\u00e0 di avere un figlio, vista la condizione di omosessuale.\nContrariamente al discorso fatto con il compagno Man\u00f9 decide di tentare l'adozione ma l'assistente sociale incaricato di un sopralluogo, da una foto scampata alla \"bonifica\" di casa per non far trapelare la sua omosessualit\u00e0, fa naufragare il sogno di Man\u00f9 mettendo fine alla strada dell'adozione.\nL'incontro con la bella Fin\u00e0, argentina a Parigi per realizzare le sue ambizioni lavorative, diventa un mezzo per arrivare al tanto ambito sogno di cullare un beb\u00e8.\nNon sembrerebbe esserci nessun problema, passata una prima reazione molto turbata di Fin\u00e0 che, costretta ad appoggiarsi a Man\u00f9 per problemi con l'ufficio immigrazione, man mano si innamora del medico e decide di far lui il pi\u00f9 bel regalo: diventare la madre di suo figlio.\nI problemi per\u00f2 non sono finiti: l'avvocato si rif\u00e0 una vita e Man\u00f9 scopre di essere sterile e quindi chiede all'ex compagno, ormai in un'altra relazione, di prestar lui il suo seme per non distruggere questo desiderio cos\u00ec forte.\nAiutati da un'amica medico di Man\u00f9 i due procedono all'inseminazione artificiale.\nNe segue il matrimonio tra Fin\u00e0 e Man\u00f9, come da accordo fra i due, che rimane incinta e che soffre di gelosia nel vedere che il \"marito\" ancora ama alla follia l'ex compagno. Ne nasce una lotta tra la fresca sposina e il compagno di una vita dove chi vince \u00e8 l'avvocato.\nAlla fine Fin\u00e0 partorir\u00e0 una bimba e la affider\u00e0 al padre ed al suo compagno, tornato sui suoi passi, chiedendo loro di non cercarla pi\u00f9 decidendo di abbandonare la piccola e l'uomo di cui \u00e8 innamorata e che non potr\u00e0 mai avere.\nIl film finisce con i due pap\u00e0 che, una volta rintracciata la mamma, vanno a prenderla all'uscita del lavoro lasciando intendere che forse una famiglia con due pap\u00e0 ed una mamma \u00e8 in qualche modo possibile se lo si vuole davvero."}
{"id": "2758520", "revid": "1344172", "url": "https://it.wikipedia.org/wiki?curid=2758520", "title": "Il Moro", "text": "Il Moro \u00e8 un tipo di sigaro Toscano, realizzato a mano presso la manifattura di Lucca e commercializzato dal 2000. Per confezione, dimensioni e prezzo \u00e8 il sigaro di punta tra i cosiddetti \"toscani\". La qualit\u00e0 superiore \u00e8 testimoniata anche dalla ricercata confezione. La dimensione del sigaro risulta pi\u00f9 lunga di circa il 40% rispetto agli altri sigari toscani, mentre il diametro del 25%. Il costo, per concludere, \u00e8 (dato 2009) circa sette volte superiore del sigaro Toscano Originale Selected e tre volte e mezzo del Toscano Originale Millennium, i \"toscani\" di fascia pi\u00f9 alta dopo il Moro. La tiratura \u00e8 limitata.\nLa confezione.\nFino al 2009 la confezione era in legno e composta da due parti rappresentanti due semifoglie di tabacco incernierate sulla nervatura centrale; esternamente alla confezione era inciso il giglio fiorentino. Per festeggiare i dieci anni dal lancio nel 2010, e in esclusiva per l'anno, la confezione consiste in un vero e proprio humidor che contribuisce al sostanziale ritocco di prezzo. Per il 2011 e fino al 2014 la confezione in legno presenta una serigrafia sul coperchio con il prezzo che ritorna a livelli ante 2010.\nCaratteristiche.\nCaratteristiche distintive de il Moro secondo \"il Toscano\", \"Il Toscano nel Bicchiere\" e la rivista \"Toscano\":"}
{"id": "2758521", "revid": "339392", "url": "https://it.wikipedia.org/wiki?curid=2758521", "title": "Super Sayan Dai San Dankai", "text": ""}
{"id": "2758522", "revid": "767487", "url": "https://it.wikipedia.org/wiki?curid=2758522", "title": "Middle of Nowhere (album)", "text": "Middle of Nowhere \u00e8 il primo album studio degli Hanson uscito sotto una major, la Mercury/Universal, pubblicato il 6 maggio 1997 negli USA ed in seguito negli altri paesi.\nL'album ha reso celebre nel 1997 il trio rock dei fratelli Hanson, originari di Tulsa, Oklahoma.\nIl disco.\nOltre ad \"Mmmbop\", dall'album uscirono come singoli, \"Where's The Love\", \"I Will Come To You\", \"Weird\" e \"Thinking Of You\".\nPer sentire la bonus track \"Man From Milwaukee (Garage Mix)\", bisogna scorrere diverse tracce mute (dalla 12 alla 21) dopo \"With You In Your Dreams\" o attendere alcuni momenti. La canzone non \u00e8 presente nel formato musicassetta.\nIn precedenza avevano autoprodotto due album, \"Mmmbop\" (contenente una versione differente della celebre \"Mmmbop\", dal titolo \"Mmmbop (Long Version)\") e \"Boomerang\", confinati al solo mercato locale.\nIl cantante principale della band, Taylor, quattordicenne all'epoca della registrazione dell'album, sub\u00ec la naturale muta della voce in quel periodo, infatti la differenza tra \"Mmmbop (Long Version)\" dell'album autoprodotto \"Mmmbop\" del 1996 e i brani di \"Middle of Nowhere\" del 1997 (tra cui la nuova famosa versione Mmmbop), in termini di voce, \u00e8 notevole.\nCon 10 milioni di copie vendute \u00e8 l'album di maggior successo del gruppo.\nTracce.\nTutte le canzoni dell'album sono scritte dagli Hanson, eventuali collaborazioni (accreditate nell'album), sono citate di seguito.\nDvd.\nIl 5 maggio 2007 la band ha organizzato per festeggiare i 10 anni da \"Middle Of Nowhere\", un concerto, riproponendo in chiave diversa lo stesso album. Questo live \u00e8 stato racchiuso nel DVD \"Middle Of Nowhere Acoustic\".\nSuccesso commerciale.\nTrainato dalla hit Mmmbop l'album ha venduto pi\u00f9 di 8 milioni di copie in tutto il mondo e ad oggi rappresenta, in termine di vendite, il miglior lavoro della band."}
{"id": "2758523", "revid": "405275", "url": "https://it.wikipedia.org/wiki?curid=2758523", "title": "Super Saiyan Dai Ni Dankai", "text": ""}
{"id": "2758526", "revid": "461603", "url": "https://it.wikipedia.org/wiki?curid=2758526", "title": "Vasas SC", "text": ""}
{"id": "2758529", "revid": "1784492", "url": "https://it.wikipedia.org/wiki?curid=2758529", "title": "Football Club Vevey Sports 05", "text": "Il Football Club Vevey Sports 05 \u00e8 una societ\u00e0 calcistica svizzera, con sede a Vevey, citt\u00e0 del Canton Vaud.\nIl club \u00e8 stato fondato nel 1905 e nuovamente ricostituito nel 2005. Vanta alcune presenze nel campionato di massima serie tra gli anni settanta e gli anni ottanta. Il miglior piazzamento \u00e8 l'11\u00ba posto raggiunto nella stagione 1981-82.\nAttualmente milita nel gruppo 1 della Seconda Lega regionale, campionato di quinta divisione. La seconda squadra gioca al livello immediatamente inferiore, la Terza Lega."}
{"id": "2758530", "revid": "43204", "url": "https://it.wikipedia.org/wiki?curid=2758530", "title": "Vevey-Sports", "text": ""}
{"id": "2758531", "revid": "281901", "url": "https://it.wikipedia.org/wiki?curid=2758531", "title": "Barbus graellsii", "text": ""}
{"id": "2758532", "revid": "287204", "url": "https://it.wikipedia.org/wiki?curid=2758532", "title": "Quartieri di D\u00fcsseldorf", "text": ""}
{"id": "2758535", "revid": "51032", "url": "https://it.wikipedia.org/wiki?curid=2758535", "title": "Photina Lappa", "text": ""}
{"id": "2758538", "revid": "287204", "url": "https://it.wikipedia.org/wiki?curid=2758538", "title": "Distretti di D\u00fcsseldorf", "text": ""}
{"id": "2758539", "revid": "287204", "url": "https://it.wikipedia.org/wiki?curid=2758539", "title": "Distretti urbani di D\u00fcsseldorf", "text": ""}
{"id": "2758541", "revid": "281901", "url": "https://it.wikipedia.org/wiki?curid=2758541", "title": "Acantholingua ohridana", "text": ""}
{"id": "2758542", "revid": "1259603", "url": "https://it.wikipedia.org/wiki?curid=2758542", "title": "Movimento anti-nucleare", "text": "Il movimento anti-nucleare \u00e8 un movimento sociale internazionale che si oppone all'uso di varie tecnologie nucleari: molte organizzazioni di base, gruppi di professionisti e partiti politici si sono identificati con tale movimento, con l'obiettivo iniziale che \u00e8 stato il disarmo dalle armi atomiche, ma che in seguito, in Austria, Germania ed Italia, l'interesse ha iniziato a spostarsi verso altre questioni, soprattutto sull'uso dell'energia nucleare in ambito civile.\nManifestazioni antinucleari.\nNel 1972, il governo centrale spagnolo pianific\u00f2 la costruzione di due reattori nucleari da 930 MW ognuno, a Lemoniz, nei Paesi Baschi. Dall'inizio la costruzione \u00e8 stata opposta, da un nocciolo iniziale locale, ad un ampio movimento popolare. Questo fu rapidamente fatto proprio da organizzazioni basche nazionaliste di sinistra, cos\u00ec aggiungendo forti riferimenti autonomistici (degenerati per questo in successivi atti di terrorismo). Il movimento ottenne anche il sostegno dello scultore basco Eduardo Chillida, che nel 1975 disegna un adesivo, che divenne un simbolo degli antinucleari baschi, con la frase \u201cEz, ez, ez, zentral nuklearrik ez\u201d all'interno del disegno stilizzato di un teschio su fondo nero e che si traduce liberamente in \"No, no, no, non una centrale nucleare\". Nel 1976, si form\u00f2 un gruppo denominatosi \"Comision de Defensa de una costa Vasca no Nuclear\" (Commissione per una costa basca non nucleare). Il gruppo rappresentava vari associazioni, come quella delle famiglia di Lekeitio, quella di Ea, quella dei genitori di Mungia, ed altri intorno al comune di Lemoniz. Entro il 3 giugno 1976, la Commissione raccoglie 150.000 firme e nell'agosto 1976 organizza una marcia con pi\u00f9 di 50.000 persone da Plentzia a Gorliz. Il 14 giugno 1977, la Commissione ed altre organizzazioni guidano pi\u00f9 di 150.000 baschi in protesta a Bilbao per fermare la costruzione a Lemoniz.\nDopo l'incidente di Three Mile Island nel 1979, un'importante manifestazione si \u00e8 tenuta a New York, coinvolgendo 200.000 persone. Nel 1981, 100.000 persone hanno protestato in Germania nei pressi di Amburgo.\nLa pi\u00f9 imponente manifestazione, contro le armi nucleari, si \u00e8 svolta nel 1983 a Berlino Ovest, con circa 600.000 partecipanti.\nIl movimento antinucleare in Italia.\nTra il 1975 e il 1976, a due anni dalla crisi petrolifera del 1973 che per la prima volta aveva reso concreta la possibilit\u00e0 che il petrolio diventasse improvvisamente una risorsa scarsa, venne varato il nuovo \"Piano Energetico Nazionale\" che prevedeva la costruzione di 20 nuovi reattori nucleari, che dovevano aggiungersi ai tre piccoli reattori gi\u00e0 in funzione a Latina, nel Garigliano ed a Trino Vercellese.\nAll'inizio degli anni '70 la grande maggioranza dell'opinione pubblica era favorevole a imboccare questa strada.\nUn altro anno importante per il movimento antinucleare e tutto l'ambientalismo italiano fu il 1979. Il 28 marzo si verific\u00f2 un incidente nella centrale nucleare di Three Mile Island: il primo grande incidente nucleare della storia. Malgrado non si registrassero significative fughe di radioattivit\u00e0 nell'ambiente, si tratt\u00f2 di un grave incidente industriale, che danneggi\u00f2 seriamente il secondo reattore, attivo da appena 13 mesi; l'unit\u00e0 coinvolta sub\u00ec una parziale fusione nel nucleo e non torn\u00f2 mai pi\u00f9 in esercizio. L'opinione pubblica di tutto il mondo verific\u00f2 per la prima volta che il rischio di incidenti dalle conseguenze incontrollabili era una realt\u00e0. Meno di due mesi dopo, il 19 maggio, oltre 20.000 persone parteciparono a Roma a una manifestazione antinucleare promossa dal Comitato per il Controllo delle Scelte Energetiche: fu il segno che la mobilitazione nata a Montalto di Castro aveva ormai messo radici.\nNegli stessi mesi, all'interno dell'ARCI, struttura che riuniva l'associazionismo di sinistra, si cre\u00f2 il primo nucleo della Lega per l'Ambiente che assumer\u00e0 poi una prima struttura organizzativa nella primavera del 1980 con Maurizio Sacconi e Chicco Testa.\nA Torino, nel maggio del 1983 si era svolta la manifestazione \"Rock contro il nucleare\", presso la Facolt\u00e0 di Architettura, al Castello del Valentino. L'evento organizzato dalla fanzine Blood, il Collettivo Studentesco di Architettura e Lotta Continua per il Comunismo, aveva raccolto i pi\u00f9 importanti gruppi musicali della citt\u00e0 e aveva visto una straordinaria affluenza di pubblico, dando l'avvio ad una lunga tradizione di ecologismo e manifestazioni non violente in Piemonte, mentre negli stessi anni si organizz\u00f2 il movimento antinucleare nel mantovano, in particolare a Viadana, dove era in progetto la realizzazione di una seconda centrale nucleare sul fiume Po, dopo quella realizzata a Caorso ed entrata in funzione nel 1981.\nIl 26 aprile 1986 un incidente nella centrale nucleare di \u010cernobyl' in Ucraina sprigion\u00f2 una nube radioattiva che attravers\u00f2 mezza Europa. In Italia le prime reazioni delle fonti ufficiali tesero a minimizzare. La rivista La Nuova Ecologia e la Lega per l'Ambiente, ai primi di maggio, resero invece noti durante una conferenza stampa i dati che documentavano la presenza preoccupante di radionuclidi su molte aree del paese. Nei giorni successivi le autorit\u00e0 vietarono il consumo degli alimenti pi\u00f9 a rischio come latte e insalata.\nIl 10 maggio a Roma una grande manifestazione popolare a cui parteciparono pi\u00f9 di 200.000 persone segn\u00f2 il primo passo verso il referendum che l'anno successivo port\u00f2 all'abbandono dell'energia nucleare in Italia.\nLa mobilitazione contro il nucleare rappresent\u00f2 anche un punto di svolta nella storia dell'ambientalismo italiano: per il referendum del 1987 vennero raccolte in pochi mesi oltre un milione di firme, il doppio del necessario, la Lega per l'Ambiente e il WWF raddoppiarono i soci, mentre alle elezioni politiche del 1987 i Verdi ottennero quasi un milione di voti.\nDopo la decisione del Governo Berlusconi nel 2008 di ritornare all'utilizzo dell'energia nucleare in conseguenza dell'aumento dei prezzi di gas naturale e petrolio, la coalizione \"Vota S\u00ec per fermare il nucleare\", composta da oltre 60 associazioni, ha promosso la mobilitazione per il referendum del 12 e 13 giugno 2011. Anche in conseguenza dell'incidente nella centrale giapponese di Fukushima, che nel marzo 2011 ha riaperto il dibattito mondiale sui rischi connessi agli impianti nucleari, il referendum ha confermato, 25 anni dopo \u010cernobyl', la contrariet\u00e0 della maggioranza assoluta dei cittadini italiani all'utilizzo dell'energia prodotta dall'atomo.\nSimboli.\nUno dei simboli pi\u00f9 conosciuti del movimento anti-nucleare \u00e8 costituito dal cosiddetto \"Sole che ride\", un sole rosso che sorride, di solito su sfondo giallo. Ci sono diverse varianti, come un pugno alzato o una faccia arrabbiata. Spesso \u00e8 accompagnato dallo slogan \"Nucleare? No, grazie!\" Questo simbolo venne disegnato nel 1975 per il movimento anti-nucleare danese."}
{"id": "2758544", "revid": "124123", "url": "https://it.wikipedia.org/wiki?curid=2758544", "title": "Radu IV cel Mare", "text": "Radu IV \"il Grande\" (\"cel Mare\") venne affiancato al trono dal padre nel 1492 e gli succedette alla sua morte. Come Vlad C\u0103lug\u0103rul, anche Radu govern\u00f2 la Valacchia come vassallo dei turchi.\nRadu ebbe una nutrita discendenza che forn\u00ec alla Valacchia diversi altri voivoda. Dei suoi figli legittimi, nati dal matrimonio con la principessa serba Catalina Crnojevi\u0107 di Zeta (Catalina din Sarata), furono principi:\nAnche due dei figli illegittimi di Radu (Radu V de la Afuma\u021bi e Radu VI B\u0103dica) furono voivoda di Valacchia.\nFiglie legittime di Radu furono C\u0103rstina, Ana e Boba.\nRadu fu il frutto di un matrimonio segreto tra Madeleine Amelie Bisaillon e Vlad IV C\u0103lug\u0103rul"}
{"id": "2758545", "revid": "383470", "url": "https://it.wikipedia.org/wiki?curid=2758545", "title": "Wittelsbacherbr\u00fccke", "text": ""}
{"id": "2758547", "revid": "383470", "url": "https://it.wikipedia.org/wiki?curid=2758547", "title": "Maximiliansbr\u00fccke", "text": ""}
{"id": "2758549", "revid": "383470", "url": "https://it.wikipedia.org/wiki?curid=2758549", "title": "Prinzregentenbr\u00fccke", "text": ""}
{"id": "2758550", "revid": "383470", "url": "https://it.wikipedia.org/wiki?curid=2758550", "title": "Ludwigsbr\u00fccke", "text": ""}
{"id": "2758551", "revid": "29333749", "url": "https://it.wikipedia.org/wiki?curid=2758551", "title": "Artigli", "text": ""}
{"id": "2758552", "revid": "767487", "url": "https://it.wikipedia.org/wiki?curid=2758552", "title": "J\u00e1nos Farkas", "text": "Carriera.\nClub.\nHa giocato tutta la sua carriera nel Vasas, dal 1959 al 1972, segnando 169 goal in 290 partite.\nNazionale.\nCon la Nazionale ungherese ha segnato 19 reti in 39 partite."}
{"id": "2758553", "revid": "1342360", "url": "https://it.wikipedia.org/wiki?curid=2758553", "title": "Blue Stars St. Gallen", "text": "Il Blue Stars St. Gallen \u00e8 stata una societ\u00e0 calcistica svizzera, con sede a San Gallo, capitale del cantone omonimo.\nIl club ha partecipato a 6 edizioni del massimo campionato nazionale nel primo decennio del secolo scorso. Non ha ottenuto grandi affermazioni durante la sua permanenza al massimo livello, vedendosi sempre sopravanzare dai rivali cittadini del .\nIl club scompare durante gli anni della Prima guerra mondiale."}
{"id": "2758554", "revid": "51032", "url": "https://it.wikipedia.org/wiki?curid=2758554", "title": "Plostellum punicum", "text": ""}
{"id": "2758558", "revid": "110157", "url": "https://it.wikipedia.org/wiki?curid=2758558", "title": "Distretto 1 (D\u00fcsseldorf)", "text": "Il distretto 1 \u00e8 uno dei 10 distretti urbani (\"Stadtbezirk\") della citt\u00e0 tedesca di D\u00fcsseldorf.\nSuddivisione amministrativa.\nIl distretto 1 \u00e8 diviso in 6 quartieri (\"Stadtteil\"):"}
{"id": "2758565", "revid": "22475", "url": "https://it.wikipedia.org/wiki?curid=2758565", "title": "Ponte Massimiliano Giuseppe", "text": "Il ponte Massimiliano Giuseppe (Max-Joseph-Br\u00fccke), \u00e8 un ponte ad arco sul fiume Isar che unisce i quartieri Lehel e Bogenhausen di Monaco di Baviera. Deve il suo nome al re Massimiliano I Giuseppe di Baviera ed \u00e8 noto anche con il suo nome d'origine, ponte di Bogenhausen, o anche come ponte Tivoli.\nStoria.\nGi\u00e0 nel 1804 sul posto si trovava un ponte di legno che fu distrutto da una inondazione. Nell'anno 1902 fu costruita l'odierna costruzione in pietra dall'architetto Theodor Fischer in stile Jugendstil. Il ponte non fu danneggiato durante la seconda guerra mondiale.\nSculture.\nSul ponte si trovano 4 rappresentazioni allegoriche degli elementi: aria, acqua, fuoco, terra.\nFurono create dagli scultori: Heinrich D\u00fcll, Georg Pezold, Max Heilmaier e Eugen Mayer-Fassold.\nLe statue vengono affiancate con rilievi di piante o animali."}
{"id": "2758566", "revid": "383470", "url": "https://it.wikipedia.org/wiki?curid=2758566", "title": "Massimiliano I di Baviera", "text": ""}
