{"id": "2797901", "revid": "15756", "url": "https://it.wikipedia.org/wiki?curid=2797901", "title": "Ritchie Blackmore", "text": "Annoverato tra i pi\u00f9 celebri e influenti musicisti per aver contribuito in modo decisivo allo sviluppo della chitarra hard rock ed heavy metal, Blackmore ha militato nei Deep Purple e nei Rainbow, gruppo da lui fondato; dal 1997 \u00e8 impegnato nei Blackmore's Night assieme alla moglie Candice Night.\nBiografia.\nInizi.\nDi origini gallesi per ramo paterno, a due anni si trasferisce a Heston nei pressi dell'Aeroporto di Heathrow, dove trascorre la sua infanzia ed adolescenza. In questo periodo comincia ad appassionarsi alla musica, ascoltando Radio Luxembourg, attraverso la quale conosce brani come \"Rock Around the Clock\" di Bill Haley o \"Hound Dog\" di Elvis Presley, che sono tra i suoi primi dischi acquistati, ma soprattutto rimane folgorato da artisti come Buddy Holly e Duane Eddy, ovvero le sue prime influenze chitarristiche, anche se la visione di Tommy Steele nel programma televisivo della BBC \"Six-Five Special\" (1957-58), a detta dello stesso Blackmore, fu decisiva per il suo approccio al \"Rock 'n' roll\". Intorno agli undici anni entra in possesso della sua prima chitarra, regalatagli dal padre, il quale gli impone di prendere lezioni da un'insegnante di musica classica, che Ritchie frequenta per circa cinque anni.\nAll'inizio degli anni sessanta, come molti altri connazionali della sua generazione, viene influenzato dalla musica Skiffle, ed in particolare da artisti come Lonnie Donegan e Wally Whyton, tant'\u00e8 che il primo complessino nel quale entra, ovvero il \"2 I's Junior Skiffle Group\", \u00e8 specializzato in questo stile musicale; in questo gruppo tuttavia, per abbondanza di chitarristi nonch\u00e9 giudicato di talento inferiore dagli altri membri, \u00e8 relegato a suonare \"strumenti poveri\" come la \"dog box\" o la washboard. In quel periodo Blackmore per\u00f2 privilegia l'ascolto e lo studio di chitarristi come Jimmy Bryant e Speedy West o Scotty Moore e James Burton; fondamentale per la sua formazione di musicista \u00e8 pure la frequentazione del suo vicino di casa Big Jim Sullivan, al tempo uno dei pi\u00f9 apprezzati chitarristi di studio del mondo discografico britannico, che perfeziona la sua conoscenza delle tecniche strumentali del rock 'n' roll. Il gruppo preferito del giovane Ritchie all'epoca dei suoi quindici anni sono i \"Nero &amp; the Gladiators\", celebri per il loro singolo \"In the Hall of the Mountain King\", nei quali milita il chitarrista Colin Green; ma il giovane musicista non trascura lo studio di importanti figure \"extra rock\" quali i chitarristi jazz come Les Paul, Django Reinhardt o Wes Montgomery.\nPrime esperienze professionali.\nDopo aver fatto parte di alcune band giovanili amatoriali come i \"Dominators\", nel 1961 approda nei \"Mike Dee &amp; the Jaywalkers\", il suo primo complesso professionale, presto scritturato dall'agenzia \"George Cooper Organization\". Con questa formazione Blackmore registra il primo singolo \"Stolen Hours / My Blue Heaven\" per la Decca Records, che per\u00f2 rimarr\u00e0 inedito, inoltre ha la possibilit\u00e0 di accompagnare Gene Vincent in tre concerti. Nell'aprile del 1962, dopo un'intensa tourn\u00e9e, il gruppo si scioglie, ma dal maggio all'ottobre successivo Blackmore sostituisce Bernie Watson negli Screaming Lord Sutch &amp; the Savages: ha quindi la prima grande occasione per mostrare il suo gi\u00e0 notevole talento con una band di ottimi elementi. Questa esperienza sar\u00e0 fondamentale per la sua crescita come musicista nonch\u00e9 come uomo di spettacolo, in quanto dal leader del gruppo Ritchie apprende molti segreti del mestiere per tenere avvinta l'attenzione del pubblico.\nConcluso il suo periodo con i \"Savages\", il chitarrista entra subito negli \"Outlaws\", al tempo ritenuti uno dei migliori gruppi rock britannici, coi quali rimarr\u00e0 fino all'inizio del 1964. Questa band, dal repertorio dapprima esclusivamente strumentale, effettua numerose tourn\u00e9e sia da attrazione principale quanto collettive, dove ha tra l'altro occasione di fungere da band di supporto per solisti come Jerry Lee Lewis e Gene Vincent. Gli \"Outlaws\" partecipano al film musicale \"Live It Up!\" (uscito nel dicembre del 1963) oltre ad innumerevoli session d'incisione per la \"RGM Productions\" di Joe Meek, sia come artisti principali quanto come turnisti per diversi cantanti pop tra i quali Heinz Burt, Glenda Collins e Freddie Starr. In alcune occasioni il solo Blackmore \u00e8 impiegato dal produttore per alcune registrazioni (tra le quali merita segnalare quella per \"Tommy Scott &amp; The Senators\", ovvero la futura popstar Tom Jones), molte delle quali ad oggi ancora non pubblicate. Prima di lasciare la band per formare i \"Wild Ones\", ovvero il complesso fisso di Heinz Burt, il chitarrista fa in tempo ad incidere il singolo \"Keep A-Knocking / Shake With Me\": secondo il celebre deejay britannico John Peel, il lato b del 45 giri rappresenta il primo esempio di heavy metal apparso su disco.\nCon i \"Wild Ones\" (in seguito rinominati \"Wild Boys\") suona dall'Aprile 1964 al Febbraio 1965, prendendo parte all'incisione del brano \"Questions I Can't Answer\", pubblicato nel Novembre 1964; separatosi artisticamente da Burt milita per circa un mese con \"Neil Christian &amp; The Crusaders\", gruppo nel quale incontra Arvid \"Wegg\" Andersen e Jimmy Evans, futuri sodali in vari progetti artistici. Nel Marzo successivo rientra nei \"Savages\" portando con s\u00e9 Andersen e Evans, per poi uscirne nuovamente circa due mesi dopo, facendo in tempo a prendere parte alle registrazioni del singolo \"The Train Kept A Rollin' / Honey Hush\" con la produzione ancora di Joe Meek, ed uscito per la CBS nel Giugno dello stesso anno.\nSuccessivamente collabora, con alcuni ex membri degli \"Outlaws\", all'incisione di vari brani sotto la produzione di Derek Lawrence, ex collaboratore di Meek; con la denominazione di \"Sessions\", registra \"To Know Him Is to Love Him\" col trio femminile inglese delle \"Mermaids\", prodotto da Kim Fowley. Altri singoli incisi in questo periodo sono \"Satan's Holiday / Earth Shaker\" (il lato B \u00e8 il primo brano ufficialmente attribuito a Blackmore come autore), pubblicati a nome \"Lancasters\", e \"Little Brown Jug / Getaway\", realizzato a nome del solo chitarrista: sia \"Satan's Holiday\" quanto \"Getaway\" sono cover non dichiarate del classico \"In the Hall of the Mountain King\", tanto caro al musicista inglese.\nInizia successivamente una stretta collaborazione con i colleghi Andersen e Evans dapprima come band di supporto di Jerry Lee Lewis per un ingaggio di quattro settimane allo Star-Club di Amburgo); quindi i tre musicisti rientrati in Inghilterra e ribattezzatisi \"The Three Musketeers\" costituiscono un power trio \"ante litteram\", col quale tornano nella citt\u00e0 marittima tedesca per esibirsi nuovamente nel locale che aveva visto gli esordi dei Beatles nonch\u00e9 al \"Top Ten\" fino al Gennaio 1966. Segue un periodo altalenante tra soggiorni in patria, alternati a brevi ritorni in Germania, caratterizzato dalla partecipazione ad alcune incisioni, sempre sotto la direzione di Derek Lawrence, per conto terzi, tra i quali il cantante Ronnie Jones e i \"Soul Brothers\"; in seguito i tre rientrano nei \"Crusaders\", andando in tourn\u00e9e tra l'Aprile e il Luglio successivo.\nPoco dopo su invito del batterista Ian Broad, ex sodale nei \"Wild Boys\", Blackmore giunge in Italia con Andersen ed il giovane chitarrista ritmico Billy Gray, per un previsto ingaggio di un mese in un locale di Riccione, che per\u00f2 viene subito annullato. Spostatisi a Milano, i quattro, battezzatisi \"The Trip\", vengono scritturati come gruppo d'accompagnamento di Riki Maiocchi, da poco divenuto solista, per una serie di concerti. Sulla durata del soggiorno italiano di Blackmore e sulle esibizioni di questo periodo esistono versioni discordanti: secondo Andersen solo in una serata il complesso accompagn\u00f2 l'ex componente dei Camaleonti, effettuandone il resto senza il cantante, mentre per il numero di Novembre 1966 della rivista \"Noi Giovani\", i quattro avrebbero suonato come \"backing band\" a Maiocchi per una tourn\u00e9e durante tutto il mese precedente (Ottobre), in locali come il meneghino \"Paips\" o il torinese \"Le Roi\"; infine il chitarrista si ricorda di aver suonato in Italia solo per tre settimane.\nLasciati i compagni, per il ritorno forzato a Londra, determinato dalla richiesta di divorzio da parte della prima moglie, Ritchie dapprima rifiuta nuovamente di diventare membro fisso dei \"New Tornados\", quasi certamente limitandosi ad incidere con loro due brani (\"No More You and Me\" ed \"Early Bird\") rimasti inediti per circa 25 anni, quindi nel Dicembre suona per la terza volta nei \"Savages\", rinominatisi \"Lord Caesar Sutch &amp; The Roman Empire\"; con questi ultimi apre alcuni concerti dei Cream e va in tour in Svezia dal Gennaio all'inizio di Febbraio del 1967.\nPer la terza volta nuovamente nei \"Crusaders\", si reca ancora in tourn\u00e9e in Germania (Aprile dello stesso anno), dove decide di trattenersi per quasi un anno, durante il quale registra \"My Baby Left Me\" e \"Yakety Yak\" per la casa discografica \"Deutsche Vogue\", che verranno pubblicati come singoli nel 1968, esclusivamente sul mercato tedesco: la formazione comprende Neil Christian, Arvid Andersen, Jimmy Evans e Nicky Hopkins. In questa fase il chitarrista soggiorna ad Amburgo convivendo con la spogliarellista B\u00e4rbel \"Babs\" Hardie, che diverr\u00e0 poi la sua seconda moglie; inizialmente si limita a partecipare ad alcune jam session con i gruppi in cartellone allo \"Star Club\", successivamente fonda una propria band, i \"Mandrake Root\", della quale da principio fa parte il batterista Ricky Munro. Il complesso subisce numerosi cambi di formazione, senza mai esibirsi dal vivo, come unica testimonianza della sua esistenza rimane il brano omonimo, che verr\u00e0 successivamente inserito nel primo album dei Deep Purple.\nSciolto il gruppo, Blackmore rientra nella capitale britannica nell'inverno del 1967 accettando l'offerta di Chris Curtis, ex batterista dei Searchers, in cerca di validi musicisti per dar vita ai Roundabout, progetto nel quale \u00e8 coinvolto anche il tastierista Jon Lord.\nA causa di seri disturbi psichici, Curtis \u00e8 costretto ad abbandonare il mondo della musica, cos\u00ec i due rimasti soli decidono di fondare la loro band, cercando altri musicisti per completare l'organico.\nSuccesso.\nNel 1968, a 23 anni, fonda i Deep Purple insieme a Rod Evans (voce) Ian Paice (batteria), Jon Lord (tastiere) e Nick Simper al basso. La band \u00e8 destinata a diventare insieme ai Led Zeppelin uno dei gruppi creatori dell'hard rock e, con i Black Sabbath, uno dei precursori dell'heavy metal. Blackmore vive l\u00ec il suo periodo di massima popolarit\u00e0 e contribuisce ad alcune delle opere pi\u00f9 note del rock, come \"Deep Purple in Rock\", \"Fireball\", \"Machine Head e Who Do We Think We Are,\" vere e proprie pietre miliari. Tra i famosi brani firmati, in \"Smoke on the Water\" Blackmore si distingue per il celeberrimo riff di chitarra entrato ben presto nell'immaginario collettivo. Ritchie diventa cos\u00ec uno dei chitarristi pi\u00f9 importanti del periodo, a tutt'oggi difficilmente imitabile, e durante i concerti del gruppo pu\u00f2 mostrare le sue impressionanti capacit\u00e0 di virtuoso. Sono famosi i diverbi tra Blackmore e lo storico cantante della Mark II, Ian Gillan. All'inizio, quando entr\u00f2 Ian Gillan nei Deep Purple nel 1969, inserito da Blackmore stesso, i due durante le tourne\u00e8 dormivano addirittura in camerino insieme. Ma i litigi partirono durante \"Fireball\" e si fecero sempre pi\u00f9 intensi fino ad arrivare nel 1973 durante l'album \"Who Do We Think We Are\" e quest'ultimo fu l'ultimo album con Gillan.\nNel 1975, Blackmore abbandona i Deep Purple e crea il suo nuovo progetto: i Rainbow. Anche questo gruppo \u00e8 destinato alla fortuna e ospiter\u00e0, tra i vari musicisti che vi militeranno, anche Ronnie James Dio. Nel 1984 i Deep Purple si riuniscono e Blackmore scioglie i Rainbow per ritornarvi. Il nuovo debutto sar\u00e0 segnato da \"Perfect Strangers\". Tuttavia, nel '94, sempre per una lite con Gillan, si ritira definitivamente dalla band e ricrea i Rainbow. La reunion dura solo un anno ma porta all'album \"Stranger in Us All\". Dal 1997 sino ad oggi si dedica insieme a Candice Night al gruppo dei Blackmore's Night, il cui nome deriva da un gioco di parole tra il suo cognome e quello della moglie.\nStile.\nPer quanto riguarda lo stile chitarristico di Blackmore, la sua carriera pu\u00f2 essere suddivisa in almeno tre periodi. Quello dei suoi primi anni, ovvero dal 1963 al 1974, il secondo periodo che va dal 1975 al 1996 circa, ed infine il periodo pi\u00f9 recente dal 1997 ad oggi. Il Blackmore del primo periodo risente di un forte orientamento blues, il suo modo di suonare \u00e8 basato su un fraseggio nervoso, fatto di bending ed un ampio utilizzo di legati e cromatismi. Ha un approccio fortemente pentatonico, nel quale si muove con estrema maestria. Frequenti sono le frasi dove le pentatoniche vengono fuse al modo dorico ed alla scala minore armonica, frutto dei suoi passati studi classici, come frequente \u00e8 l'utilizzo di triadi minori e maggiori. Dosa l'utilizzo della leva del vibrato e il suo suono, tranne rarissimi casi, \u00e8 quasi sempre frutto di una semplice distorsione, grintosa ed incisiva. \u00c8 nota la sua tecnica di pizzicare ripetutamente la corda durante l'esecuzione di un bending. Troviamo un classico esempio di tale tecnica nell'assolo di \"Smoke on the water\", dall'album \"Machine Head\" (1972), dal minuto 3:40 al minuto 3:45. Il suo suono risulta sempre molto caldo, con un grande attacco. Sempre presente inoltre nel Blackmore di questo periodo, \u00e8 una forte vena funky, anche se sempre dosata con intelligenza, mai troppo esplicita ed ingombrante. Nelle sue note si riconoscono le influenze del contemporaneo Jimi Hendrix dal quale per\u00f2 si distingue in maniera netta proponendo uno stile del tutto originale, gettando cos\u00ec le basi per la chitarra Hard-rock degli anni a venire.\nIl secondo periodo di Blackmore, che va sino al 1996 circa, \u00e8 caratterizzato da un progressivo abbandono del suo fraseggio tipico dei primi anni con i Deep Purple. L'approccio \u00e8 pi\u00f9 tecnico, ed il suono pi\u00f9 in linea con i parametri dell'hard-rock moderno, utilizzando effettistiche di vario tipo, come phaser, octaver ed altri effetti. I suoi soli si articolano su frasi pi\u00f9 veloci e tecniche, conservando tuttavia un timbro del tutto personale. L'approccio non \u00e8 pi\u00f9 prettamente ancorato alle pentatoniche e lo si sente spesso combinare infatti queste ultime ad altre scale. Si pu\u00f2 ascoltare un crescente utilizzo della leva e di un fraseggio perfettamente in linea con gli standard dell'hard-rock anni ottanta e anni novanta, in particolare nei suoi lavori con i Rainbow. Per comprendere a pieno lo stile di questo suo secondo periodo, si ascoltino \"Wolf to the Moon\", la traccia di apertura dell'album \"Stranger in Us All\" del 1995 l'assolo al minuto 3:22 del pezzo \"Stargazer\" dei Rainbow, da \"Rising\" (1976). Qui si notano tutti i\ntratti distintivi del Blackmore in \u201cperiodo Rainbow\u201d. L'assolo presenta una serie di energici pull-off in velocit\u00e0 sulla scala di \"B\" \"frigio dominante\" (B, C, D # E, F #, G, A). Nota anche come scala \"Snake-charmer\", essa si caratterizza per il suo esotico sapore orientaleggiante.\nInfine il Blackmore pi\u00f9 recente, dal 1997 ad oggi, utilizza spesso strumenti tipicamente rinascimentali. Suonando in un gruppo \"Medieval rock\" utilizza ovviamente scale e sonorit\u00e0 del tutto differenti da quelle utilizzate con i Deep Purple, mentre nella scelta di scale e arpeggi si possono scorgere in piccola parte sonorit\u00e0 pi\u00f9 vicine all'ultimissimo periodo Rainbow. Anche su strumenti acustici si pu\u00f2 notare l'utilizzo di tecniche proprie della chitarra elettrica come Hammer-on e pull-off. I suoi soli sono molto lineari e melodici, contornati, in un contesto fortemente folk, di una fresca ed intelligente vena moderna, certamente retaggio del suo passato da chitarrista rock elettrico. Caposcuola della chitarra Hard-rock, Blackmore insieme alla compagna Candice Night mostra in quest'ultimo periodo anche delle ottime doti compositive, proponendo una miscela di melodie ed armonie rinascimentali abilmente combinate con elementi rock e pop, riscuotendo un notevole successo di pubblico e divenendo una delle band \"Medieval rock\" di maggiore riferimento nel panorama mondiale.\nStrumentazione.\nLa prima chitarra posseduta in assoluto da Blackmore era una \"Framus\" acustica regalatagli dal padre. Dopo il periodo di studio classico, Blackmore decide di acquistare il suo primo set elettrico: una chitarra elettrica \"Hofner Club 50\" collegata ad un amplificatore \"Watkins Dominator\". Successivamente passa a suonare una Gibson ES-335 rosso ciliegia di seconda mano, acquistata sempre dal padre, che utilizzer\u00e0 fino alle registrazioni dei primi album coi Deep Purple: un \"Fender Twin\" collegato ad un effetto Echo della Vox completa il suo equipaggiamento dell'epoca. A partire dall'inizio degli anni '70 il \"menestrello\" riceve da Eric Clapton la sua prima Fender Stratocaster che sostituir\u00e0 completamente la vecchia chitarra semiacustica e che diventer\u00e0 un suo vero e proprio \"marchio di fabbrica\". Da quel momento inizier\u00e0 a modificare le sue Stratocaster applicando una tastiera \"scalloped\", cio\u00e8 incavata al fine di favorire i bending e i vibrato, e scollegando il single coil centrale. Per quanto riguarda gli amplificatori impiega un Vox AC30 durante le prime incisioni con i \"Deep Purple\", fino alla fine degli anni sessanta quando lo sostituisce con un Marshall sia per le registrazioni in studio sia per suonare in Live. Agli inizi del 1994 ha iniziato a utilizzare degli Engl completamente valvolari fino alla nascita del modello Engl \"Ritchie Blackmore Signature E650\"."}
{"id": "2797902", "revid": "2519", "url": "https://it.wikipedia.org/wiki?curid=2797902", "title": "Tribhuvannagar", "text": " \nTribhuvannagar (o Tribhuvan Nagar o Ghorahi) \u00e8 una municipalit\u00e0 del Nepal di 43.126 abitanti.\nLa municipalit\u00e0 fa parte del distretto di Dang della zona di Rapti, nella regione del Medio Occidente."}
{"id": "2797903", "revid": "61051", "url": "https://it.wikipedia.org/wiki?curid=2797903", "title": "Republic XF-84H Thunderscreech", "text": ""}
{"id": "2797904", "revid": "45927", "url": "https://it.wikipedia.org/wiki?curid=2797904", "title": "S aspra", "text": ""}
{"id": "2797905", "revid": "116944", "url": "https://it.wikipedia.org/wiki?curid=2797905", "title": "San Savino (Magione)", "text": "San Savino \u00e8 una frazione del comune di Magione (PG).\nIl paese, popolato, nel 2001, da 604 abitanti (di cui 305 maschi e 299 femmine), si affaccia direttamente sulle rive orientali del Lago Trasimeno ad un'altitudine di 314 .\nStoria.\nNonostante numerosi ritrovamenti archeologici attestino significative presenze di insediamenti altomedievali intorno alle colline che abbracciano la costa orientale del Trasimeno, il primo documento che menziona l'esistenza del piccolo borgo di San Savino data al 1006, quando, per iniziativa del conte Pietro Attone, della nobile famiglia degli Attoni di Todi, sorse sulla cima di questo colle semideserto un monastero, dedicato al santo martire di Sulmona, di cui oggi non rimane traccia alcuna se non nella toponomastica del borgo. A protezione del convento e dei suoi monaci lo stesso conte Attone inizi\u00f2 la costruzione della fortezza a base quadrata, a una sola porta d'ingresso con arco a sesto acuto e una sola torre dall'insolita forma triangolare, probabilmente suggerita dalla geomorfologia del sito. Completato definitivamente intorno al 1180, il castello di San Savino fu ben presto travolto dai decenni di continue guerre e passaggi di eserciti che insanguinarono il contado perugino fino alla fine del XIII secolo, costringendo la citt\u00e0 capoluogo impegnata nello sfibrante braccio di ferro con la vicina Cortona, a ricostruirne all'inizio del secolo successivo, le mura difensive, dotandole di merlature. La posizione elevata, dominante l'intero versante sud orientale del Trasimeno, rappresenta la testimonianza pi\u00f9 immediata della funzione difensiva di importanza strategica per Perugia e il suo contado subito affidata al castello di San Savino, che insieme agli altri borghi fortificati della costa, costituiva un organico sistema di controllo per una zona economicamente importante e militarmente pericolosa, data la vicinanza al confine politico col libero feudo di Castiglione del Lago, per tutta l'et\u00e0 medievale e moderna nervo scoperto del contrabbando cerealicolo e ittico fra il comune di Perugia prima e lo Stato Pontificio poi, e il Granducato di Toscana. La cronica emigrazione che aveva colpito il borgo a causa delle guerre, riducendo la popolazione quasi esclusivamente ai monaci del convento, costrinse le autorit\u00e0 municipali perugine a emettere una serie di provvedimenti organici che garantivano il possesso di case e il godimento di particolari benefici agli abitanti delle vicine zone di Pian di Carpine e di Montecolognola che avessero voluto trasferirsi al castello di San Savino. Il risultato di questa operazione politica, dettata ancora una volta dalla necessit\u00e0 di mantenere il controllo della costa del lago, fu per\u00f2 piuttosto deludente: i magionesi non si mossero. Furono invece gli abitanti dell'Anguillara e delle vicine localit\u00e0 lacustri a riedificare le case interne alle mura del Castello e a iniziare una prima espansione edilizia anche fuori dalle mura.\nAttivit\u00e0 di importanza strategica per l'economia della zona, la pesca nel Trasimeno attir\u00f2 subito le attenzioni dell'amministrazione pontificia, a tal punto da spingere papa Paolo V nel 1566 ad emanare una Costituzione con cui ordinava la costruzione e il mantenimento di un porto immediatamente a ridosso del colle e ad esclusivo servizio degli abitanti del paese, di cui oggi resta soltanto un pallido ricordo nel porticciolo, sede della lavorazione della canna palustre, nei pressi dell'oasi naturalistica. La centralit\u00e0 della tutela del Trasimeno nell'economia dell'amministrazione del libero comune perugino, della provincia pontificia, dello Stato unitario \u00e8 testimoniata dalla costruzione dell'emissario proprio ai piedi del castello: il 21 maggio 1462 l'acqua del lago inizi\u00f2 il suo nuovo corso, dopo quello datole dai romani, per opera di Braccio Fortebraccio. \nDopo i dibattiti sette-ottocenteschi legate alla ipotesi di prosciugare il lago, alla fine del secolo XIX, il 9 marzo 1896, presero il via i lavori per un'ulteriore e moderna sistemazione dell'emissario: l'inaugurazione di questa importante opera fu festeggiata con una cerimonia ufficiale a San Savino, che ospit\u00f2 in quell'occasione i ministri del tesoro e delle finanze, il sottosegretario di stato per i lavori pubblici, senatori e deputati in gran numero, il sindaco di Perugia, nonch\u00e9 i giornalisti dei principali quotidiani nazionali.\nSe del monastero da cui il paese ha preso il nome, oggi non resta nulla, anche le due chiese parrocchiali entrambe interne al castello, la Chiesa di Santa Maria Maddalena e della Madonna del Rosario, non esistono pi\u00f9, soppresse nel 1889 e sostituite dalla nuova chiesa fuori le mura, costruita a met\u00e0 del XVIII secolo e consacrata al Santo eponimo dal vescovo Franco Riccardo Firmiani. Nei suoi interni si pu\u00f2 ammirare un bellissimo crocifisso in legno, oggetto di devozioni popolari, mentre sopra l'altare maggiore spicca una tela raffigurante San Savino che assiste un malato, su cornice di stile barocco.\nEconomia e manifestazioni.\nL'attivit\u00e0 artigianale principale \u00e8 la lavorazione della canna palustre.\nOgni anno si tiene la festa paesana, denominata \"Sagra del Gambero\". La festa si svolge intorno alla seconda settimana di Agosto e dura dieci giorni.\nCollegamenti esterni.\nhttp://www.oasinaturalisticalavalle.it\nhttp://www.prolocosansavino.it"}
{"id": "2797910", "revid": "45927", "url": "https://it.wikipedia.org/wiki?curid=2797910", "title": "S forte", "text": ""}
{"id": "2797913", "revid": "45927", "url": "https://it.wikipedia.org/wiki?curid=2797913", "title": "S dura", "text": ""}
{"id": "2797914", "revid": "45927", "url": "https://it.wikipedia.org/wiki?curid=2797914", "title": "S gagliarda", "text": ""}
{"id": "2797916", "revid": "767487", "url": "https://it.wikipedia.org/wiki?curid=2797916", "title": "Dulcy (film 1923)", "text": "Dulcy \u00e8 un film muto del 1923 diretto da Sidney Franklin e interpretato da Constance Talmadge. Il soggetto \u00e8 una delle trasposizioni cinematografiche della brillante commedia di Marc Connelly e George S. Kaufman, \"Dulcy\", che venne presentata a Broadway nel 1921 restando in scena per 241 recite.\nTrama.\nDulcy si d\u00e0 da fare per agevolare la carriera del fidanzato, organizzando un party che dovrebbe spianargli la strada e farlo entrare nel mondo degli affari da protagonista. Ragazza piena di idee, ma anche un po' pasticciona, Dulcy ne combina di tutti i colori.\nProduzione.\nIl film venne prodotta dalla Constance Talmadge Film Company\nDistribuzione.\nIl film, uscito negli USA il 27 agosto 1923, fu distribuito dall'Associated First National Pictures. Attualmente, viene considerato perduto.\nDate di uscita.\nIMDb\nLa commedia e le sue versioni cinematografiche.\n\"Dulcy\", commedia in tre atti scritta da George S. Kaufman e Marc Connelly, fu uno dei successi di Broadway del 1921: messa in scena al Frazee Theatre, debutt\u00f2 il 13 agosto, tenendo cartellone fino all'11 marzo 1922, per un totale di 241 rappresentazioni. Dulcinea (la Dulcy del titolo) era interpretata da Lynn Fontanne, nel ruolo che sullo schermo venne poi affidato a Constance Talmadge, Marion Davies e Ann Sothern.\nGli adattamenti cinematografici della commedia furono:"}
{"id": "2797922", "revid": "1573940", "url": "https://it.wikipedia.org/wiki?curid=2797922", "title": "Megaerops", "text": "Megaerops () \u00e8 un genere di pipistrello della famiglia degli Pteropodidi. \nDescrizione.\nDimensioni.\nAl genere Megaerops appartengono pipistrelli di medie dimensioni con la lunghezza della testa e del corpo tra 81 e 90\u00a0mm, la lunghezza dell'avambraccio tra 52 e 63\u00a0mm e un peso fino a 34,5\u00a0g.\nCaratteristiche craniche e dentarie.\nIl cranio ha un rostro corto e insolitamente alto anteriormente e dei grandi fori post-orbitali. I denti masticatori sono corti e larghi.\nSono caratterizzati dalla seguente formula dentaria:\nAspetto.\nLa pelliccia \u00e8 corta. Il colore delle parti dorsali varia dal marrone chiaro al bruno-grigiastro, mentre le parti ventrali sono pi\u00f9 chiare. Il muso \u00e8 corto, largo ed ha un profondo solco longitudinale tra le narici, le quali sono leggermente tubulari e si protraggono in avanti. Gli occhi sono grandi e sporgenti. Le orecchie sono larghe, con l'estremit\u00e0 arrotondata e sono prive di marcature chiare lungo i margini. Le membrane alari sono attaccate posteriormente al primo dito del piede. La tibia \u00e8 ricoperta di peli. La coda \u00e8 del tutto assente mentre l'uropatagio \u00e8 ridotto ad una sottile membrana lungo la parte interna degli arti inferiori. Il calcar \u00e8 rudimentale.\nTassonomia.\nIl genere comprende 4 specie:"}
{"id": "2797927", "revid": "767487", "url": "https://it.wikipedia.org/wiki?curid=2797927", "title": "Meade Lux Lewis", "text": "Storia.\n\u00c8 famoso per i suoi contributi nel genere boogie-woogie. Il suo pezzo pi\u00f9 famoso, \"Honky Tonk Train Blues\", \u00e8 stato reinterpretato in vari contesti, spesso come arrangiamento per big band. In \"Honky Tonk Train Blues\" la spinta delle massicce terze della mano sinistra genera uno slancio enorme, accresciuto dai ritmi incrociati fantasticamente complessi (bench\u00e9 naturalmente intuitivi) della mano destra. L'energia congiunta dei ritmi risulta vigorosamente sensuale; ma qui ancora l'orgasmo \u00e8 incompleto. Alcuni musicisti che hanno suonato questo pezzo nelle loro performance sono Adrian Rollini, Frankie Trumbauer, la clavicembalista classica Sylvia Marlowe, l'organista George Wright (insieme al batterista Cozy Cole, sotto il titolo di \"Organ Boogie\") e Bob Zurke con l'orchestra di Bob Crosby. Anche Keith Emerson, degli Emerson, Lake &amp; Palmer spesso suonava questo pezzo nei suoi \"live\". In Italia, la versione di Emerson \u00e8 famosa per essere divenuta la sigla della trasmissione televisiva di Rai 2 \"Odeon. Tutto quanto fa spettacolo\" nel 1976.\nBiografia.\nMeade Anderson Lewis nacque a Chicago, Illinois nel settembre del 1905 (il 3, 4 e 13 settembre sono citate come date possibili della sua nascita in varie fonti). Nella sua giovinezza fu influenzato dal pianista Jimmy Yancey.\nUna versione di \"Honky Tonk Train Blues\", registrata per l'etichetta discografica Paramount Records, ha segnato il suo debutto. Lewis l'ha riproposta anche per la Parlophone nel 1935 e per la Victor nel 1937, ma fu la sua apparizione allo storico concerto di Jonn Hammond \"Dagli Spirituals Allo Swing\" nella Carnegie Hall nel 1938 a donargli fama duratura. Lewis suon\u00f2 spesso con altri due artisti del concerto (Albert Ammons e Pete Johnson) come trio e divenne il pianista boogie-woogie del momento. I tre musicisti hanno suonato insieme in tour e il loro successo ha portato un decennio di mania boogie-woogie.\nLewis \u00e8 stato il primo pianista jazz a suonare la celesta. Ha suonato anche il clavicembalo in alcune registrazioni nel 1941. Dopo che l'ondata boogie-woogie fin\u00ec Lewis lavor\u00f2 a Chicago e in California.\nLewis apparve nei film \"New Orleans\" (1947) e \"Nightmare\" (1956). \u00c8 apparso anche nel film di Frank Capra \"La vita \u00e8 meravigliosa\" mentre suona il piano nella scena in cui George Bailey viene cacciato fuori dal bar di Nick. Ha passato i suoi ultimi anni suonando ragtime.\nLewis mor\u00ec in un incidente d'auto a Minneapolis, Minnesota il 7 giugno 1964, all'et\u00e0 di 58 anni."}
{"id": "2797928", "revid": "1305772", "url": "https://it.wikipedia.org/wiki?curid=2797928", "title": "Battaglia di Anzio", "text": ""}
{"id": "2797929", "revid": "438678", "url": "https://it.wikipedia.org/wiki?curid=2797929", "title": "Meade &quot;Lux&quot; Lewis", "text": ""}
{"id": "2797933", "revid": "767487", "url": "https://it.wikipedia.org/wiki?curid=2797933", "title": "A-mei", "text": "Nata sulle aspre montagna della Taiwan orientale come terza di nove fratelli, ha debuttato sulla scena musicale nel 1996, ottenendo successo commerciale istantaneo. \u00c8 stata chiamata \"diva del Mandopop\" e \"orgoglio di Taiwan\", ed ha vinto numerosi premi musicali.\nBiografia.\nFacendo parte dell'etnia di aborigeni taiwanesi Puyuma, A-Mei ha ascoltato musica tribale sin dalla sua infanzia. Sua madre soleva registrarsi quando cantava, per poter far poi ascoltare le melodie alla figlia. In un'intervista, la cantante ha dichiarato di essere stata da sempre affascinata dalla musica e di essere sempre stata avida di esibizioni in pubblico, anche da piccola quando costringeva i suoi amici a sentirla cantare.\nNel 1994, sotto incoraggiamento del padre, A-Mei partecip\u00f2 alla competizione canora televisiva \"Five Lights Singing Contest\", sulla TTV, dove giunse in finale ma perse all'ultimo momento, arrivando seconda. Scoraggiata dalla disfatta, A-mei era sul punto di lasciar perdere, ma ancora una volta il padre malato la convinse a partecipare di nuovo al concorso, che questa volta vinse. Tuttavia, suo padre mor\u00ec poco prima della vittoria, e la ragazza non ritent\u00f2 la carriera musicale fin quando non si un\u00ec al gruppo rock di suo cugino, con il quale inizi\u00f2 a cantare in alcuni pub locali. Fu grazie alle esibizioni live della band che fu scoperta dall'allora cantante/produttore Chang Yu-Sheng (\u5f35\u96e8\u751f), ora deceduto, che la introdusse nel mondo dello spettacolo taiwanese.\n1996-1999: successo commerciale e fama istantanea.\nA luglio del 1996, A-Mei e Chang Yu-Sheng incisero insieme il singolo \"The One I Love the Most Hurts Me the Most\" (\u6700\u611b\u7684\u4eba\u50b7\u6211\u6700\u6df1), il primo della carriera musicale di A-mei. A novembre dello stesso anno, la cantante fu invitata a cantare \"I'm a Dreamer on Air\" (\u7a7a\u4e2d\u7684\u5922\u60f3\u5bb6), la canzone tema per la stazione radio taiwanese di ufologia. Dopo brevissimo tempo, A-mei firm\u00f2 un contratto con l'etichetta discografica Forward Music, e inizi\u00f2 a calcare le scene musicali con l'album di debutto \"Sisters\" (\u59ca\u59b9), pubblicato a dicembre dello stesso anno. L'album \u00e8 arrivato in prima posizione nella classifica IFPI taiwanese, e vi \u00e8 rimasto 9 settimane consecutive, ottenendo grande successo nel mondo sinofono. Le vendite dell'album raggiunsero di copie, e i primi tre singoli \"Giving up everything for you\" (\u539f\u4f86\u4f60\u4ec0\u9ebc\u90fd\u4e0d\u8981), \"Sisters\" (\u59ca\u59b9) e \"Released\" (\u89e3\u812b) furono estensivamente trasmessi in radio e televisione.\nA seguito del suo successo iniziale, a giugno del 1997 fu pubblicato \"Bad Boy\", secondo album di A-mei ed ulteriore successo. Oltre a rimanere al numero 1 della classifica taiwanese IFPI per 9 settimane consecutive, tale album super\u00f2 anche le vendite di \"Sisters\", raggiungendo 1.38 milioni di copie vendute e rendendolo il secondo album pi\u00f9 venduto nella storia musicale di Taiwan. Due canzoni tratte da esso, \"Can't Cry\" (\u54ed\u4e0d\u51fa\u4f86) e \"Listen to the Sea\" (\u807d\u6d77), sono diventate dei classici del pop cinese degli anni novanta. Ad ottobre del 1997, la cantante ha pubblicato su CD il singolo \"Listen to You, Listen to Me\" (\u807d\u4f60\u807d\u6211), in memoria del suo produttore Chang Yu-Sheng morto in un incidente automobilistico. A dicembre dello stesso anno, ha pubblicato l'album innovativo \"A-mei Live in Concert 1998 Prelude\", il quale conteneva le canzoni che sarebbero state suonate solo successivamente nel suo tour dal vivo.\nFu infatti poco dopo che A-mei diede il via al suo tour asiatico del 1998, con il quale si sarebbe esibita ad Hong Kong, Singapore e Malaysia, oltre che ovviamente a Taipei. Insieme alla sua voce distintiva, le sue performance sul palco vigorose e di un'energia contagiosa sono diventate il suo segno di riconoscimento, che le hanno anche permesso di ottenere lo status di diva della musica pop cinese. Grazie alla sua fama emergente, A-mei fu invitata dal canale televisivo giapponese NHK ad esibirsi come rappresentante di Taiwan alla cerimonia annuale \"Asia Live Dream\", a febbraio del 1998. Ad ottobre dello stesso anno, la cantante ha pubblicato l'album \"Holding Hands\" (\u727d\u624b), nel quale ha esplorato diversi generi musicali ed ha mostrato la propria versatilit\u00e0 vocale. Sebbene la critica abbia commentato che la sua voce non era chiara come nei precedenti album, \"Holding Hands\" \u00e8 stato uno degli album con le maggiori vendite dell'anno. A novembre del 1998, A-mei \u00e8 stata designata come \"Cantante pi\u00f9 Popolare dell'Asia\" dalla rivista Billboard. Nel frattempo, sarebbe stato trasmesso in tutto il mondo un documentario sulla \"favola\" di A-mei, prodotto dalla rete televisiva statunitense CNN.\nA gennaio del 1999, A-mei ha partecipato come portavoce allo spot pubblicitario della Sprite nella Cina continentale e Singapore, per il quale ha reinterpretato la canzone cinese \"Give Me Feelings\" (\u7d66\u6211\u611f\u89ba). A giugno dello stesso anno, ha pubblicato l'album \"Can I Hug You, Lover?\" (\u6211\u53ef\u4ee5\u62b1\u4f60\u55ce\u611b\u4eba), dal quale sono stati estratti singoli revival degli anni ottanta ed anche una canzone giapponese, \"Want to See You So Much\" (\u597d\u60f3\u898b\u4f60), che puntava a raggiungere appunto il mercato musicale del Giappone. Come per i suoi precedenti album, le vendite di quest'ultimo furono estremamente alte e le valsero diversi premi musicali. Nei mesi successivi alla sua pubblicazione, la cantante ha tenuto un secondo tour asiatico, \"Mei Li 99\" (\u59b9\u529b99), con il quale ha visitato diverse citt\u00e0 di Taiwan e del resto dell'Asia, tra cui Hong Kong, Singapore, Pechino e Shanghai. \u00c8 stato registrato, nell'ultimo show, un numero di quasi spettatori. A settembre del 1999, A-mei ha cantato \"Love, Never Disappears\" (\u611b, \u6c38\u9060\u4e0d\u6703\u6d88\u5931), canzone composta da Leehom Wang in commemorazione del terremoto di Chichi del 1999, ed ha inoltre donato i proventi del suo ultimo concerto singaporiano alla causa umanitaria.\nPi\u00f9 tardi quello stesso anno, A-mei \u00e8 apparsa sulla copertina della rivista \"Asiaweek\", protagonista della cover-story intitolata \"La sindrome A-mei\".\n2000: l'anno difficile.\nL'anno 2000 \u00e8 iniziato per A-mei senza problemi di sorta. A gennaio, la cantante ha cantato \"I Want to Fly\" (\u6211\u8981\u98db), sigla dello spot pubblicitario per la Sprite, inoltre \u00e8 stata selezionata insieme ad altre 11 celebrit\u00e0 per partecipare ad una campagna anti-fumo. A marzo ha tenuto due concerti ad Hong Kong insieme alla \"Hong Kong Philharmonic Orchestra\", durante i quali ha cantato alcuni classici della musica in mandarino, inglese, taiwanese minnan e cantonese.\nTuttavia, dal 20 maggio 2000 A-Mei \u00e8 stata al centro di alcune considerevoli controversie politiche, dopo aver cantato l'inno nazionale della Repubblica di Cina all'inaugurazione del mandato del presidente Chen Shui-bian. La situazione pare abbia irritato il governo della Repubblica popolare cinese, che dunque le ha interdetto di viaggiare nella Cina continentale. Sotto la pressione del governo di Pechino, anche i pubblicitari della Sprite recisero il contratto con A-mei, rimuovendola dalla carica di portavoce. Persino le stazioni radio cinesi furono costrette a non trasmettere pi\u00f9 la sua musica.\nNel frattempo, gli stessi fan di A-mei presero coscienza di alcune sue nuove debolezze vocali, e scrissero all'etichetta Forward Music chiedendo pubblicamente una sua pausa, giustificando la richiesta con delle preoccupazioni riguardo alla salute della cantante. La compagnia acconsent\u00ec alle domande dei fan, e dopo il periodo di promozione dell'album live \"A-Mei with Hong Kong Philharmonic Orchestra\" la cantante colse l'oppurtunit\u00e0 di una pausa di alcuni mesi, durante i quali viaggi\u00f2 a New York. Torn\u00f2 attiva alla fine dell'anno, quando a dicembre pubblic\u00f2 l'album \"Regardless\" (\u4e0d\u9867\u4e00\u5207).\n2001-2003: il ritorno con fermezza.\nA gennaio del 2001, A-mei figur\u00f2 sulla copertina della rivista \"Newsweek\" con un articolo intitolato \"Back In The Spotlight\" (\"Di nuovo sotto i riflettori\"). L'articolo recitava cos\u00ec: \"La flessibile cantante ventottenne \u00e8 stata assente dai palchi per sei mesi, ed i suoi leali fan -non solo a Taiwan, ma in tutta l'Asia- desiderano ardentemente vederla ancora\". Erano ormai passati mesi dalla controversia politica a causa della quale era stata interdetta nella Cina continentale, ed a quel punto della sua carriera A-mei aveva gi\u00e0 venduto pi\u00f9 di 8 milioni di copie dei suoi album, raggiungendo un numero di pi\u00f9 di 420.000 spettatori ai suoi concerti del tour \"A-mei Live in Concert 1999\".\nA giugno del 2001, A-mei firm\u00f2 un contratto con la major Warner Music Taiwan. Durante la cerimonia, la cantante ha espresso tutta la sua gratitudine per la precedente etichetta Forward Music. Poco dopo, cant\u00f2 la canzone tema della versione mandarina del film Pearl Harbor (\u6392\u5c71\u5012\u6d77), successivamente inclusa nel suo album \"Truth\" (\u771f\u5be6), pubblicato dopo breve tempo.\nNel 2002, proprio grazie a \"Truth\" A-mei ha vinto il premio come \"Miglior Cantante Donna dell'Anno\", ai prestigiosi \"Golden Melody Awards\" di Taiwan, categoria per la quale era stata nominata senza mai aver vinto sin dal secondo album \"Bad Boy\". Esibendosi anche come ospite nella serata, allest\u00ec uno spettacolo intitolato \"Best of Asia\". Sempre lo stesso anno, ha vinto il premio come \"Artista Favorita - Taiwan\" ai primi \"MTV Asia Awards\", tenutisi a Singapore.\nSempre nello stesso anno, la cantante \u00e8 stata inserita nella lista dei \"20 Eroi dell'Asia\" del numero speciale della rivista statunitense TIME, segnando cos\u00ec il record della prima cantante taiwanese ad apparire in una pubblicazione internazionale. Nell'intervista per il giornale, A-mei ha parlato della sua musica, soprattutto per quanto riguarda l'unione di ritmi tribali e musica pop, evidente soprattutto nel primo album \"Sisters\" che celebra la societ\u00e0 matriarcale aborigena. Parte rilevante dell'intervista sono state anche la carriera della cantante e le sue battaglie personali, in particolare quelle causate dalla controversia politica.\nAd ottobre dello stesso anno, la cantante ha pubblicato l'album \"Fever\" (\u767c\u71d2), e poco dopo ha dato avvio al nuovo tour \"A-Class Entertainment World Tour\", con tappe a Taiwan, Hong Kong, Cina continentale, Singapore, Malaysia ed anche Stati Uniti.\nA giugno del 2003, A-mei ha pubblicato un nuovo album intitolato \"Brave\" (\u52c7\u6562), dopo il quale ha tenuto tre concerti consecutivi sulle spiagge di Taitung, Kaohsiung e Taipei. Inoltre, diventando portavoce del videogame coreano per computer \"A3\", ha cantato le due canzoni tema dello stesso in versione mandarina, intitolate \"Brave\" (\u52c7\u6562) e \"Seeing Myself\" (\u770b\u898b\u81ea\u5df1) ed incluse nel suo album da poco pubblicato.\nA novembre, la cantante ha partecipato all'album \"City of Joy\", tributo di diversi artisti al defunto mentore musicale Chang Yu-Sheng (\u5f35\u96e8\u751f). Per esso ha cantato la canzone \"Tears and Whispers\" (\u54ed\u6ce3\u8207\u8033\u8a9e), cover dello stesso Chang, e si \u00e8 esibita in un concerto in memoriam insieme agli altri artisti taiwanesi che hanno collaborato al disco.\n2004: ancora al centro delle controversie.\nA febbraio del 2004, A-mei ha ricevuto il premio come \"Artista Favorita: Taiwan\" agli \"MTV Asia Awards\", tenutisi ancora una volta a Singapore.\nA giugno dello stesso anno, la cantante \u00e8 stata costretta a cancellare un concerto nella citt\u00e0 della Cina orientale Hangzhou, a causa di una protesta che l'accus\u00f2 di supportare l'indipendenza di Taiwan. Circa un centinaio di ultra-nazionalisti cinesi hanno manifestato contro di lei, creando cartelloni e inneggiando allo slogan: \"Opponiamoci all'indipendenza di Taiwan, unifichiamo la Cina\".\nTornata a Taiwan, A-mei \u00e8 stata presa sotto tiro dai sostenitori dell'orgoglio nazionale. Questo \u00e8 accaduto poich\u00e9 la rete televisiva cinese CCTV, che trasmette anche a Taiwan, ha citato una sua presunta affermazione, apparentemente in riguardo alla sua decisione di cantare l'inno nazionale dell'isola all'inaugurazione del presidente Chen: \"Ho dovuto soffrire le conseguenze di una decisione che non \u00e8 stata presa da me... avrei dovuto essere pi\u00f9 discreta nel mio comportamento, che ha impatto su tanta gente\". In seguito a ci\u00f2, persino la vicepresidente della Repubblica di Cina Annette Lu ha messo in dubbio il patriottismo della diva pop. Alcuni oltraggiati netizen taiwanesi hanno persino richiesto il boicottaggio dei cantanti cinesi, in modo da rendere pan per focaccia. Nel frattempo, il Primo ministro cinese Yu Shyi-kun offr\u00ec un chiarimento delle proprie affermazioni, che intendevano criticare la Cina e non la cantante in s\u00e9, sottolineando anche il fatto che i media locali avessero frainteso le sue parole.\nTralasciando le controversie politiche, A-mei si esib\u00ec in un concerto di beneficenza a Taipei per le vittime della tempesta tropicale \"Mindulle\". Sebbene il concerto fosse gratis, fu chiesta al pubblico una donazione simbolica di .\nIl 31 luglio dello stesso anno, la cantante ha rimesso piede a Pechino per un concerto, con un pubblico registrato di circa persone.\nNon scoraggiata dalla negativit\u00e0, A-mei pubblic\u00f2 il 21 settembre 2004 l'album \"Maybe Tomorrow\" (\u4e5f\u8a31\u660e\u5929), per il quale compose le canzoni \"Love is the Only Thing\" (\u611b\u662f\u552f\u4e00) e \"Critical Moment\" (\u95dc\u9375\u6642\u523b). L'album fu inserito nella classifica \"Top 10 Local Album Releases for 2004\" del quotidiano Taipei Times, ma presentava un cambiamento di stile musicale che il pubblico mandopop non apprezz\u00f2, di conseguenza esso non riusc\u00ec ad entrare nelle classifiche musicali.\nPi\u00f9 tardi quello stesso anno, A-mei accett\u00f2 l'invito del \"Taiwan Tourism Bureau\" a diventare l'ambasciatrice del turismo taiwanese. Furono girate tre versioni del medesimo spot pubblicitario, indirizzate rispettivamente ad un pubblico di Hong Kong, di Singapore e della Malaysia. Oltre a parteciparvi, la cantante ha anche cantato e composto la canzone tema \"Naruwan\", un mix di pop rock e ritmi tribali. In collaborazione con dei conduttori televisivi di ognuno dei paesi a cui la campagna era indirizzata, A-mei ha condotto dei documentari di viaggio specifici di Taiwan, facenti parte di una serie intitolata \"Tour Taiwan With A-mei\", avendo anche l'occasione di promuoversi e svolgere attivit\u00e0 dei tre paesi sopra indicati.\nPer partecipare agli aiuti umanitari per le vittime del maremoto del 2004, A-mei ha cantato in concerti di beneficenza a Taiwan ed Hong Kong, ed ha inoltre cantato la canzone \"Love\" (\u611b) insieme ad altre celebrit\u00e0, versione mandarina di \"We Are the World\" scritta appositamente per il caso.\nA dicembre, A-mei ha accettato l'invito per uno spettacolo esclusivo di MTV Asia, \"MTV Live With A-mei\", tenutosi al Victoria Theater di Singapore. Il concerto, effettuato insieme ad una band di musicisti singaporiani del \"Sonic Sanctuary\", \u00e8 stato accolto con successo.\n2005: verso la riscoperta di s\u00e9 stessa.\nNel 2005, A-mei decise di prendersi una breve pausa dalla frenetica vita da artista, e vol\u00f2 cos\u00ec a Boston, USA, per frequentare un corso di lingue della durata di tre mesi con inizio a gennaio, figurato nel programma CELOP dell'Universit\u00e0 di Boston.\nNel frattempo, la cantante fu selezionata come rappresentante della categoria \"Cultura di Massa ed Intrattenimento\" di un programma trasmesso da Discovery Channel in collaborazione con l'Ufficio Informazioni del Governo di Taiwan (GIO), \"Portraits Taiwan\" (\u53f0\u7063\u4eba\u7269\u8a8c), il quale si occupava di puntare l'attenzione sulle icone taiwanesi nei diversi ambiti della vita sociale. Sei documentari in totale furono trasmessi in tutta l'Asia, inoltre A-mei fu nominata nelle categorie \"Miglior Vocalist Donna dell'Anno\" e \"Miglior Video Musicale\" ai sedicesimi \"Taiwan Golden Melody Awards\", per la canzone \"Love Is the Only Thing\" (\u611b\u662f\u552f\u4e00), tratta dall'album \"Maybe Tomorrow\".\nA giugno-luglio dello stesso anno, A-mei \u00e8 diventata ambasciatrice dell'organizzazione umanitaria \"World Vision Taiwan\" (WVT), volando in Sudan per dare aiuto alla popolazione in emergenza siccit\u00e0. Alla conferenza stampa del lancio della campagna \"30 Ore per la Carestia\", la cantante ha raccontato le sue esperienze in Africa, affermando che \"in Sudan c'\u00e8 carenza d'acqua quasi ovunque, e la gente non ha scelta. Ho incontrato una ragazzina di 11 anni di nome Mary, molto intelligente, che parla inglese fluentemente. Mi ha detto che non pu\u00f2 andare a scuola tutti i giorni perch\u00e9 \u00e8 troppo lontana, e la scuola \u00e8 troppo primitiva. Vuole andarsene da l\u00ec e trovare un posto dove pu\u00f2 studiare\". Nello stesso mese, la cantante ha visitato un villaggio Paiwan nella Taiwan del sud, che aveva subito da poco un'inondazione. Insieme al collega Biung Wang e ad altri volontari, hanno portato supporto morale e materiali di sopravvivenza.\nA novembre, la cantante fu invitata ad esibirsi ai \"Golden Horse Awards\" 2005 insieme alla sua band, composta di musicisti del DOMS. A-mei ha cantato un medley di tredici canzoni, tratte dalle colonne sonore di film classici del secolo precedente.\n2006: nuove sfide, con il canto e oltre.\nA febbraio, A-mei ha pubblicato il nuovo album \"I Want Happiness?\" (\u6211\u8981\u5feb\u6a02?), che ha scalato le classifiche e molti, tra pubblico e critica, hanno interpretato come suo lavoro di ritorno sulle scene. Diversamente dai suoi album precedenti, A-mei ha preferito avere un solo produttore, Eric Chen, ed un supervisore di testi, Yu-Kang Wu (aka York Wu, \u9114\u88d5\u5eb7). Una delle tracce dell'album, \"Extrication\" (\u6d77\u95ca\u5929\u7a7a), fu scelta come canzone tema per il film taiwanese \"Fishing Luck\" (\u7b49\u5f85\u98db\u9b5a).\nDurante tutto il corso dell'anno, la cantante ha continuato ad adempiere ai suoi doveri di ambasciatrice del turismo della sua terra nativa, compito che portava avanti ormai dal 2004, ed ha anche interpretato la canzone tema per la campagna annuale, intitolata \"Touch Your Heart\".\nA giugno, A-mei fu invitata ad esibirsi ai diciassettesimi \"Golden Melody Awards\" (\u91d1\u66f2\u734e). La vetrina - \"Music Orz\" - comprendeva un mix di world music e pop, musica tribale taiwanese e musica africana a ritmo di djembe, capoeira afro-brasiliana, musica indiana suonata col sitar ed anche hip hop.\nA settembre, la cantante fu onorata con il titolo Diva Division (\"MTV Diva Leggendaria\") agli \"MTV Mandarin Awards\".\nIn preparazione per il suo imminente debutto teatrale nel musical \u611b\u4e0a\u5361\u9580, che sarebbe uscito nei teatri a dicembre dello stesso anno, A-mei \u00e8 volata a New York, USA, per delle lezioni intensive condotte da istruttori ed interpreti esperti di Broadway.\nSubito dopo il suo ritorno dall'America, la cantante \u00e8 tornata in studio per registrare una canzone intitolata \"Princess Bannen\" (\u5df4\u51b7\u516c\u4e3b), duetto con Biung Wang. La melodia \u00e8 ispirata ad un mito della tib\u00f9 Rukai chiamato proprio \"Princess Bannen\", ed \u00e8 stata composta dallo stesso Wang. Il testo della canzone, inoltre, \u00e8 stato scritto dall'amico di A-mei Yu-Kang Wu, e la traccia \u00e8 presente nell'album di Biung Wang \"War Dance\" (\u6230\u821e).\n2007: un nuovo inizio.\nIl 16 aprile 2007, A-mei ha firmato un contratto di tre anni con l'etichetta discografica EMI.\nA giugno dello stesso anno, A-mei fu nominata ai diciottesimi \"Taiwan Golden Melody Awards\" come \"Miglior Cantante Donna\", con il suo album \"I Want Happiness?\".\nIl 3 agosto fu pubblicato l'album \"Star\", accolto bene dalla critica e dal pubblico. L'album \u00e8 arrivato in prima posizione nella classifica delle vendite \"G-Music\", nella quale \u00e8 rimasto per quattro settimane consecutive, vendendo pi\u00f9 di un milione di copie. Il singolo principale dell'album, \"Forever Happiness\" (\u6c38\u9060\u7684\u5feb\u6a02), era stataoper la prima volta cantato da A-mei il 22 luglio, mentre era ospite al concerto del gruppo taiwanese Mayday. Nello stesso album \u00e8 contenuto un duetto intitolato \"A moment\" (\u4e00\u773c\u77ac\u9593), con l'allora esordiente Jam Hsiao (\u856d\u656c\u9a30).\n2008: Turandot.\nDal 27 marzo al 22 maggio, A-mei si \u00e8 esibita nella versione giapponese del \"Turandot\" di Puccini. Lo spettacolo \u00e8 stato allestito a Tokyo, Osaka e Nagoya.\nIl 22 ed il 23 settembre dello stesso anno, la cantante si \u00e8 esibita in concerto a Tokyo nello stesso luogo nel quale era stata allestita l'opera teatrale.\n2009: AMIT.\nIl 26 giugno, A-Mei ha pubblicato l'album studio autointitolato \"AMIT\", con copertine differenti per ogni regione nel quale l'album avrebbe esordito. C'\u00e8 stata una controversia su una delle canzoni della tracklist, che contiene elementi negativi nel video e nel testo, a causa dei quali MTV non ha voluto metterlo in onda.\nSempre nel 2009, A-Mei ha composto, prodotto e cantato la canzone tema per Le Olimpiadi per sordi 2009, \"Dreams You Can Hear\", ed \u00e8 anche stata la portavoce dell'evento."}
{"id": "2797935", "revid": "1573940", "url": "https://it.wikipedia.org/wiki?curid=2797935", "title": "Ptenochirus", "text": "Ptenochirus () \u00e8 un genere di pipistrello della famiglia degli Pteropodidi. \nDescrizione.\nDimensioni.\nAl genere Ptenochirus appartengono pipistrelli di medie dimensioni con la lunghezza totale tra 98 e 145\u00a0mm, la lunghezza dell'avambraccio tra 60 e 90\u00a0mm e un peso fino a 97\u00a0g.\nCaratteristiche craniche e dentarie.\nIl cranio presenta un rostro corto ed allargato, dei grandi fori post-orbitali e le ossa pre-mascellari in semplice contatto. Gli incisivi superiori esterni sono ridotti, mentre i canini superiori sono attraversati da un solco longitudinale.\nSono caratterizzati dalla seguente formula dentaria:\nAspetto.\nLa pelliccia \u00e8 corta. Le parti dorsali sono marroni scure, mentre quelle ventrali sono pi\u00f9 grigiastre. Il muso \u00e8 corto, largo e con le narici leggermente tubulari. Gli occhi sono grandi. Le orecchie sono grandi ed ovali ma con i margini non marcati di bianco. Il lobo antitragale \u00e8 ridotto. Le membrane alari sono attaccate alla prima falange del primo dito del piede. Sono presenti, sia nei maschi che nelle femmine, dei ciuffi di peli intorno alle ghiandole del collo. La coda \u00e8 lunga circa la met\u00e0 del piede. Il calcar \u00e8 ben sviluppato. \nDistribuzione.\nIl genere \u00e8 endemico delle Isole Filippine.\nTassonomia.\nIl genere comprende tre specie."}
{"id": "2797936", "revid": "21880", "url": "https://it.wikipedia.org/wiki?curid=2797936", "title": "Mirimiri", "text": ""}
{"id": "2797937", "revid": "287204", "url": "https://it.wikipedia.org/wiki?curid=2797937", "title": "Kolo Tour\u00e8", "text": ""}
{"id": "2797938", "revid": "288300", "url": "https://it.wikipedia.org/wiki?curid=2797938", "title": "Kolo Habib Tour\u00e9", "text": ""}
{"id": "2797939", "revid": "288300", "url": "https://it.wikipedia.org/wiki?curid=2797939", "title": "Kolo Habib Tour\u00e8", "text": ""}
{"id": "2797940", "revid": "288300", "url": "https://it.wikipedia.org/wiki?curid=2797940", "title": "Kolo Habib Toure", "text": ""}
{"id": "2797941", "revid": "2033069", "url": "https://it.wikipedia.org/wiki?curid=2797941", "title": "Reporter alla ribalta", "text": "Reporter alla ribalta (\"The Name of the Game\") \u00e8 una serie televisiva statunitense trasmessa dalla NBC per 3 stagioni dal 1968 al 1971 per un totale di 76 episodi.\nAmbientata in una redazione di riviste, dove i personaggi principali Jeff Dillon (Anthony Franciosa), Glenn Howard (Gene Barry) e Dan Farrell (Robert Stack) sono di volta in volta protagonisti dei singoli episodi, la serie risulta essere la progenitrice delle cosiddette \"Wheel series\" (le serie \"a rotazione\" trasmesse allo stesso orario, in questo caso il prime time) in quanto i personaggi vivono avventure separate senza incontrarsi fra di loro.\n\"Reporter alla ribalta\" \u00e8 anche caratteristica per le ambizioni \"cinematografiche\" di fondo, dal format di 90 minuti ad episodio all'utilizzo della fotografia, e per il ragguardevole costo di ogni singolo episodio, che risultava, nel 1969, il pi\u00f9 alto stanziato in tv (attorno ai 400.000 $). Inoltre la serie \u00e8 tra le prime ad affrontare, sul finire degli anni sessanta, tematiche legate al sociale, al razzismo, alla rivoluzione sessuale.\nIl pilot della serie, il film tv \"Fame Is the Name of the Game\" diretto da Stuart Rosenberg, venne trasmesso nel 1966: due degli attori che poi presero parte alla serie, Anthony Franciosa e Susan Saint James (quest'ultima nel ruolo di Peggy Maxwell che le vale un Emmy Award), fecero parte della serie fin dal pilot.\nTra gli episodi particolari si ricordino \"L.A. 2017\", 16\u00ba della terza stagione (1971) diretto dal giovane Steven Spielberg su testi di Philip Wylie, che si distingue nella produzione della serie in quanto di genere fantascientifico; \"Appointment in Palermo\" (3x21), diretto da Ben Gazzara, un omaggio-parodia al genere gangster.\nGuest-star.\nCome guest-star hanno partecipato in uno o pi\u00f9 episodi: Anne Baxter, Ed Begley, Senta Berger, Martin Balsam, Karen Black, Honor Blackman, Tom Bosley, Charles Boyer, Rossano Brazzi, Ray Charles, Joan Crawford, Xavier Cugat, Peter Falk, Zsa Zsa G\u00e1bor, Farley Granger, Larry Hagman, Boris Karloff, Van Johnson, Dorothy Lamour, Cloris Leachman, Janet Leigh, Ida Lupino, Vera Miles, Ray Milland, Sal Mineo, Leslie Nielsen, Edward G. Robinson, Mickey Rooney, William Shatner, Frank Sinatra, Donald Sutherland, Tina Turner, Robert Wagner e Dionne Warwick."}
{"id": "2797942", "revid": "253269", "url": "https://it.wikipedia.org/wiki?curid=2797942", "title": "Brent Huff", "text": ""}
{"id": "2797944", "revid": "24443", "url": "https://it.wikipedia.org/wiki?curid=2797944", "title": "Valle Clarea", "text": ""}
{"id": "2797955", "revid": "474175", "url": "https://it.wikipedia.org/wiki?curid=2797955", "title": "Ospitaletto (Ventasso)", "text": "Ospitaletto (\"O\u0161d\u00e2l\" nel dialetto locale) \u00e8 una frazione del comune di Ventasso, in provincia di Reggio Emilia. Sorge al margine del Parco nazionale dell'Appennino Tosco-Emiliano.\nGeografia fisica.\nOspitaletto \u00e8 situato nella valle del torrente Rossendola, nell'alto Appennino reggiano, a breve distanza dal passo della Pradarena e dal confine con la Toscana. L'abitato, a 4\u00a0km a sud di Ligonchio, si sviluppa lungo la strada provinciale che conduce al Pradarena e la Garfagnana.\nStoria.\nOspitaletto prende il nome da un ospitale per viandanti e pellegrini che, vuole la tradizione, sia stato fondato per volere di Matilde di Canossa. L'esistenza di una struttura destinata all'accoglienza dei viaggiatori risulta attestata dal XV secolo. L'istituzione della parrocchia risale al 1662, anno in cui fu seperata da quella di Ligonchio. Nel 1726 l'ospitale venne distrutto da una slavina. \nNella seconda met\u00e0 del XIX secolo, a causa delle difficilissime condizioni economiche, inizi\u00f2 a registrarsi un primo fenomeno migratorio sia verso le citt\u00e0 della Toscana sia verso l'Argentina. Il 7 settembre 1920 Ospitaletto venne pressoch\u00e9 raso al suolo da un fortissimo sisma che devast\u00f2 la vicina Garfagnana. Si salvarono dal crollo una casa e il campanile della chiesa. \nA partire dal secondo dopoguerra la maggior parte della popolazione emigr\u00f2 verso le citt\u00e0 della pianura Padana, la Toscana e verso Genova. Negli anni sessanta Ospitaletto inizi\u00f2 ad affermarsi come meta turistica grazie alla costruzione di impianti sciistici e di complessi residenziali.\nStazione sciistica.\nOspitaletto dispone di una piccola stazione sciistica che dispone di 3 piste da discesa (nera, rossa e blu) e campo scuola per un totale di 7\u00a0km. Gli impianti di risalita sono 3 skilift tra quota 1200\u00a0m e 1600\u00a0m. Dall'inverno 2010 gli impianti sono chiusi, \u00e8 in fase di discussione il progetto di rilancio della stazione sciistica.\nEconomia.\nUn tempo centro di pastori, oggi giorno l'economia locale si basa principalmente sul turismo stagionale e sul commercio."}
{"id": "2797957", "revid": "339392", "url": "https://it.wikipedia.org/wiki?curid=2797957", "title": "Cross-compilatore", "text": ""}
{"id": "2797961", "revid": "110157", "url": "https://it.wikipedia.org/wiki?curid=2797961", "title": "\u00c1ngel Arroyo", "text": "Professionista dal 1979 al 1989, vinse due tappe al Tour de France e altrettante alla Vuelta a Espa\u00f1a.\nCarriera.\nDebutt\u00f2 tra i professionisti nel 1979 con il team Moliner-Vereco (con cui gi\u00e0 aveva corso tra i dilettanti), vincendo subito la Vuelta a los Valles Mineros. L'anno successivo, in maglia Zor-Vereco, dimostr\u00f2 le sue qualit\u00e0 di scalatore imponendosi nella Cl\u00e1sica a los Puertos de Guadarrama, mentre nel 1981 riusc\u00ec a far sua una tappa della Vuelta a Espa\u00f1a.\nNel 1982 pass\u00f2 alla Reynolds. In quell'anno si impose all'attenzione nella Vuelta a Espa\u00f1a: prese la maglia di leader della corsa in seguito alla decima tappa e, grazie al controllo esercitato dalla propria squadra ed alla vittoria nella cronometro, si aggiudic\u00f2 la corsa a tappe. Tuttavia due giorni dopo la conclusione della stessa, risult\u00f2 positivo ad un controllo antidoping che evidenzi\u00f2 l'assunzione di Metilfenidato. Nonostante le proteste e la professione d'innocenza, anche le controanalisi confermarono la positivit\u00e0, che port\u00f2 Arroyo al declassamento in tredicesima posizione, assegnando la vittoria finale al connazionale Marino Lejarreta.\nNel 1983 vinse una tappa al Tour de France, classificandosi al secondo posto nella classifica finale della corsa francese. Anche l'anno successivo riusc\u00ec ad aggiudicarsi una tappa della \"Grande Boucle\", giungendo sesto a Parigi."}
{"id": "2797962", "revid": "287204", "url": "https://it.wikipedia.org/wiki?curid=2797962", "title": "Angel Arroyo", "text": ""}
{"id": "2797964", "revid": "1543377", "url": "https://it.wikipedia.org/wiki?curid=2797964", "title": "Proven 35", "text": "L'aerogeneratore Proven 35 \u00e8 un tipo di turbina a vento \"convenzionale\" ad asse orizzontale, mosso da un'elica tripala sottovento. Il disegno ha come peculiarit\u00e0 il fatto che le pale, molto resistenti, sono montate su cerniere, controllate da molle, che permettono alle pale di piegarsi verso l'asse di rotazione in caso di vento forte, facendo passare la superficie disegnata dalla rotazione delle pale dalla forma piatta a quella conica, col vertice controvento, meccanismo che permette elevate velocit\u00e0 di cut-out.\nInoltre piegandosi sulla cerniera, la lama assume un diverso angolo d'attacco, pi\u00f9 adeguato alla alta velocit\u00e0.\nCaratteristiche.\nLa turbina dispone di tre pale orizzontali con profilo alare, avvitate su un mozzo piatto triangolare, ogni pala separata dall'altra di 60 gradi (ad elica).\nLa turbina Proven 35 \u00e8 quotata come capace di una media di 15\u00a0kW, ha un diametro del rotore di 9,0\u00a0m e viene installata su pali di sostegno in acciaio, con altezza minima di 15 metri. Esistono anche i modelli Proven 7 con diametro 3,5\u00a0m (3,2-5\u00a0kW); Proven 11 con diametro rotore di 5,5\u00a0m. (6-12\u00a0kW).\nPotenza.\nPu\u00f2 fornire da 15\u00a0kW (venti medi) a 30\u00a0kW (in venti forti), sufficiente ad alimentare le necessit\u00e0 di elettriche di 5 case con 3 camere da letto (se queste non impiegano resistenze potenti come quelle di forni, riscaldamento elettrico, scaldabagni, ecc.) Pu\u00f2 essere impiegato per le necessit\u00e0 elettriche di fattorie, scuole, piccoli ospedali da campo, piccole industrie, ecc.\nImpatto ambientale e potenzialit\u00e0.\nQuesti aerogeneratori hanno un impianto paesaggistico poco diverso da quello di un lampione dell'illuminazione pubblica oppure di un ripetitore della telefonia cellulare.\nSe si installassero in Italia 1.000.000 di aerogeneratori da 15\u00a0kW, simili a questo, con una densit\u00e0 di 20 turbine per km2 (reciproca distanza media di 200\u00a0m), coprendo 50.000\u00a0km2 (1/6 della superficie italiana), soprattutto in isole; su colli; su crinali, gole, passi e valli di montagna; in zone agricole a meno di 30\u00a0km dal mare, si potrebbero generare mediamente 15 Gigawatt (circa il 20-30% dei consumi italiani), pari a quelli prodotti da 10 reattori nucleari EPR, ad un costo paragonabile, di circa 50.000 milioni di euro. Con il net metering l'energia prodotta dal privato pu\u00f2 essere venduta alle reti elettriche private o pubbliche.\nLa costruzione in grande scala, da parte di industrie molto efficienti (come quella dell'auto) con catene di montaggio, robot, ecc., potrebbe portare a riduzione dei costi unitari anche del 50%.\nAltre tecnologie come il magnetoeolico possono aumentare la potenza degli impianti, ridurre la manutenzione e aumentare il fattore di disponibilit\u00e0 oltre alla vita utile dell'aerogeneratore."}
{"id": "2797969", "revid": "120321393", "url": "https://it.wikipedia.org/wiki?curid=2797969", "title": "Rodolfo Sacco", "text": "Biografia.\nRodolfo Sacco ha partecipato alla Resistenza nella Val Chisone, quale comandante del V battaglione della I divisione alpina \"autonoma\" intitolata precisamente alla \"Val Chisone\", \u00e8 stato decorato con una medaglia al V.M. e nel 2016 ha ricevuto la medaglia d'oro della liberazione.\nSi \u00e8 poi laureato presso l'Universit\u00e0 di Torino nella facolt\u00e0 di Giurisprudenza nel 1946. La tesi di laurea, sul concetto di interpretazione del diritto venne pubblicata nel 1947 e ristampata nel 2003. Rodolfo Sacco ha dedicato la sua vita alla ricerca scientifica. Ha insegnato il diritto privato nell'Universit\u00e0 di Trieste (1956-1961), il diritto privato e poi il diritto civile e il diritto comparato nell'Universit\u00e0 di Pavia (1961-1971), e poi ha insegnato a Torino, oltre al diritto privato comparato (1971-1988) e al diritto civile (1988-1999) il diritto dei Paesi socialisti, il diritto africano e l'antropologia giuridica. Ora \u00e8 professore emerito dell'Universit\u00e0 di Torino. Dal 1960 al 1994 ha pure insegnato alla Facult\u00e9 internationale de droit compar\u00e9 di Strasburgo. Ha avuto incarichi di insegnamento in Svizzera, Francia e Somalia. Rodolfo Sacco \u00e8 socio nazionale dell'Accademia dei Lincei ed \u00e8 membro o corrispondente di numerose altre Accademie e associazioni scientifiche: l'Institut de France (Acad\u00e9mie de sciences morales), l'Accademia Europea, l'Accademia delle Scienze di Torino, l'Istituto Lombardo (accademia di scienze e lettere), l'International Academy of Comparative Law. Dal 2003 al 2006 \u00e8 stato presidente dell'International Association of Legal Sciences (organo dell'UNESCO per le scienze giuridiche). Presiede dalla fondazione (1996) l'ISAIDAT (Istituto Subalpino per l'Analisi e l'Insegnamento del Diritto delle Attivit\u00e0 Transnazionali). Nel 2009 ha fondato la SIRD (Societ\u00e0 Italiana per la Ricerca nel Diritto comparato), di cui \u00e8 stato il primo presidente. \u00c8 socio della SISDIC (Societ\u00e0 italiana degli studiosi del diritto civile). Dal 1979 al 1987 ha presieduto il Gruppo italiano dell'associazione Henri Capitant, ed \u00e8 membro della Soci\u00e9t\u00e9 de L\u00e9gislation compar\u00e9e. Dal 1982 \u00e8 nella direzione della Rivista del diritto civile. Dirige il Digesto, quarta edizione (finora, 103 volumi), il Trattato di diritto civile e il trattato di diritto comparato, editi dalla Utet giuridica.\n\u00c8 dottore \"Honoris Causa\" delle Universit\u00e0 di Parigi 2, di Tolone, di Ginevra e dell'Universit\u00e0 Mc Gill (Montreal, Canada). \u00c8 cittadino onorario dei Comuni di Sulmona (1991) e Cantalupa (1995).\n\u00c8 considerato, a livello continentale, l'antesignano degli studi di diritto comparato nel cui ambito ha elaborato la dottrina dei formanti e delle loro dissociazioni. Nel 1987 ha ispirato il manifesto sugli studi comparatistici noto come Tesi di Trento. Dal 1970 al 1994 ha animato e guidato con successo il movimento per l'inserimento del diritto comparato tra la materie obbligatorie del percorso di studi universitari in diritto. Recentemente i suoi interessi si sono maggiormente rivolti all'antropologia giuridica, materia che insegna in anni alterni presso le universit\u00e0 di Torino e Trento; sono di speciale interesse le sue ricerche sul diritto muto. \nTra le sue opere si possono ricordare (oltre alla tesi gi\u00e0 evocata), gli \"Statuti di Revello\" (1945), \"La buona fede\" (1949), \"L'azione surrogatoria\" (1955), \"L'arricchimento ottenuto mediante fatto ingiusto\" (1959), \"Il Contratto\" (1975, poi molte ed. con G. De Nova, tradotto in francese), \"Il diritto africano\" (1995, tradotto in francese), \"Il fatto, l'atto, il negozio\" (2005), \"Antropologia giuridica\" (2007, tradotto in francese e portoghese), \"Sistemi giuridici comparati\" (4\u00aa ed. 2018, con A. Gambaro, tradotto in francese), \"Il possesso\" (3\u00aa ed. 2014, con R. Caterina, tradotto in cinese), \"Introduzione al diritto comparato\" (6\u00aa ed. 2015 con P. Rossi, tradotto in francese, inglese, portoghese, russo, cinese, due edizioni tedesche), \"Il diritto muto\" (2015, tradotto in castigliano)."}
{"id": "2797970", "revid": "115769044", "url": "https://it.wikipedia.org/wiki?curid=2797970", "title": "Mezzana Casati", "text": "Mezzana Casati \u00e8 l'unica frazione del comune italiano di San Rocco al Porto.\nStoria.\nLa localit\u00e0 \u00e8 un piccolo borgo agricolo di antica origine, gi\u00e0 possedimento del monastero di San Sisto di Piacenza.\nNel XII secolo fu feudo dei Visconti e dal 1494 dei conti Casati.\nIn et\u00e0 napoleonica, nel 1798, Mezzana fu annessa alla Repubblica Cisalpina, seguendo da allora le sorti lodigiane. Nel 1809 divenne frazione di Noceto.\nMezzana recuper\u00f2 l'autonomia con la costituzione del Regno Lombardo-Veneto (1816), e fu inserita nel distretto di Codogno della provincia di Lodi e Crema.\nAll'Unit\u00e0 d'Italia (1861) il comune contava 288 abitanti. Due anni dopo il comune assunse la denominazione di \"Mezzana Casati\", per distinguersi da altre localit\u00e0 omonime.\nNel 1869 Mezzana Casati venne aggregata a San Rocco al Porto."}
{"id": "2797972", "revid": "1573940", "url": "https://it.wikipedia.org/wiki?curid=2797972", "title": "Dyacopterus", "text": "Dyacopterus \u00e8 un genere di pipistrello della famiglia degli Pteropodidi comunemente noti come \"pipistrelli dei Dayak\". \nDescrizione.\nDimensioni.\nAl genere Dyacopterus appartengono pipistrelli di medie dimensioni con la lunghezza dell'avambraccio tra 81,5 e 96,4\u00a0mm e un peso fino a 148\u00a0g.\nCaratteristiche craniche e dentarie.\nIl cranio presenta dei fori post-orbitali molto piccoli e le ossa pre-mascellari molto larghe e solidamente unite all'osso circostante. I canini sono lunghi ed appuntiti, mentre i denti masticatori sono massicci e quadrati.\nSono caratterizzati dalla seguente formula dentaria:\nAspetto.\nIl corpo \u00e8 ricoperto da una pelliccia corta e rada, generalmente brunastra sulle parti dorsali e pi\u00f9 chiara in quelle ventrali. La testa \u00e8 solitamente pi\u00f9 scura, robusta e compatta. Il muso \u00e8 corto e largo, le narici sono divergenti e leggermente tubulari. Gli occhi sono grandi. Le orecchie sono lunghe ed appuntite. Le ali sono attaccate alla prima falange del secondo dito del piede, le ossa alari sono brunastre. La coda ed il calcar sono corti, mentre l'uropatagio \u00e8 ridotto ad una sottile membrana lungo la parte interna degli arti inferiori. I maschi sono pi\u00f9 grandi delle femmine ed hanno dei ciuffi di peli brillanti intorno a delle ghiandole situate su ogni lato del collo.\nDistribuzione ed habitat.\nQuesto genere \u00e8 diffuso nell'Ecozona orientale dalla Thailandia fino alle Isole Filippine.\nTassonomia.\nIl genere comprende 3 specie."}
{"id": "2797974", "revid": "1494169", "url": "https://it.wikipedia.org/wiki?curid=2797974", "title": "Torakichi", "text": ""}
{"id": "2797977", "revid": "928766", "url": "https://it.wikipedia.org/wiki?curid=2797977", "title": "Gran Premio d'Europa 1985", "text": "Il Gran Premio d'Europa 1985 \u00e8 stato un Gran Premio di Formula 1 disputato il 6 ottobre 1985 sul Circuito di Brands Hatch, in Gran Bretagna. La gara \u00e8 stata vinta da Nigel Mansell, che ottenne cos\u00ec primo successo in carriera alla guida di una Williams - Honda; secondo e terzo giunsero Ayrton Senna e Keke Rosberg, rispettivamente al volante di una Lotus e della seconda Williams. Grazie al quarto posto Alain Prost conquist\u00f2 matematicamente il suo primo Titolo Mondiale.\nQualifiche.\nSenna conquist\u00f2 la pole position davanti al connazionale Piquet e ai due piloti della Williams, Mansell e Rosberg; quinto si piazz\u00f2 il sorprendente Streiff, seguito da Prost, Surer e Warwick. In difficolt\u00e0 le Ferrari, con Johansson tredicesimo e Alboreto addirittura quindicesimo.\nGara.\nAl via Senna mantenne il comando, mentre Rosberg, dopo un'esitazione iniziale, ebbe la meglio sul compagno di squadra e su Piquet, conquistando la seconda posizione. Il rallentamento del finlandese costrinse Prost ad andare sul prato, scivolando in quattordicesima posizione. Al sesto passaggio Rosberg prov\u00f2 a sopravanzare Senna alla curva Surtees, ma il brasiliano chiuse la porta, le due vetture si agganciarono e Rosberg fin\u00ec in testacoda, finendo per venire colpito da Piquet che sopraggiungeva; il brasiliano stall\u00f2 la vettura e dovette ritirarsi, mentre il pilota della Williams riusc\u00ec a proseguire, pur con una gomma bucata.\nRosberg torn\u00f2 ai box e dopo le riparazioni rientr\u00f2 in pista (da doppiato) proprio davanti a Senna, che stava respingendo gli attacchi di Mansell sull'altra Williams. Al fine di vendicarsi dello scontro avuto in precedenza, il finlandese ostacol\u00f2 palesemente Senna durante il doppiaggio costringendolo a rallentare e fin\u00ec per favorire il sorpasso del suo compagno di squadra Mansell al nono giro. Nel mentre, Prost rimont\u00f2 velocemente, portandosi in zona punti; il ritiro del rivale Alboreto gli spian\u00f2 la strada per il titolo mondiale, essendogli sufficiente un quinto posto per avere la certezza matematica di diventare Campione del Mondo. Mentre Mansell allungava in testa, al 35\u00ba passaggio Senna fu sorpassato anche da Surer e, una tornata pi\u00f9 tardi, da Laffite; il pilota della Ligier si ferm\u00f2 poco dopo ai box per cambiare gli pneumatici, ritirandosi poi per un guasto al motore.\nAl 63\u00ba passaggio Surer si ritir\u00f2 con il motore rotto e Senna riguadagn\u00f2 la seconda posizione; alle spalle del brasiliano Rosberg rimont\u00f2 fino al terzo posto, mentre Prost ebbe la meglio su De Angelis, issandosi in quarta posizione. L'ordine si mantenne stabile fino al traguardo, con Mansell che conquist\u00f2 la prima vittoria in carriera davanti a Senna, Rosberg, Prost (matematicamente Campione del Mondo per la prima volta), De Angelis e Boutsen."}
{"id": "2797985", "revid": "1522738", "url": "https://it.wikipedia.org/wiki?curid=2797985", "title": "Spank (disambigua)", "text": ""}
{"id": "2797991", "revid": "793215", "url": "https://it.wikipedia.org/wiki?curid=2797991", "title": "Gaetano Di Bartolo Milana", "text": "Biografia.\nCrebbe in un ambiente umile, il padre Carlo svolgeva l'attivit\u00e0 di orologiaio mentre la madre Carmela Milano (da cui la forma storpiata nel cognome) era sarta. Fu primogenito di tre figli. Dopo il conseguimento della licenza ginnasiale, s'iscrisse al primo liceo, ma le autorit\u00e0 scolastiche rifiutarono l'iscrizione per le sue convinzioni politiche. Di carattere mite e dalla personalit\u00e0 risoluta, Di Bartolo Milana, proprio in questi anni, scopre tutta la ricchezza e la nobile profondit\u00e0 del pensiero anarchico attraverso la letteratura libertaria. La sua cultura politica e umanista fu vastissima. \nAttivit\u00e0 politica e giornalistica.\nL'adesione all'anarchismo avvenne durante il \"Biennio Rosso\", attraverso la testimonianza diretta della sommossa dei contadini di Terranova, che si concluse il 10 ottobre del 1919 davanti all'ingresso del municipio col tragico epilogo di due manifestanti uccisi dai militi e diversi feriti. Questa sua scelta politica fu dovuta anche dall'influenza indiretta del terranovese rivoluzionario, poeta e scrittore Mario Aldisio Sammito (1835-1902), amico di Bakunin, Mazzini, Garibaldi e soprattutto del figlio Menotti Garibaldi.\nDal 1920, il Di Bartolo Milana iniziava la sua attivit\u00e0 di pubblicista, e cominciava a tenere contatti a Catania con Maria Giudice, a Vittoria con Giorgio Nabita, a Palermo con il \"vecchio anarchico\" Paolo Schicchi, dove era sostenitore del suo \"Vespro Anarchico\"; diventa corrispondente di \"Umanit\u00e0 Nova\", che riceveva dal redattore Carlo Frigerio, inviava articoli alla direzione dell\u2019\"Avanti!\" e al \"Martello\" diretto da Carlo Tresca, edito a New York. Nel 1921 dava adesione al terzo congresso dell'Unione Anarchica Italiana svoltosi ad Ancona. In questo periodo, nella sua citt\u00e0, costituisce il Gruppo Pietro Gori. A diciannove anni era perfettamente inserito nei canali dell'anarchismo italiano.\nIl 1922 si apre con il trafiletto del \"Vespro\" che annunciava l'imminente pubblicazione del giornale \"La Fiaccola Anarchica\", diretto da Di Bartolo Milana, cosa che avvenne il 3 giugno. Con il sequestro del materiale, la \"Fiaccola\" usc\u00ec in numero unico. Nel 1922, fonda il Partito Anarchico Italiano, ma l'esperienza finir\u00e0 presto con la polemica di Errico Malatesta, che sulle pagine di \"Umanit\u00e0 Nova\" attaccava il Partito sia dal punto di vista terminologico che storico.\nFondatore degli Arditi del popolo di Terranova, nel 1923, l'anarchico terranovese veniva schedato nel casellario politico come fanatico dalle idee sovversive. Iniziavano i primi arresti precauzionali, i primi viaggi punitivi da Terranova a Torino con ritorno immediato, i primi pedinamenti. La sua attivit\u00e0 sar\u00e0 antifascista e clandestina. Con lo pseudonimo di Nunzio Tempesta firmer\u00e0 i suoi articoli al \"Risveglio\" di Ginevra e all\u2019\"Adunata dei Refrattari\" di New York. La procedura di consegna avveniva attraverso il piccolo nipote Sebastiano Barone, il quale, nascondendo gli articoli negli indumenti, andava al porto ad affidarli ad un marinaio di fiducia dello zio. I documenti arrivavano in Marocco e soprattutto in Tunisia, dove vi erano colonie di anarchici fuorusciti che poi li spedivano in Europa e negli Stati Uniti. Cosciente dei rischi, l'arresto avvenne per colpa del tradimento del comunista gelese Capici, spia della locale polizia. Con l'intercettazione di una lettera spedita da Gela e diretta a Ginevra a Carlo Frigerio, noto anarchico italiano, Gaetano Di Bartolo Milana veniva arrestato e condannato, nel 1934, a cinque anni di confino di polizia, prima all'isola di Ponza e poi nelle Tremiti.\nQui legher\u00e0 fraterna amicizia con Failla, Fedeli, Schicchi, Emanuele Macaluso, Pietro Secchia, Umberto Terracini, Mauro Scoccimarro, Giorgio Amendola, Girolamo Li Causi, Walter Audisio e il socialista Sandro Pertini. Fu una vera e propria fucina di pensiero antifascista. \nDopo il confino.\nLiberato per fine periodo nell'estate del 1940, ritorn\u00f2, a Gela dove spos\u00f2 la niscemese Rosa Internullo, dalla quale ebbe una figlia che mor\u00ec prestissimo. Presidente del Comitato di Liberazione Nazionale, sezione di Gela, rifiut\u00f2, incoraggiato da Terracini, di far parte della Costituente, cos\u00ec come declin\u00f2 la candidatura per il Senato offertagli da Pertini e personalmente da Saragat (1953). Segretario della lega contadina (1946), divenne consigliere comunale da indipendente per le file del Partito Socialista Italiano, nella quale sezione aveva promosso il Gruppo Libertario. La sua attivit\u00e0 dur\u00f2 un anno solamente, ma tanto bast\u00f2 per denunciare e far dimettere giunta e sindaco per aver scoperto che le tasse comunali arrivavano nelle case di tutti i gelesi, tranne nelle loro. \nAteo e acerrimo nemico delle chiese, Di Bartolo Milana, che al confino impar\u00f2 il mestiere dell'orologiaio, visse una vita piena di stenti e non ebbe mai nessuna prova di ravvedimento. \nIl pensiero politico di Di Bartolo Milana \u00e8 sintetizzato dal filone dell'anarco-comunismo. Il problema politico dell'anarchismo risiedeva nel passaggio dall'idea all'azione che, a suo modo di vedere, affondava le sue radici nella gestione dell'organizzazione. Da qui la sua costante preoccupazione di costituire gruppi, circoli, e partiti extraparlamentari. \nIn et\u00e0 matura, lo stato, ormai democratico e repubblicano, concedette la pensione di perseguitato politico solo dal 1969 in poi, dopo che pi\u00f9 volte gli era stata negata perch\u00e9 anarchico.\nFedele al suo rigore morale, gli ultimi anni li visse frequentando la biblioteca comunale, nella quale leggeva, direttamente dalle loro lingue, i classici greci e latini. \nCon l'affetto della figlia \"adottiva\" Rita, prima di morire brucer\u00e0 ogni lettera, ogni documento, qualsiasi lascito. Dopo aver espresso la sua volont\u00e0 di non aprire la porta a nessun prete nel giorno della sua morte, si spense a Gela in una giornata di dicembre del 1984. \nSalv\u00f2 solo una foto della sua bambina e una poesia a lei dedicata. Sono conservate nella giacca scura all'interno del feretro."}
{"id": "2798000", "revid": "1543377", "url": "https://it.wikipedia.org/wiki?curid=2798000", "title": "Georgia ai XXI Giochi olimpici invernali", "text": "La Georgia ha partecipato ai XXI Giochi olimpici invernali di Vancouver, che si sono svolti dal 12 al 28 febbraio 2010, rappresentata da una delegazione inizialmente composta da 8 atleti. Lo slittinista Nodar Kumaritashvili \u00e8 morto durante una sessione di prova il giorno dell'apertura dei giochi; a seguito di questo evento, l'altro slittinista georgiano Levan Gureshidze ha deciso di non partecipare; perci\u00f2 la Georgia \u00e8 stata rappresentata da 6 atleti.\nSlittino.\nIn seguito all'incidente la partenza della prova maschile viene spostata pi\u00f9 in basso, dov'era programmata la partenza della prova femminile, in modo da garantire velocit\u00e0 sensibilmente inferiori (intorno ai 145\u00a0km/h di massima). La partenza della femminile, conseguentemente, viene portata ancora pi\u00f9 a valle."}
{"id": "2798004", "revid": "1543377", "url": "https://it.wikipedia.org/wiki?curid=2798004", "title": "Maserati A6 GCS", "text": "La A6 GCS \u00e8 una autovettura biposto da competizione costruita dalla Maserati dal 1947 al 1953. Ne furono prodotti 15 esemplari, di cui due furono esportati in Brasile e uno negli Stati Uniti d'America.\nIl contesto.\nLa sigla stava per \u201cAlfieri\u201d (Alfieri Maserati), \u201c6 cilindri\u201d, \u201cghisa\u201d (il materiale del basamento), \u201ccorsa\u201d e \u201csport\u201d .\nTra il 1947 ed il 1948 due modelli furono guidati da Alberto Ascari e Luigi Villoresi; quest'ultimo s'impose in queste due stagioni nel campionato italiano. La rimozione del posto del co-pilota e dei congegni usati per le competizioni da strada permisero al modello di iscriversi al campionato di Formula 2 come monoposto .\nSi trattava dell'ultima vettura progetta dai fratelli Maserati, cio\u00e8 Ernesto, Ettore e Bindo Maserati, prima della loro uscita dall'azienda di famiglia. Il progetto era coadiuvato da Alberto Massimino, allora direttore tecnico della compagnia.\nFu anche realizzato un esemplare coup\u00e9 che fu destinato anch'esso alle competizioni; fu infatti guidato da Luigi Villoresi alla Mille Miglia del 1947 .\nCaratteristiche tecniche.\nIl modello segn\u00f2 un punto di svolta con la tradizione precedente, cio\u00e8 quella dei motori sovralimentati. L'aspirazione era ora naturale, senza compressori a monte dell'impianto d'alimentazione, con albero a camme in testa a governare le due valvole per cilindro disposte a V di 71,5 \u00b0. Montava tre carburatori tipo Weber ed aveva accensione singola con spinterogeno di marca Magneti Marelli . La cilindrata del motore era di 1978,7 cm\u00b3 ed erogava una potenza di 130 CV a 6000 giri al minuto. L'alesaggio e la corsa dei cilindri erano rispettivamente di 72 e 81 mm. Il rapporto di compressione era di 11:1. Era a sei cilindri in linea e la velocit\u00e0 massima era compresa tra i 190 ed i 205 km/h .\nIl telaio, realizzato dalla Gilco, era formato da longheroni, traverse e tubi di sezione ellittica. La carrozzeria era invece opera di Medardo Fantuzzi, ed era biposto aperta in alluminio senza portiere. La sua peculiarit\u00e0 era di avere parafanghi simili a quelli montati sulle motociclette ed un unico faro anteriore posizionato al centro. Nel 1948 furono presentati parafanghi integrati e tre fari anteriori. I freni erano a tamburo sulle ruote con comando idraulico. Le sospensioni erano con ammortizzatori idraulici \"Houdaille\" e barra stabilizzatrice. Quelli anteriori erano a molle elicoidali, mentre quelli posteriori erano a balestra. Il cambio era a quattro rapporti, mentre lo sterzo era a vite senza fine."}
{"id": "2798005", "revid": "767487", "url": "https://it.wikipedia.org/wiki?curid=2798005", "title": "Ghana ai XXI Giochi olimpici invernali", "text": "Il Ghana ha partecipato ai XXI Giochi olimpici invernali di Vancouver, che si sono svolti dal 12 al 28 febbraio 2010, rappresentato da un solo atleta, che \u00e8 stato anche il portabandiera della nazione africana."}
{"id": "2798006", "revid": "287204", "url": "https://it.wikipedia.org/wiki?curid=2798006", "title": "William Lane", "text": "Il suo nome \u00e8 legato alle lotte sindacali nell'Australia della fine del XIX secolo e al tentativo di fondare una comunit\u00e0 utopica in Paraguay, chiamata New Australia.\nBiografia.\nWilliam Lane nacque a Bristol, in Gran Bretagna, primogenito di James Lane, un protestante irlandese, e della moglie Caroline Hall.\nDopo aver studiato alla \"Bristol Grammar School\" si trasfer\u00ec a 16 anni in Canada, dove lavor\u00f2 come tipografo e in seguito a Detroit dove cominci\u00f2 a lavorare come reporter. Il 22 luglio 1883 spos\u00f2 la diciannovenne Anne Mary Macquire, originaria di Edimburgo.\nNel 1885 la coppia si trasfer\u00ec in Australia con il loro primogenito ed un fratello di William, John; altri due fratelli li avevano preceduti nella colonia.\nWilliam, che aveva nel frattempo conosciuto le opere dei primi pensatori socialisti, divenne un giornalista radicale e contribu\u00ec allo sviluppo delle organizzazioni sindacali del Queensland; a Brisbane lanci\u00f2 il settimanale \"Boomerang\" e divenne il primo opinionista del \"Worker\", finanziato dall\"'Australian Labour Federation\", un'organizzazione sindacale della regione.\nIl fallito sciopero dei tosatori di pecore del 1891 lo spinse, sulla base delle idee del socialista utopico Robert Owen, a cercare un luogo dove fondare una colonia a carattere comunitario; a tale scopo fond\u00f2 la \"New Australia Co-operative Settlement Association\" che, impossibilitata a trovare un posto adatto ai propri scopi in Australia, diresse le sue attenzioni verso l'America del Sud.\nNew Australia.\nLa terra promessa fu trovata dagli emissari della societ\u00e0 in Paraguay, uscito distrutto e spopolato dalla Guerra della triplice alleanza e desideroso di attirare lavoratori. Il contratto con il presidente Juan Gualberto Gonz\u00e1lez fu firmato il 4 marzo 1893 e impegnava la societ\u00e0 a portare almeno 1.200 immigranti a coltivare 230.000 ettari di terreno. Un primo scaglione di coloni part\u00ec da Sydney il 16 luglio 1893 a bordo della nave \"Royal Tar\"; tra di essi c'erano anche la moglie e i figli di Lane. Il puritanesimo di quest'ultimo, privo di tatto e di umana simpatia, provoc\u00f2 uno scisma gi\u00e0 all'arrivo del secondo contingente nella colonia di New Australia, 176 km a sud-est di Asunci\u00f3n.\nIl 7 luglio 1894 63 coloni fedeli al fondatore fuoriuscirono da New Australia per fondare 72 km pi\u00f9 a sud una nuova colonia, chiamata \"Cosme\". La colonia non divenne mai autosufficiente e i suoi abitanti a poco a poco se ne andarono perch\u00e9 attratti da condizioni migliori in altri luoghi o perch\u00e9 espulsi in base alle rigide regole della comunit\u00e0. Lane si sent\u00ec deluso e tradito e il 1\u00ba agosto 1899 abbandon\u00f2 definitivamente il Paraguay per imbarcarsi verso la Nuova Zelanda.\nGli ultimi anni.\nWilliam Lane non rivel\u00f2 mai i suoi sentimenti riguardo al fallimento dell'esperienza di New Australia e di Cosme, tuttavia la sua successiva carriera giornalistica nel \"New Zealand Herald\", un giornale conservatore di Auckland, rivela un cambiamento di pensiero radicale; si spost\u00f2 su posizioni imperialiste, militariste e conservatrici, scrivendo articoli infuocati con il nome fittizio di \"Tohunga\" (una parola m\u0101ori che significa \u201cprofeta\u201d). Allo scoppio della Prima guerra mondiale fece sfoggio di una notevole retorica patriottica. Mor\u00ec il 26 agosto 1917, preceduto da tre dei suoi nove figli, uno dei quali morto nella battaglia di Gallipoli."}
{"id": "2798013", "revid": "767487", "url": "https://it.wikipedia.org/wiki?curid=2798013", "title": "Marocco ai XXI Giochi olimpici invernali", "text": "Il Marocco ha partecipato ai XXI Giochi olimpici invernali di Vancouver, che si sono svolti dal 12 al 28 febbraio 2010, rappresentato da un solo atleta. Lo stato africano \u00e8 tornato a partecipare ai Giochi Olimpici invernali dopo una assenza di 18 anni; l'ultima sua apparizione risaliva al 1992."}
{"id": "2798016", "revid": "178779", "url": "https://it.wikipedia.org/wiki?curid=2798016", "title": "F.C. Chur 97", "text": ""}
{"id": "2798017", "revid": "126257", "url": "https://it.wikipedia.org/wiki?curid=2798017", "title": "Maserati A6GCS", "text": ""}
{"id": "2798018", "revid": "339392", "url": "https://it.wikipedia.org/wiki?curid=2798018", "title": "F.C. Grand-Lancy", "text": ""}
{"id": "2798019", "revid": "1543377", "url": "https://it.wikipedia.org/wiki?curid=2798019", "title": "Senegal ai XXI Giochi olimpici invernali", "text": "Il Senegal ha parteciperato ai XXI Giochi olimpici invernali di Vancouver, che si sono svolti dal 12 al 28 febbraio 2010, rappresentato da un solo atleta, che \u00e8 stato anche il portabandiera della squadra africana."}
{"id": "2798020", "revid": "339392", "url": "https://it.wikipedia.org/wiki?curid=2798020", "title": "F.C. Breitenrain", "text": ""}
{"id": "2798021", "revid": "178779", "url": "https://it.wikipedia.org/wiki?curid=2798021", "title": "F.C. Laufen", "text": ""}
{"id": "2798024", "revid": "178779", "url": "https://it.wikipedia.org/wiki?curid=2798024", "title": "Chur 97", "text": ""}
{"id": "2798046", "revid": "104458", "url": "https://it.wikipedia.org/wiki?curid=2798046", "title": "Francia ai XXI Giochi olimpici invernali", "text": "La Francia ha partecipato ai XXI Giochi olimpici invernali di Vancouver, che si sono svolti dal 12 al 28 febbraio 2010, con una delegazione di 108 atleti.\nCurling.\nTorneo maschile.\nLa squadra \u00e8 stata composta da:"}
{"id": "2798049", "revid": "62004", "url": "https://it.wikipedia.org/wiki?curid=2798049", "title": "Peter Winnen", "text": "Professionista dal 1980 al 1991, conta quattro vittorie di tappa al Tour de France.\nCarriera.\nBuono scalatore, \u00e8 ricordato principalmente per le sue performance al Tour de France: ottenne un terzo posto nel 1983 ed altri tre piazzamenti finali tra i primi dieci, e leg\u00f2 il suo nome alla salita dell'Alpe d'Huez, dove vinse due tappe, mentre la sua terza affermazione avvenne nella tappa con partenza dalla medesima localit\u00e0 con arrivo a Morzine.\nSui tornanti che portano all'Alpe d'Huez sono presenti due pannelli che ne ricordano le vittorie.\nNel 1999 ammise di aver fatto uso di sostanze dopanti, tra cui testosterone, anfetamine e corticosteroidi."}
{"id": "2798053", "revid": "118031", "url": "https://it.wikipedia.org/wiki?curid=2798053", "title": "Inuk", "text": ""}
{"id": "2798058", "revid": "29926198", "url": "https://it.wikipedia.org/wiki?curid=2798058", "title": "Superauto Mach 5 Go Go Go", "text": ""}
{"id": "2798059", "revid": "120728552", "url": "https://it.wikipedia.org/wiki?curid=2798059", "title": "Personaggi di Smallville", "text": "Questa voce contiene un elenco dei personaggi presenti nella serie televisiva \"Smallville\".\nPersonaggi principali.\nClark Kent.\nClark Joseph Kent (interpretato da Tom Welling), \u00e8 un ragazzo di circa 15 anni (nella prima stagione). Nato sul pianeta Krypton dove \u00e8 stato chiamato Kal-El, viene inviato sulla Terra affinch\u00e9 si salvi dalla distruzione del pianeta causata dal malvagio Generale Zod. Il suo arrivo sulla Terra \u00e8 accompagnato da una pioggia di meteoriti che cambier\u00e0 per sempre Smallville e i suoi abitanti. Adottato dai coniugi Martha e Jonathan Kent che lo crescono come loro figlio, vive tra i suoi coetanei nascondendo i suoi poteri. All'inizio della serie, Clark frequenta lo Smallville High School, il liceo della cittadina, frequentato anche da due suoi amici importanti: Pete Ross e Chloe Sullivan. Innamorato della \"cheerleader\" della scuola, Lana Lang, passer\u00e0 la sua adolescenza usando i suoi poteri per aiutare gli abitanti di Smallville, cui la maggior parte dei guai \u00e8 causata da ragazzi infettati dalla pioggia di meteoriti. Nelle prime stagione diventa il migliore amico di Lex Luthor, sino a quando poi quest'ultimo decide di seguire la sua brama di potere. Solo nella seconda stagione Clark viene a conoscenza delle sue vere origini kryptoniane grazie al dottor Virgil Swann (interpretato da Christopher Reeve). Nell'avanzare degli episodi man mano si manifesteranno i suoi vari poteri dovuti all'esposizione ai raggi del sole giallo, ma solo dopo la morte del padre Jonathan Kent, causata dal suo tentativo di cambiare il corso del tempo, decider\u00e0 di dare priorit\u00e0 all'utilizzo del suo dono per salvare e proteggere l'umanit\u00e0. Decide nell'ottava stagione di lavorare al Daily Planet, come assistente giornalista di Lois Lane, per monitorare meglio le emergenze di Metropolis. Dopo lo scontro finale con un Doomsday privato del lato umano Davis Bloome, che imprigiona sottoterra, decide di allontanarsi dai suoi amici sconfortato dal fatto che indirettamente ha causato la morte dell'amico Jimmy Olsen e quella presunta di Lois, iniziando la sua preparazione kryptoniana nella fortezza della solitudine. Con la ricomparsa di Lois, si riavvicina ai suoi amici e alla sua vita da terrestre tornando a lavorare al Daily Planet. Nel corso della nona stagione, il suo rapporto con Lois si rafforzer\u00e0 con cui inizier\u00e0 una relazione fissa. Infine nella decima e ultima stagione si trova ad affrontare Darkseid, una minaccia che sconfigger\u00e0 soltanto abbracciando il lato dell'eroe diventando finalmente Superman.\nChloe Sullivan.\nChloe Sullivan (interpretata da Allison Mack) \u00e8 una studentessa e giornalista alle prime armi, molto caparbia e decisa a scoprire la verit\u00e0 sempre e comunque, a volte anche a discapito degli amici. Innamorata non ricambiata di Clark, questo la spinge in alcune occasioni ad allearsi con Lionel Luthor. A met\u00e0 della quarta stagione scopre il segreto di Clark, di cui diventa la migliore amica a partire dalla quinta stagione. Nella sesta si fidanza con Jimmy Olsen (la sua \"prima volta\"), incomincia a lavorare regolarmente per il Daily Planet e si apprende che \u00e8 forse una mutante da meteorite. Nell'ultimo episodio della sesta stagione si scopre che ha acquisito il potere di guarire le ferite altrui. Nell'ottava scopre di aver perso il suo potere da kryptonite, ma acquisisce una intelligenza da computer dopo uno scontro con Brainiac. Il giorno delle sue nozze verr\u00e0 rapita da Doomsday, ma solo perch\u00e9 richiamato da Brainiac che risiedeva nel corpo di Chloe. In ogni caso, senza ucciderla, Clark e i tre membri della Legione venuti dal XXXI secolo, elimineranno Brainiac dal suo corpo, salvandola. Nell'episodio \"Turbolenza\" decide di far parte definitivamente della Justice League, con il nome in codice Watchtower. Nella nona stagione trova l'amore dopo la morte di Jimmy in Oliver. Infine nella decima e ultima stagione compare solo in alcuni episodi.\nLex Luthor.\nLex Luthor (interpretato da Michael Rosenbaum), giovane magnate e imprenditore rampante dal passato non troppo chiaro. Fa amicizia con Clark quando quest'ultimo gli salva la vita in una circostanza su cui avr\u00e0 sempre dei dubbi. Ha spesso atteggiamenti piuttosto ambigui, ma non \u00e8 affatto cattivo, fino alla quinta stagione, quando inizia a svilupparsi la natura malvagia della futura nemesi di Superman. Nella sesta stagione si sposer\u00e0 con Lana e per spingerla a sposarsi le far\u00e0 credere di aspettare un bambino per poi farle pensare di averlo perso ma questa lo scoprir\u00e0 e lo lascer\u00e0. Conduce degli esperimenti per creare un esercito di super-soldati per conquistare il mondo. L'ossessione verso il potere lo porter\u00e0, nella settima stagione, all'omicidio del padre Lionel. Dopo aver svelato il segreto di Veritas e del viaggiatore, distrugger\u00e0 la Fortezza della solitudine con l'obiettivo di diventare il padrone del viaggiatore e quindi del mondo; ma, dopo aver manifestato ancora un lieve sentimento di amicizia nei confronti di Clark, scompare durante la distruzione della Fortezza. Nell'ottava stagione gestir\u00e0 tutte le vicende da lontano in un suo nascondiglio mobile; dopo un attentato al Daily Planet neutralizzato da Lana, Oliver Queen creder\u00e0 di averlo ucciso nell'esplosione del suo nascondiglio mobile. Nella nona stagione il Dottor Fate definisce Lex Luthor come avversario finale di Clark, infatti Michael Rosenbaum riprender\u00e0 il suo ruolo di antagonista nell'ultima puntata della decima stagione di Smallville.\nLois Lane.\nLois Lane (interpretata da Erica Durance), compare all'inizio della quarta stagione alla ricerca della cugina Chloe, scomparsa e ritenuta morta (ma in realt\u00e0 nascosta dal governo per testimoniare contro Lionel Luthor).\nCaparbia figlia di un generale, \u00e8 una ragazza forte sia nel fisico che nel carattere.\nNella sesta stagione inizia a scrivere articoli per \"L'Inquisitor\", un giornale scandalistico di Metropolis.\nHa un contrastato rapporto di simpatia/antipatia nei confronti di Clark, anche se dalla sesta stagione c'\u00e8 un piccolo avvicinamento fra i due. Sempre nella sesta stagione, Lois frequenta Oliver Queen. Nell'ultimo episodio viene pugnalata da una guardia mercenaria, ma si salva grazie al potere di Chloe. Solo nella settima stagione lascer\u00e0 il suo lavoro allo scandalistico \"Inquisitor\" per passare al \"Daily Planet\" insieme alla cugina Chloe con la quale nascer\u00e0 una rivalit\u00e0, almeno dal punto di vista lavorativo.\nDopo aver scoperto il segreto di Oliver/Freccia Verde, inizier\u00e0 a dimostrare un vero interesse nei confronti di Clark, che intanto \u00e8 diventato suo collega, e una forte curiosit\u00e0 nei confronti del nuovo supereroe rossoblu di Metropolis. Durante lo scontro finale tra la macchia e Doomsday, trova per caso l'anello della Legione che la porta nel futuro. Quando riappare nella linea temporale del presente, si trova un mese dopo la sua scomparsa con un'amnesia limitata a quel periodo.\nDurante la nona stagione, il suo rapporto con Clark si stabilizza e diventano una coppia fissa. Nella stagione finale i due saranno sul punto di sposarsi.\nLana Lang.\nLana Lang (interpretata da Kristin Kreuk) \u00e8 il primo grande amore di Clark. Nella prima stagione Lana sembra incarnare lo stereotipo della classica \"cheerleader\" superficiale, fidanzata con l'affascinante e popolare Whitney Fordman, quarterback della squadra di football della scuola.\nNell'evolversi della storia, vive una tormentata storia d'amore con Clark Kent, in cui si lasciano per dei periodi, durante i quali ha una relazione stabile con Jason Teague e arriver\u00e0 anche a sposare Lex Luthor. Dopo aver scoperto il segreto di Clark, finge la propria morte per vendicarsi dei Luthor, facendo incarcerare Lex per uxoricidio e facendo rapire Lionel da una psicopatica. In seguito torna a Smallville da Clark e vivono insieme senza segreti; ma viene contaminata da Brainiac e va in coma. Alla fine della settima stagione, quando guarisce, decide di scomparire per sempre dalla vita di Clark. Ma nell'ottava stagione si scopre che era stata rapita da Lex Luthor una volta svegliata dal coma, ma riesce a fuggire e va da Carter Bowfry ad Edge City dove sosterr\u00e0 per mesi un duro addestramento militare per diventare pi\u00f9 forte. Torner\u00e0 a Smallville e lavorer\u00e0 segretamente per acquisire i poteri di Clark usando il progetto Prometheus, iniziato da Lex, per utilizzare questi poteri per il bene del mondo. Torna insieme a Clark, ma la tuta epidermica che le conferisce questi poteri, ha anche il potere di assorbire kryptonite e in seguito all'assorbimento di una grande quantit\u00e0 di essa per neutralizzare una bomba messa da Lex sul Daily Planet, sar\u00e0 costretta a vivere lontana da Clark per sempre.\nOliver Queen.\nOliver Queen (interpretato da Justin Hartley) di giorno \u00e8 un giovane multimiliardario a capo dalle industrie Queen; di notte \u00e8 Freccia Verde, un vigilante armato di arco e frecce che ruba ai ricchi per dare ai poveri. Nemico della famiglia Luthor da sempre, \u00e8 un personaggio ricorrente nella sesta stagione. Verso la met\u00e0 di quest'ultima si scopre che \u00e8 a capo della Justice League, il cui obiettivo principale \u00e8 la distruzione del progetto 33.1, di cui esistono diverse sedi sparse nel mondo. Attraverso l'ultima formazione del gruppo, riesce a recuperare Clark dopo il crollo della Fortezza della Solitudine. Nell'ottava serie si scopre attraverso flashback che era rimasto naufrago su un'isola deserta dove si \u00e8 allenato con l'arco sino a raggiungere i livelli attuali. Ha un legame particolare con Tess \"Mercy\" Mercer, conosciuta sull'isola dove naufrag\u00f2. Tenter\u00e0 di uccidere Lex per vendicarsi della morte dei genitori avvenuta per mano di Lionel, ma ancora una volta l'acerrimo nemico di Clark si salver\u00e0 dall'esplosione del suo nascondiglio mobile.\nLionel Luthor.\nLionel Luthor (John Glover) residente a Metropolis a capo della \"Luthor Corporation\", inizia ad interessarsi ai misteri di Smallville e di Clark Kent. Si verr\u00e0 a scoprire per\u00f2 che in realt\u00e0 Lionel era gi\u00e0 a conoscenza dell'arrivo di un alieno (il cosiddetto \"viaggiatore\") ancora prima della pioggia di meteoriti. Lionel \u00e8 un uomo che \u00e8 disposto a tutto pur di raggiungere i propri obiettivi e non si fa troppi problemi a sporcarsi le mani. Comunque tra la quarta e la quinta stagione, dopo una miracolosa guarigione, Lionel inizia a cambiare divenendo un emissario di Jor-El e aiutante di Clark, anche se quest'ultimo non si \u00e8 mai fidato pienamente di lui dopo le trascorse malefatte di Lionel. Nel corso degli eventi si viene a sapere che ha ucciso i suoi genitori per ereditare l'assicurazione, quelli di Oliver Queen e addirittura il Dr. Virgil Swann. Alla fine verr\u00e0 ucciso dal suo stesso figlio fatto precipitare dal suo palazzo di Metropolis. Torner\u00e0 nei panni dell'antagonista nella decima stagione da un universo parallelo, verr\u00e0 poi ucciso da Darkseid nel finale della stessa stagione.\nJonathan Kent.\nJonathan Kent (John Schneider) \u00e8 il padre adottivo di Clark, sposato con Martha Kent. Jonathan ha sempre imposto a suo figlio di non rivelare mai a nessuno i suoi poteri almeno finch\u00e9 non fosse abbastanza adulto da poter decidere da solo. Non vede mai di buon occhio i Luthor a causa di un contrasto avuto in passato con Lionel, ma anche perch\u00e9 preoccupato dall'ossessione di Lex e poi di Lionel nello scoprire i segreti del figlio. In diverse occasioni sar\u00e0 disposto a mettere in gioco la sua vita pur di preservare quella del figlio, tanto che facendo un patto con Jor-El per salvare Clark, il suo cuore viene danneggiato irreversibilmente, portandolo a morire di infarto, appena dopo essere stato eletto senatore.\nMartha Kent.\nMartha Kent (interpretata da Annette O'Toole) \u00e8 la madre adottiva di Clark nonch\u00e9, per un breve periodo, segretaria personale di Lionel Luthor, il quale \u00e8 attratto da lei. \u00c8 un punto di riferimento per il giovane Clark, che spesso confida a lei i suoi tormenti interiori. Nella quinta stagione viene eletta senatrice del Kansas, e stringe una grande amicizia con Lionel Luthor. Alla fine della sesta stagione esce di scena, lasciando la cittadina di Smallville per trasferirsi a Washington e proseguire la sua carriera politica. Qui incontra il giornalista Perry White e tra i due nasce una relazione. Successivamente diventer\u00e0 la Regina Rossa, acerrima nemica della Checkmate. La sua identit\u00e0 verr\u00e0 poi scoperta da Clark nell'episodio \"La regina rossa\" della nona stagione.\nJimmy Olsen.\nJimmy Olsen (interpretato da Aaron Ashmore) \u00e8 un giovane fotografo che lavora per il Daily Planet con Chloe. Appare per la prima volta nell'episodio iniziale della sesta stagione. Diventa, con qualche diffidenza, un amico di Clark Kent e si fidanza con Chloe Sullivan. Nella settima stagione lavora ancora come fotografo free-lance per il Daily Planet e la sua storia d'amore con Chloe si complica con l'arrivo a Smallville di Kara, per la quale Jimmy prova una forte attrazione ricambiata. Alla fine della settima serie, chieder\u00e0 di sposarlo a Chloe, che accetta. I due si sposeranno, ma a met\u00e0 dell'ottava serie lascer\u00e0 Chloe perch\u00e9 quest'ultima non gli creder\u00e0 quando inizier\u00e0 ad accusare giustamente Davis Bloome di omicidio. \u00c8 il primo ad interessarsi al misterioso eroe rossoblu, a cui riuscir\u00e0 a scattare una foto in una circostanza fortunata, sfocata a causa della supervelocit\u00e0, ma ugualmente pubblicata sul Daily Planet. Nell'ottava stagione diventa assistente di Oliver e nell'episodio finale viene ucciso da Davis Bloome. Ad ogni modo, esso non era lo stesso Jimmy Olsen dei fumetti ma il fratello maggiore. Il vero Jimmy Olsen ha una decina di anni in meno e appare per la prima volta in Smallville ai funerali del fratello; Chloe gli regaler\u00e0 la macchina fotografica che usava suo fratello maggiore, Henry James Olsen, facendo intendere che il ragazzino \u00e8 destinato a seguire le sue orme.Nell'ultimo episodio si vede nell'ultima scena il Jimmy Olsen dei fumetti (sempre ointerpretato da Ashmore) lavorare al Planet insieme a Clark e Lois.\nTess Mercer.\nTess Mercer (interpretata da Cassidy Freeman), per volere di Lex Luthor, che l'ha nominata nel suo testamento, diventa l'amministratrice delegata della Luthor Corporation nonch\u00e9 custode della tenuta dei Luthor. Il suo obiettivo \u00e8 quello di ritrovare Lex, che sembra scomparso nel nulla. Si scoprir\u00e0 successivamente che il suo passato \u00e8 intrecciato con quello di Oliver Queen.\nDopo aver smantellato l'ultima sede del progetto 33.1, segretamente sta formando un gruppo di supermutanti con l'obiettivo di trovare Doomsday per fare in modo che possa essere ucciso da Clark avverando la profezia. Ma fallir\u00e0 perch\u00e9 Clark riuscir\u00e0 a separare Davis da Doomsday. All'arrivo di Zod si schiera subito dalla sua parte, dicendo di farlo per il bene della Terra. Inizia anche una relazione con Zod, il quale quando scoprir\u00e0 i suoi piani le brucer\u00e0 met\u00e0 del viso.\nNella decima stagione durante la puntata \"abbandonata\" si scoprir\u00e0 che Tess in realt\u00e0 si chiama Lutessa Luthor. Muore nella decima stagione per mano di Lex Luthor tornato attraverso un processo di clonazione durato 2 anni.\nDavis Bloome.\nDavis Bloome (interpretato da Sam Witwer, a partire dall'ottava stagione), \u00e8 un misterioso paramedico che conosce Chloe e Clark durante un'esplosione causata da Plastique. Inizialmente infatuato di Chloe, si sa solo che \u00e8 un assassino schizofrenico (ha dei momenti di blackout nella sua memoria), dotato di poteri come superforza, supervelocit\u00e0 e mutaforme. Poi si scopre che \u00e8 il figlio del generale Zod e sua moglie Faora, e che \"ci\u00f2 che lo uccide lo rende pi\u00f9 forte\". Quando la sua evoluzione genetica sar\u00e0 completa, il suo obiettivo sar\u00e0 piegare gli abitanti del pianeta Terra. Si serve dell'aiuto di Chloe Sullivan per evitare che in lui la trasformazione aliena prenda il sopravvento. Nel finale dell'ottava stagione uccide Jimmy Olsen, ma finisce ucciso anche lui per mano di quest'ultimo.\nZod.\nZod appare nella quinta e nella sesta stagione; Zod fu imprigionato nella Dimensione fantasma per aver commesso dei crimini che hanno causato la distruzione di Krypton. Consumato nel corpo, prende possesso temporaneamente del corpo di Lex Luthor con il quale tenta di conquistare la Terra, ma viene rigettato nella Dimensione fantasma da Clark. Il personaggio ritorna nella nona stagione (interpretato da Callum Blue). Questa versione \u00e8 differente dalla precedente, non ha il grado di generale bens\u00ec di maggiore ed \u00e8 molto pi\u00f9 giovane. Questo perch\u00e9 \u00e8 un clone di quello originale, frutto di un esperimento di Jor-El fatto vent'anni prima della distruzione di Krypton con il sangue dei pi\u00f9 valorosi soldati di Kandor. Jor-El, per prevenire la minaccia che avrebbero rappresentato i superpoteri che avrebbero avuto sulla Terra, ha corrotto con la kryptonite blu (che toglie i poteri dei kryptoniani sotto il sole giallo) la sfera all'interno della quale erano presenti i campioni di sangue che avrebbero poi generato i cloni. L'obiettivo di Zod \u00e8 quindi quello di riottenere i superpoteri per instaurare un dominio. Per questo motivo decide di supportare Tess Mercer nella costruzione di una struttura ad energia solare che permetterebbe ai kandoriani di riappropriarsi dei loro poteri. Clark, che attraverso i ricordi di Lois ha visto un futuro in cui la sua opposizione a Zod ha causato l'avvento di una tirannia kryptoniana, decide allora di tentare un approccio amichevole. Ma quando riacquista i poteri (grazie a Clark, che lo resuscita con il proprio sangue) schiera l'esercito kandoriano contro Clark. Il quale alla fine riesce a spedirlo a \"casa\" tramite il libro di Rao. Nella decima stagione Clark e Oliver incontrano nuovamente Zod nella Dimensione fantasma.\nKara Zor-El.\nKara Zor-El (interpretata da Laura Vandervoort) \u00e8 la cugina kryptoniana di Clark/Kal-El, figlia di Zor-El che \u00e8 il fratello di Jor-El. Inviata sulla Terra insieme a Clark \u00e8 rimasta per 18 anni addormentata nella sua navicella in fondo al mare. Riemerger\u00e0 solamente all'inizio della settima stagione con la rottura della diga. Ha esattamente tutte le abilit\u00e0 di Clark, con in pi\u00f9 l'aver gi\u00e0 acquisito la capacit\u00e0 di volare, ma ha un minor controllo su di esse. Dopo un periodo di amnesia, dove ha vissuto a Detroit con il nome di Linda Danvers, riacquisisce i suoi poteri e nell'ultimo scontro con Brainiac rimane intrappolata nella Zona Fantasma. Decider\u00e0 di non fuggire per non far scappare anche gli zoner. Dopo essere stata liberata da Clark e rimprigionato la zoner Faora con il cristallo rosso di Martian Manhunter, decide di lasciare Smallville per cercare Kandor, la citt\u00e0 degli ultimi sopravvissuti di Krypton.\nPete Ross.\nPete Ross (interpretato da Samuel Jones III) \u00e8 il migliore amico di Clark, fino alla terza stagione l'unico a conoscere il suo segreto oltre ai Kent. La madre \u00e8 un'importante giudice. I genitori divorzieranno facendo prendere a Pete una difficile decisione. Esce di scena alla fine della terza stagione, trasferendosi per motivi di lavoro della madre. Riappare in un episodio della settima stagione, in cui manifesta temporaneamente superpoteri simili a quelli di Plastic Man, che si \u00e8 procurato volontariamente masticando dei chewingum alla kryptonite.\nWhitney Fordman.\nWhitney Fordman (interpretato da Eric Johnson) \u00e8 il fidanzato di Lana Lang all'inizio della serie. Quarterback della squadra di football americano del liceo di Smallville, inizialmente ostile a Clark, che vede anche come rivale in amore, successivamente mitigher\u00e0 i suoi rapporti con lui. Dopo la morte del padre\u00a0\u2013 al termine della prima stagione\u00a0\u2013 decide di arruolarsi nei marine, ma non far\u00e0 pi\u00f9 ritorno, restando ucciso in azione (come viene spiegato nel corso della seconda stagione).\nJason Teague.\nJason Teague (interpretato da Jensen Ackles) \u00e8 il fidanzato di Lana conosciuto a Parigi all'inizio della quarta stagione. Dapprima sembra essere un artista europeo che, innamorato di Lana, la segue a Smallville dove inizia a lavorare come allenatore di football. In realt\u00e0 \u00e8 il pupillo dalla famiglia Teague, potente famiglia facente parte del gruppo Veritas, cui vero obiettivo \u00e8 sfruttare il corpo di Lana per entrare in possesso del potere di una strega del XIV secolo attraverso una delle tre parti del cristallo kryptoniano. Morir\u00e0 durante la seconda pioggia di meteoriti durante il tentativo di uccidere i Kent; contemporaneamente la madre Genevieve, potente e crudele matriarca della famiglia, verr\u00e0 eliminata da Lana. Il padre, Edward, invece si nasconder\u00e0 in una chiesa a Montr\u00e9al, sino a quando non verr\u00e0 svelato il segreto di Veritas.\nPersonaggi secondari.\nDi seguito i personaggi secondari che sono comparsi in diversi episodi che per\u00f2 non sono mai stati appartenenti al cast principale della serie.\nNell Potter.\nNell Potter (Sarah-Jane Redmond) \u00e8 la zia materna di Lana Lang e possiede un negozio di fiori. Ospita la nipote dopo la morte dei genitori nella prima puntata della serie. Per questioni economiche decide di vendere il \"Talon\", il cinema abbandonato dei genitori di Lana. Con l'aiuto di Lex Luthor, la nipote progetta di trasformare il cinema in una caffetteria in societ\u00e0 con Lex, diventandone il gestore. Il Talon diverr\u00e0, cos\u00ec, un frequente luogo di ritrovo per i protagonisti nel proseguire delle stagioni. Dopo essersi innamorata di un uomo decide di trasferirsi a Metropolis, ma Lana rimane a Smallville abitando da Chloe. Nelle sesta stagione assiste al matrimonio di Lana quando sposa Lex.\nSceriffo Ethan.\nEthan Miller (Mitchell Kosterman) \u00e8 lo sceriffo di Smallville nelle prime due stagioni. \u00c8 amico di lunga data di Jonathan, questo per\u00f2 non lo ha mai fermato dall'arrestare i membri Kent e di fare il suo dovere correttamente. Dopo un contrasto avuto con Lionel Luthor tenta di ucciderlo facendo ricadere la colpa su Jonathan Kent, arrivando poi ad uccidere l'amico barista e a tentare di uccidere Clark e Pete Ross. Verr\u00e0 per\u00f2 scoperto da Clark e quindi arrestato perdendo la qualifica di sceriffo del piccolo paese.\nRoger Nixon.\nRoger Nixon (Tom O'Brien) \u00e8 un giornalista di successo dell'Inquisitor di Metropolis. Inizialmente minaccia Lex, dicendo che sa tutto sulle sue malefatte ma finisce per collaborare con lui. In seguito Lex ingaggia il Dottor Hamilton per cercare vite aliene nei campi di grano di Smallville (infatti, durante la ricerca di Nixon, un contadino insinuava di aver visto durante la pioggia di meteoriti una navicella spaziale). Nixon capisce che un alieno \u00e8 atterrato sulla terra durante la pioggia di meteoriti e che si tratta di Clark Kent. Per provare la sua natura aliena, Nixon, rinchiude nel camion dei Kent Clark ed in seguito lo fa esplodere, fotografando il ragazzo che esce indenne. Durante l'uragano che devasta Smallville, Jonathan e Nixon rimangono rinchiusi in una catacomba e sono costretti a collaborare. Clark riesce poi a liberare il padre e il giornalista, usciti dalla catacomba, si ritrovano in un bosco nei pressi di alcune rocce meteoritiche, ed \u00e8 qui che Nixon apprende che Clark viene indebolito dalla kryptonite, e la sfrutta per tentare di ucciderlo, Jonathan per\u00f2 reagisce e Nixon tenta allora di uccidere lui ma sopravviene Lex e spara al giornalista, uccidendolo.\nDott. Hamilton.\nIl Dott. Steven Hamilton (Joe Morton) \u00e8 uno scienziato che studia le meteoriti e viene ingaggiato da Lex Luthor. Hamilton viene trasferito ai laboratori \"Cadmus\" per continuare le sue ricerche, e trova il famoso disco ottagonale della navicella con cui \u00e8 atterrato Clark. Lex lo licenzia dopo che questi si ammala in modo permanente per la troppa esposizione con le meteoriti, a causa di questo causer\u00e0 un incidente stradale, che per\u00f2 gli permetter\u00e0 rinvenire la navicella spaziale finita nei campi di grano dopo i Tornado che hanno colpito Smallville. Hamilton trova la navicella a casa di Pete Ross, ma quando viene recuperata dai Kent, prende in ostaggio Pete minacciando di ucciderlo, durante la colluttazione una grossa dose di liquido meteorico gli cade sulla testa uccidendolo.\nDominic Sanatori.\nDominic Sanatori (Jason Connery) \u00e8 un fedele tirapiedi di Lionel Luthor, inviato da quest'ultimo per tenere d'occhio Lex a Smallville. Lex Luthor in tutta risposta lo rimanda al padre imbavagliato nel cofano di una macchina. In seguito Dominic viene accusato da Lex di essere il killer che ha tentato di uccidere Lionel, poich\u00e9 quest'ultimo preferiva assegnare l'impresa al figlio e non al suo assistente. Dominic d'altro canto crede che il colpevole sia Lex per mettere mani sull'intera Luthor Corporation. In realt\u00e0 nessuno dei due era il vero assassino, poich\u00e9 era stato lo sceriffo Ethan.\nAlicia Baker.\nAlicia Baker (Sarah Carter) era una studentessa del liceo di Smallville con l'abilit\u00e0 di teletrasportarsi. Nella terza stagione si innamora di Clark in maniera ossessiva e arriver\u00e0 quasi ad uccidere lui e Lana.\nDopo essere stata curata (ma ancora controllata da un braccialetto di piombo) torna nella quarta stagione e si sposa a Las Vegas con Clark, che prova per lei sentimenti contrastanti.\nNell'episodio successivo Alicia rivela la verit\u00e0 sui poteri di Clark a Chloe Sullivan, la quale per\u00f2 mantiene il segreto sperando che lui si confidi con lei per dirglielo di sua spontanea volont\u00e0.\nMorir\u00e0 nello stesso episodio, uccisa da un mutante che l'aveva accusata di tutti i suoi precedenti crimini, facendo credere persino allo stesso Clark che fosse un'assassina.\nAdam Knight.\nAdam Knight (Ian Somerhalder) \u00e8 il ragazzo che Lana incontra durante la fisioterapia con il quale instaurer\u00e0 una breve relazione.\nSi scoprir\u00e0 essere in realt\u00e0 un ragazzo di nome Chad Nash tornato miracolosamente in vita grazie ad un siero realizzato sfruttando il sangue di Clark; dopo essere stato resuscitato, in cambio di altre fiale di siero che lo mantengono in vita (altrimenti il suo corpo inizia a morire nuovamente dopo alcune ore per la stessa causa per la quale \u00e8 deceduto la prima volta), \u00e8 costretto a mettersi al servizio di Lionel Luthor per spiare Lana e scoprire tutto ci\u00f2 che sa su Clark. Lana scopre che la sta spiando e per questo lo allontana, portando quindi Lionel a decidere di lasciarlo morire perch\u00e9 non \u00e8 pi\u00f9 utile ai suoi scopi. La dottoressa capo del progetto sul siero decide per\u00f2 di continuare a somministrarglielo per una questione di coscienza. Quando il reparto viene chiuso, Adam scappa e raggiunge Lana perch\u00e9 lo porti al luogo in cui sono state messe le sue cose, in quanto ci sono tre fiale di siero nascoste in un suo libro. Giunto sul posto, per\u00f2, scopre che sono state trafugate e, arrabbiato e pensando che Lana le abbia prese, cerca di ucciderla sparandole, ma Clark riesce a salvarla in tempo. In punto di morte avverte Clark di stare attento a Lionel, dicendogli che \u00e8 pronto a tutto per scoprire la verit\u00e0 su di lui.\nMilton Fine/Brainiac 5.\nMilton Fine (James Marsters) \u00e8 apparentemente un normale insegnante universitario che prova ostilit\u00e0 nei confronti di Lex Luthor. In realt\u00e0 Fine \u00e8 Brainiac il \"Cervello Interattivo\" creato da Dax-Ur, uno scienziato kryptoniano. Arriva sulla Terra quando le tre pietre del potere vengono macchiate dal sangue di un essere umano, cos\u00ec la navicella dei discepoli del Generale Zod viene liberata dal sigillo atterrando sul mondo in una nuova pioggia di Meteoriti. Brainiac \u00e8 un liquido nero che esce dall'astronave Kryptoniana e prende forma umana, pu\u00f2 clonarsi pi\u00f9 volte e assumere l'aspetto che vuole. Ha gli stessi poteri di un kryptoniano ma non sembra essere allo stesso modo resistente ed indistruttibile, inoltre la sua energia \u00e8 limitata. \u00c8 immune alla kryptonite e per rigenerarsi ha bisogno di energia elettrica. Non pu\u00f2 in nessun modo toccare Jor-El, o il suo emissario (Lionel), non \u00e8 risaputo per\u00f2 se possa uccidere Clark. Il suo scopo \u00e8 quello di liberare l'anima di Zod (dal momento che il corpo \u00e8 andato distrutto) sigillata nella Fortezza della solitudine per farlo entrare in un ospite. Dal momento che lui non pu\u00f2 accedere da solo alla fortezza, ha bisogno di un kryptoniano o di un famigliare di Clark. Nella prima occasione convince Clark ad andare alla fortezza per distruggerla e usarlo come ospite per Zod dal momento che un normale umano non potrebbe contenere l'anima, ma grazie a Chloe il piano viene sventato. Brainiac dopo essersi rigenerato crea un super veleno con l'aiuto di Lex, ma in realt\u00e0 il veleno non gli serve per uccidere i terrestri ma ben s\u00ec per trasformare il corpo di Lex in un kryptoniano per poi farlo diventare l'ospite di Zod. Per entrare nella fortezza invece dirotta un aereo con a bordo Martha Kent dirigendosi direttamente alla Fortezza della solitudine, Jor-El avvertendo lo spirito di Martha non blocca l'accesso a Brainiac. Fine aveva previsto che Clark non sarebbe riuscito ad uccidere l'ospite (Lex) con il pugnale di Jor-El e che invece avrebbe colpito lo stesso Fine, cos\u00ec trasferisce il colpo al suo clone alla fortezza che apre il portale per Zod ed entra nel corpo di Lex. Quando sar\u00e0 sconfitto si impadronir\u00e0 di Chloe e delle persone del XXXI secolo verranno a neutralizzarlo esorcizzando Chloe usando poteri magnetici ed elettrici, compattandolo in una sfera. Viene poi portato via dagli stessi supereroi del futuro che lo riprogrammeranno per renderlo una forza positiva.\nBart Allen.\nBart Allen (Kyle Gallner) \u00e8 la versione Smallville del supereroe Flash. \u00c8 un ragazzino, quando appare per la prima volta nella quarta stagione di \"Smallville\", dove sfrutta la sua super-velocit\u00e0 per commettere alcuni furti ai danni di persone ricche. Crede, cos\u00ec facendo, di non fare del male a nessuno ed \u00e8 semplicemente un ladruncolo che vuole diventare ricco e godersi la vita. Spiega a Clark che i superpoteri li ha ricevuti quando \u00e8 stato colpito da un fulmine, che ha sovraccaricato di energia il suo corpo. Poco tempo dopo \u00e8 scappato di casa perch\u00e9, bench\u00e9 i genitori gli dicessero che non fosse cambiato nulla, lo guardavano come se non fosse pi\u00f9 un umano e lui non riusciva a sopportarlo. Una delle vittime dei suoi furti \u00e8 Jonathan Kent, cui sottrae il portafogli subito dopo avergli salvato la vita sotto gli occhi attoniti di Clark. Finisce nei guai per aver rubato un antico manoscritto a Lex, ma Clark sistema le cose. Clark gli chiede di restare, ma Bart decide di partire per girare il mondo e cercare altre persone come lui e formare un gruppo, dimostrando in una breve gara di velocit\u00e0 di essere molto pi\u00f9 veloce del kryptoniano. Nella sesta stagione si scopre che Oliver Queen lo ha reclutato come membro della nascente Justice League dopo averlo visto usare i suoi poteri per rubare qualcosa da mangiare e avendo capito che aveva solo bisogno di una guida. Il suo scopo nella squadra \u00e8 principalmente quello di sottrarre dati alle aziende criminali, soprattutto la \"Luthor Corporation\", sfruttando la tecnologia di Oliver e la propria velocit\u00e0 per passare indisturbato. Durante una missione viene imprigionato da Lex. Liberato, parte con Oliver e gli altri membri in giro per il mondo per combattere il progetto 33.1 della Luthor Corporation. Clark lo richiama alla fine dell'ottava stagione per aiutarlo a sconfiggere Doomsday. Partecipa ai funerali di Jimmy Olsen.\nArthur Curry.\nArthur \"AC\" Curry (Alan Ritchson) \u00e8 apparentemente un normale studente universitario amante del mondo marino. Dieci anni prima, AC e sua madre Atlanna stavano sorvolando con un jet privato il Triangolo delle Bermuda. Mentre si avvicinano la collana di Atlanna, madre di AC, comincia a brillare e un aumento di luce e di energia rende il mare burrascoso, causando cicloni che fanno precipitare il loro aereo nell'oceano. Atlanna viene uccisa da una sirena mostruosa, ma non prima di dare AC la sua collana, che riesce a salvarsi. Nella quinta stagione di \"Smallville\", Arthur arriva nella cittadina del Kansas salvando Lois dall'annegamento nuotando pi\u00f9 velocemente di Clark. Quest'ultimo comincia a dubitare della sua identit\u00e0 e del motivo per cui si trova a Smallville. Infatti AC vuole impedire, con atti di sabotaggio, a Lex Luthor di distruggere la fauna marina con un progetto pericoloso, ma viene catturato dagli scagnozzi del miliardario. Clark lo libera e scopre il suo segreto (non pu\u00f2 stare per troppo tempo fuori dall'acqua, e se immerso in essa, acquista dei superpoteri). AC, dopo aver intrapreso una breve relazione con Lois, se ne va con lo scopo di continuare a proteggere il mare e le sue creature. Un anno dopo rischia di morire in missione, ma viene salvato da Oliver Queen, che lo recluta nella sua squadra anti-33.1 con il nome in codice di Aquaman. Nell'ottava stagione la LuthorCorp. scopre la sua identit\u00e0 segreta. Nella decima stagione AC e sua moglie Mera distruggono una piattaforma offshore. AC e Mera, informano Clark del loro vero scopo: proteggere l'ambiente e l'oceano.\nVictor Stone.\nVictor Stone (Lee Thompson Young) era morto quando la Luthor Corporation, usando una tecnologia avanzatissima, sostitu\u00ec alcune parti del suo corpo con macchinari, allo scopo di creare un essere fortissimo. Il ragazzo riusc\u00ec a scappare e Clark e Lana lo aiutarono a ricongiungersi con la sua fidanzata. Finita la sua storia d'amore, visse un anno per strada fino all'incontro con Oliver Queen, che lo reclut\u00f2 nella Justice League con il nome in codice di Cyborg. Nel finale della nona stagione, Chloe lo invia sui luoghi colpiti dagli attacchi dei kandoriani.\nJohn Johnes/Martian Manhunter.\nJohn Johnes (Phil Morris) \u00e8 l'ultimo marziano ancora in vita ed \u00e8 dotato di superpoteri. Dopo aver catturato per conto di Jor-El molti criminali e averli rinchiusi nella Zona Fantasma, si dirige verso la Terra per assicurarsi che Clark compia il suo destino, ma si rivela al ragazzo solo quando \u00e8 costretto ad aiutarlo per sconfiggere uno Zoner. \u00c8 contrario alla permanenza di Kara alla fattoria, poich\u00e9 \u00e8 da sempre nemico giurato della famiglia della kryptoniana. Nell'ottava stagione salva un morente Clark: lo porta vicino al Sole per restituirgli i suoi poteri, ma la vicinanza con la stella \u00e8 nociva per il marziano, che perde i suoi poteri. Da umano entra nella polizia come il detective John Johnes, e continua questo lavoro anche quando Dottor Fate, nella nona stagione, gli restituisce tutte le abilit\u00e0 perdute. Si unisce alla battaglia contro Zod e i kandoriani.\nGrant Gabriel/Julian Luthor.\nGrant Gabriel (Michael Cassidy) \u00e8 il redattore del Daily Planet durante la prima met\u00e0 della settima stagione. \u00c8 il primo a notare il talento giornalistico di Lois, e per questo l'assume, mentre capisce che lo spirito giornalistico di Chloe \u00e8 ormai svanito. Intraprende una relazione con Lois, che decide di terminare per non metterla in pericolo, in seguito alle minacce di Lex. Si scopre infatti che Grant altro non \u00e8 che il clone di Julian Luthor, il fratello minore di Lex morto quando era ancora in fasce. Lex, per puro egoismo, decide di usare la tecnologia a sua disposizione per ricreare il fratello perduto, ma non esita ad ucciderlo quando nota che il padre Lionel ha intenzione di riconoscere come suo figlio il clone.\nDinah Lance.\nDinah Lance (Alaina Huffman) \u00e8 l'alter-ego della supereroina Black Canary. Lavorava al Daily Planet e partecipava a numerosi talk-show, quando fu ingaggiata da Lex per scoprire i piani di presunti terroristi. Quando Dinah scopre che le persone che cercava di incastrare altro non erano che la banda di Oliver e avevano i suoi stessi ideali di giustizia, decide di entrare a far parte della Justice League. Viene catturata, portata a Black Creek e la sua doppia identit\u00e0 svelata, insieme a quella di Aquaman. Aiuta Clark a sconfiggere Doomsday e in seguito nella lotta ai kandoriani. Partecipa al funerale di Jimmy Olsen.\nDottor Emil Hamilton.\nIl dott. Emil Hamilton (Alessandro Juliani) viene reclutato da Oliver per aiutare i membri della Justice League qualora avessero bisogno di cure. Lavora al Metropolis General Hospital, come dipendente delle Industrie Queen e aiuta Chloe con la Watchtower. Soccorre John Johnes quando, privo di poteri, viene colpito da un proiettile e nasconde la sua natura da alieno. Chloe gli chiede di trovare una cura per Davis Bloome, ma Emil, convinto che Davis sia pericoloso, avverte Clark. Dopo la morte di Jimmy, aiuta Chloe a costruire la Watchtower fornendo materiale con tecnologia molto avanzata, e scopre il segreto di Clark. Tra i pazienti \"speciali\", Emil ha prestato soccorso a John Johnes, Davis Bloome, John Corben, Wesley Dodds e Clark.\nAltri personaggi.\nCon l'espediente della pioggia di meteoriti che causano mutazioni genetiche donando superpoteri di vario tipo, \u00e8 stato possibile in particolare nelle prime quattro serie, a dare degli antagonisti a Clark. Tali personaggi non sono ricorrenti e sono apparsi in un solo episodio (due in rari casi). Nel finale della quarta stagione vi \u00e8 una nuova pioggia di meteoriti che ha generato nuovi mutanti.\nCoach Arnold.\nWalt Arnold (Dan Lauria) \u00e8 l'allenatore della squadra di football dello Smallville High School e possiede come superpotere l'autocombustione a distanza, ottenuto senza farlo apposta usando una sauna con frammenti di meteorite. Coach Arnold pur di preservare la sua squadra non si fa problemi a colpire il preside Kwan. Compare nell'episodio 1x03.\nEarl Jenkins.\nEarl Jenkins (Tony Todd) \u00e8 un vecchio amico della famiglia Kent, da piccolo cerc\u00f2 di insegnare a suonare la chitarra a Clark, ma questi spezzava involontariamente le corde. Impiegato nella Luthor Corporation, viene mandato via quando si ammala irreversibilmente per la troppa esposizione ai meteoriti nel terzo livello segreto che gli causano dei forti tremori, tali da poter addirittura uccidere.\nEric Summers.\nEric Summers (Shawn Ashmore) \u00e8 uno studente dello Smallville High School appassionato alla collezione di rocce meteoritiche. \u00c8 figlio dell'insegnante e non ha un buon rapporto con i genitori. Mentre gli studenti sono in gita, Clark salva Eric ma un fulmine in quel momento li copisce mentre Eric possedeva un frammento di kryptonite ottenendo cos\u00ec uno scambio di poteri. Eric inizia subito a manifestare i superpoteri arrivando per\u00f2 a ferire Clark che cercava di calmare la sua follia. Dopo una lotta con la polizia \"vinta\" da Eric, Clark riesce a riprendersi i poteri usando la collana di Lana. Eric Summers viene rinchiuso per 2 anni nell'istituto Belle Reeve dove fa la conoscenza di Ian Randall (un altro mutante con il potere di sdoppiarsi) e di Van McNulty (un ragazzo che cercava di uccidere tutti i mutanti), tutti e tre hanno in comune l'odio verso Clark Kent e decidono di allearsi per colpirlo e fuggire dall'istituto. Ian, con l'aiuto di Eric, uccide Van e, quando Clark va a fare visita a Lex Luthor in quel periodo ricoverato di forza dal padre, Ian ed Eric lo catturano e quest'ultimo gli ruba i poteri usando un frammento di meteorite ed una centralina elettrica. Eric riavuti i poteri uccide Ian ed inizia a vendicarsi su Clark, ma quest'ultimo si riprende i poteri nello stesso modo e venendo nuovamente arrestato e deportato a Belle Reeve. Compare negli episodi 1x12 e 3x09.\nGreg Arkin.\nGregory \"Greg\" Arkin (Chad Donella) \u00e8 il secondo nemico di Clark. Un ragazzo amante degli insetti ed ossessionato da Lana. Per un incidente viene infettato da insetti mutati dalla kryptonite divenendo lui stesso un mutante, o meglio un \"ragazzo insetto\" (\"bug boy\"). Con i nuovi poteri Greg mangia la madre e tenta di togliere di mezzo Whitney Fordman per avere Lana tutta per s\u00e9, ma Clark rovina i suoi piani. Durante lo scontro finale con il futuro Superman, rimane schiacciato sotto un macchinario da cui salta fuori un nugolo di insetti, che scappa rapidamente. Di lui nessuna traccia. Compare nell'episodio 1x02. \u00c8 apparso nuovamente nel quarto episodio della decima stagione, \"Homecoming\". Tornato in forma umana e a quanto pare \u201cguarito\u201d dalle sue ossessioni e divenuto una persona gentile e buona. In questa occasione si rivolge a Lois, chiedendole di ringraziare Clark da parte sua perch\u00e9 dopo il loro scontro ha capito i propri errori e deciso di diventare una persona migliore. Avendo gi\u00e0 capito la doppia identit\u00e0 di Clark dice che lui e molte altre persone sono fortunate ad avere un eroe come lui a proteggerli.\nJeremy Creek.\nJeremy Creek (Adrian McMorran) \u00e8 il primo nemico di Clark Kent, che dopo essere rimasto in coma per anni sempre mantenendosi giovane si risveglia incattivito, e dotato del potere di emettere energia elettrica dalle mani decide di vendicarsi. Questi colpisce e uccide o manda in coma, tutti i ragazzi che gli davano il tormento nel periodo in cui frequentava il liceo. Quando per\u00f2 vede che lo stesso trattamento \u00e8 stato riservato a Clark sempre dai membri della squadra di football, decide di fare lo stesso con loro colpendoli mentre sono tutti al ballo di Primavera (alla festa \u00e8 presente anche Whitney), Clark per\u00f2 lo ferma. Rimane fulminato cadendo in una vasca piena di acqua. Questo lo far\u00e0 tornare normale, facendogli dimenticare il suo lato oscuro, e i ricordi passati dal momento in cui i compagni di classe lo legarono ad un palo di un campo, dopo averlo messo in mutande e avergli disegnato una \"S\" sul petto.\nPreside Kwan.\nH. James Kwan (Hiro Kanagawa) \u00e8 il severo preside del liceo di Smallville nella prima stagione. In un'occasione toglie il posto di capo-redattrice a Chloe dal Torch. Viene ucciso da Justin Gaines perch\u00e9 credeva fosse il pirata della strada che lo aveva investito, in realt\u00e0 il pirata era Danny Kwan, il figlio del preside."}
{"id": "2798060", "revid": "29926223", "url": "https://it.wikipedia.org/wiki?curid=2798060", "title": "Go Go Go Gorilla Force", "text": ""}
{"id": "2798063", "revid": "339392", "url": "https://it.wikipedia.org/wiki?curid=2798063", "title": "Dasaratha Nandana", "text": ""}
{"id": "2798064", "revid": "339392", "url": "https://it.wikipedia.org/wiki?curid=2798064", "title": "Danava Bhanjana", "text": ""}
{"id": "2798065", "revid": "339392", "url": "https://it.wikipedia.org/wiki?curid=2798065", "title": "Raghupate", "text": ""}
{"id": "2798066", "revid": "1573940", "url": "https://it.wikipedia.org/wiki?curid=2798066", "title": "Cynopterus", "text": "Cynopterus () \u00e8 un genere di pipistrello della famiglia degli Pteropodidi comunemente noti come \"pipistrelli dal muso corto\" o \"cinotteri\". \nDescrizione.\nDimensioni.\nAl genere Cynopterus appartengono pipistrelli di medie dimensioni con la lunghezza dell'avambraccio tra 61,9\u00a0mm di \"C.minutus\" e 89,5\u00a0mm di \"C.horsfieldii\" e un peso fino a 70\u00a0g.\nCaratteristiche craniche e dentarie.\nIl cranio robusto e largo presenta un rostro corto e i fori post-orbitali grandi. Le ossa pre-mascellari sono in semplice contatto con le altre ossa. Le orbite sono relativamente grandi. I canini presentano una seconda cuspide. I molari hanno forma e struttura delle cuspidi che varia secondo le varie specie.\nSono caratterizzati dalla seguente formula dentaria:\nAspetto.\nLa pelliccia \u00e8 corta, densa e si estende fino alla base degli avambracci. Le parti dorsali sono generalmente bruno-olivastre, la testa \u00e8 talvolta pi\u00f9 scura, mentre le parti ventrali sono pi\u00f9 chiare. Nei maschi \u00e8 presente un collare di peli pi\u00f9 brillanti, rigidi e untuosi, che nelle femmine e negli individui pi\u00f9 giovani appare pi\u00f9 chiaro e meno evidente. Il muso \u00e8 relativamente corto e largo, le narici sono leggermente tubulari e divaricate, separate da un solco longitudinale che si estende fino al labbro superiore. Sono presenti numerose papille lungo i margini interni delle labbra. Le orecchie sono relativamente grandi e larghe, con i margini caratteristicamente marcati di bianco, eccetto nella specie \"C.nusatenggara\", sono ricoperte di piccoli peli solo alla base ed hanno un piccolo antitrago. La coda \u00e8 corta, l'uropatagio \u00e8 ridotto ad una sottile membrana lungo la parte interna degli arti inferiori ed \u00e8 ricoperto di peli nella parte centrale. Il calcar \u00e8 poco sviluppato.\nDistribuzione.\nIl genere \u00e8 diffuso nell'Asia sud-orientale, dall'India fino alle Filippine e alle Piccole Isole della Sonda.\nTassonomia.\nIl genere comprende 7 specie."}
{"id": "2798067", "revid": "339392", "url": "https://it.wikipedia.org/wiki?curid=2798067", "title": "Raghava", "text": ""}
{"id": "2798068", "revid": "339392", "url": "https://it.wikipedia.org/wiki?curid=2798068", "title": "Raghukula Bhushana", "text": ""}
{"id": "2798069", "revid": "339392", "url": "https://it.wikipedia.org/wiki?curid=2798069", "title": "Daya Sagara", "text": ""}
{"id": "2798070", "revid": "533647", "url": "https://it.wikipedia.org/wiki?curid=2798070", "title": "Ordine dei santi patroni d'Italia", "text": "L'Ordine dei santi patroni d'Italia fu un ordine cavalleresco della Repubblica sociale italiana.\nEsso venne istituito da Benito Mussolini l'11 febbraio 1945 in commemorazione del 16\u00ba anniversario dei concordati tra Stato e Chiesa, i famosi Patti lateranensi dell'11 febbraio 1929 siglati dal cardinale Pietro Gasparri e da Mussolini stesso fortemente voluti.\nL'Ordine era intitolato ai santi patroni d'Italia dal momento che dal 18 giugno 1939 papa Pio XII aveva nominato san Francesco d'Assisi e santa Caterina da Siena a questo ruolo.\nL'ordine ebbe breve vita in quanto dopo pochi mesi dalla sua creazione si estinse con la caduta del governo della Repubblica sociale italiana.\nGradi.\nL'ordine era suddiviso nei consueti cinque gradi: \nInsegne.\nLe insegne dell'ordine consistevano in una croce latina avente nel diritto un disco con le immagini di san Francesco e santa Caterina smaltate a colori e sul retro, nel medesimo cerchio, le lettere \"R.S.I.\" (Repubblica sociale italiana). Tali decorazioni, tuttavia, non vennero mai coniate in quanto poco dopo l'istituzione dell'onorificenza la Repubblica sociale italiana venne soppressa. Anche sui nastri sono state fatte diverse ipotesi. \u00c8 riportato che l'ordine sia stato conferito ad alcuni ufficiali italiani e tedeschi attraverso dei diplomi stampati, ma nessuno di essi venne mai accompagnato da una decorazione vera e propria in foggia di medaglia."}
{"id": "2798071", "revid": "339392", "url": "https://it.wikipedia.org/wiki?curid=2798071", "title": "Ayodhya Vasi", "text": ""}
{"id": "2798072", "revid": "767487", "url": "https://it.wikipedia.org/wiki?curid=2798072", "title": "Dulcy (film 1940)", "text": "Dulcy \u00e8 un film del 1940 diretto da S. Sylvan Simon. Terza versione dell'adattamento per lo schermo della commedia \"Dulcy\" di George S. Kaufman e Marc Connelly.\nProduzione.\nIl film \u00e8 stato prodotto dalla Loew's e dalla Metro-Goldwyn-Mayer (MGM). Fu girato a Big Bear Lake e a Lake Arrowhead, San Bernardino National Forest in California. Le riprese furono effettuate dall'8 giugno all'8 luglio 1940.\nDistribuzione.\nIl film \u00e8 uscito nelle sale statunitensi il 4 agosto 1940, distribuito dalla Metro-Goldwyn-Mayer (MGM).\nDate di uscita.\nIMDb\nLa commedia e le sue versioni cinematografiche.\n\"Dulcy\", commedia in tre atti scritta da George S. Kaufman e Marc Connelly, fu uno dei successi di Broadway del 1921: messa in scena al Frazee Theatre, debutt\u00f2 il 13 agosto, tenendo cartellone fino all'11 marzo 1922, per un totale di 241 rappresentazioni. Dulcinea (la Dulcy del titolo) era interpretata da Lynn Fontanne, nel ruolo che sullo schermo venne poi affidato a Constance Talmadge, Marion Davies e Ann Sothern.\nGli adattamenti cinematografici della commedia furono:"}
{"id": "2798075", "revid": "339392", "url": "https://it.wikipedia.org/wiki?curid=2798075", "title": "Janaki Jivana", "text": ""}
{"id": "2798076", "revid": "339392", "url": "https://it.wikipedia.org/wiki?curid=2798076", "title": "Dina Bandhu", "text": ""}
{"id": "2798078", "revid": "339392", "url": "https://it.wikipedia.org/wiki?curid=2798078", "title": "Patita Pavana", "text": ""}
{"id": "2798079", "revid": "287204", "url": "https://it.wikipedia.org/wiki?curid=2798079", "title": "Stara Voda", "text": ""}
{"id": "2798080", "revid": "339392", "url": "https://it.wikipedia.org/wiki?curid=2798080", "title": "Alakha Niranjana", "text": ""}
{"id": "2798081", "revid": "144796", "url": "https://it.wikipedia.org/wiki?curid=2798081", "title": "Ordine dell'Aquila romana", "text": ""}
{"id": "2798082", "revid": "29926467", "url": "https://it.wikipedia.org/wiki?curid=2798082", "title": "Govind Arun Ahuja", "text": ""}
{"id": "2798083", "revid": "287204", "url": "https://it.wikipedia.org/wiki?curid=2798083", "title": "Frantiskovy Lazne", "text": ""}
{"id": "2798084", "revid": "339392", "url": "https://it.wikipedia.org/wiki?curid=2798084", "title": "Acyuta", "text": ""}
{"id": "2798085", "revid": "262457", "url": "https://it.wikipedia.org/wiki?curid=2798085", "title": "Bhagavan", "text": ""}
{"id": "2798086", "revid": "339392", "url": "https://it.wikipedia.org/wiki?curid=2798086", "title": "Chitta Chora", "text": ""}
{"id": "2798087", "revid": "339392", "url": "https://it.wikipedia.org/wiki?curid=2798087", "title": "D\u00e3modara", "text": ""}
{"id": "2798088", "revid": "98077", "url": "https://it.wikipedia.org/wiki?curid=2798088", "title": "Matrimonio confarreato", "text": ""}
{"id": "2798089", "revid": "339392", "url": "https://it.wikipedia.org/wiki?curid=2798089", "title": "Devaki-nandana", "text": ""}
{"id": "2798090", "revid": "1428919", "url": "https://it.wikipedia.org/wiki?curid=2798090", "title": "Repatriaci\u00f3n", "text": "Repatriaci\u00f3n \u00e8 un centro abitato del Paraguay, situato nel dipartimento di Caaguaz\u00fa a 199 km dalla capitale del paese, Asunci\u00f3n. Forma uno dei 21 distretti del dipartimento.\nPopolazione.\nAl censimento del 2002 la localit\u00e0 contava una popolazione urbana di 2.177 abitanti (29.503 nell'ampio distretto). \nCaratteristiche.\nFormatasi come municipio nel 1974, Repatriaci\u00f3n (in italiano significa \u201cRimpatrio\u201d) deve il suo nome al fatto di essere stata fondata da diverse famiglie tornate in Paraguay dopo anni passati all'estero. L'attivit\u00e0 preponderante nel distretto \u00e8 l'agricoltura, votata specialmente alla coltivazione del cotone.\nAltri progetti.\n "}
{"id": "2798091", "revid": "339392", "url": "https://it.wikipedia.org/wiki?curid=2798091", "title": "Ghiridhara", "text": ""}
{"id": "2798092", "revid": "228587", "url": "https://it.wikipedia.org/wiki?curid=2798092", "title": "George Edward Dobson", "text": ""}
{"id": "2798093", "revid": "339392", "url": "https://it.wikipedia.org/wiki?curid=2798093", "title": "Govardhanodhara", "text": ""}
{"id": "2798094", "revid": "767487", "url": "https://it.wikipedia.org/wiki?curid=2798094", "title": "Richey Edwards", "text": " Ha contribuito ai primi tre album del gruppo, per poi scomparire nel 1995. \u00c8 stato dichiarato \"presunto morto\" nel 2008, e l'anno successivo la band ha pubblicato l'album \"Journal for Plague Lovers\", con testi scritti da Edwards.\nBiografia.\nRichey James Edwards \u00e8 nato a Blackwood, nel distretto di Caerphilly nel Galles meridionale. Ha studiato alla Oakdale Comprehensive School assieme agli altri futuri membri della band. Ha studiato scienze politiche alla Swansea University.\n\u00c8 entrato nei Manic Street Preachers come quarto componente, contribuendo soprattutto alla stesura dei testi.\nNel 1991 durante un'intervista con Steve Lamacq della rivista NME si \u00e8 inciso le parole \"4 REAL\" sul braccio con un rasoio.\n\u00c8 stato visto per l'ultima volta all'Embassy Hotel di Londra. La sua macchina \u00e8 stata trovata vicino al Severn Bridge. Nel 2008 \u00e8 stato dichiarato presunto morto.\nI Patron Saint of Bridge Burners, nell'album \"Sorry\" gli dedicano una canzone: \"When I Grow Up I Wanna Be Richey Edwards\"."}
{"id": "2798095", "revid": "262457", "url": "https://it.wikipedia.org/wiki?curid=2798095", "title": "Gopala", "text": ""}
{"id": "2798096", "revid": "71155", "url": "https://it.wikipedia.org/wiki?curid=2798096", "title": "Richey James Edwards", "text": ""}
{"id": "2798097", "revid": "729019", "url": "https://it.wikipedia.org/wiki?curid=2798097", "title": "Minamidait\u014d", "text": " \u00e8 una delle tre isole facenti parte dell'arcipelago giapponese delle isole Dait\u014d. \u00c8 la pi\u00f9 ampia delle tre e ospita nel suo territorio il villaggio di Minamidait\u014d.\nL'isola originariamente si chiamava isola Borodino meridionale, in onore del russo Borodino che le scopr\u00ec nel 1820."}
{"id": "2798098", "revid": "339392", "url": "https://it.wikipedia.org/wiki?curid=2798098", "title": "Hrishikesha", "text": ""}
{"id": "2798100", "revid": "339392", "url": "https://it.wikipedia.org/wiki?curid=2798100", "title": "Jagatpati", "text": ""}
{"id": "2798101", "revid": "599013", "url": "https://it.wikipedia.org/wiki?curid=2798101", "title": "Annegret Richter", "text": "Ha detenuto, con il tempo di 11\"01 corso a Montr\u00e9al, il record mondiale dei 100 metri dal 25 luglio 1976 al 1\u00ba luglio 1977, quando il primato fu migliorato da Marlies G\u00f6hr.\nBiografia.\nIl primo evento internazionale in cui si mette in luce Annegret Richter sono i Campionati europei di atletica leggera del 1971 ad Helsinki, quando con la staffetta 4\u00d7100 metri conquista la medaglia d'oro con il tempo di 43\"30. Convola a nozze con l'ostacolista Manfred Richter, abbandonando cos\u00ec il proprio cognome da nubile per utilizzare quello del marito.\nL'anno successivo, ai Giochi olimpici di Monaco di Baviera, raggiunge la finale dei 100 metri classificandosi quinta nei 100 metri. Nella staffetta 4\u00d7100 metri vince la sua prima medaglia olimpica, conquistando l'oro davanti alla Germania Est, con il nuovo primato mondiale di 42\"81.\nPrima dei Giochi del 1976 a Montr\u00e9al il ruolo di favorita \u00e8 tutto per la sua connazionale Ingeborg Helten, che aveva stabilito da poco il nuovo record mondiale dei 100 metri con il tempo di 11\"04. In semifinale per\u00f2 la Richter stabilisce il nuovo record, correndo in 11\"01 ed in finale conferma appieno il proprio stato di forma vincendo l'oro con il tempo di 11\"08 davanti alla campionessa uscente Renate Stecher. Qualche giorno pi\u00f9 tardi corona la sua Olimpiade vincendo due medaglie d'argento, una nei 200 metri ed una con la staffetta 4\u00d7100 metri.\nSi ritira dalle competizioni l'anno successivo, facendo un breve ritorno alle gare nel 1978. Incappa per\u00f2 in un grave infortunio che ne determina la definitiva fine della propria carriera agonistica."}
{"id": "2798102", "revid": "486946", "url": "https://it.wikipedia.org/wiki?curid=2798102", "title": "Janardana", "text": ""}
{"id": "2798103", "revid": "486946", "url": "https://it.wikipedia.org/wiki?curid=2798103", "title": "Keshava", "text": ""}
{"id": "2798104", "revid": "339392", "url": "https://it.wikipedia.org/wiki?curid=2798104", "title": "Mana Mohana", "text": ""}
{"id": "2798108", "revid": "339392", "url": "https://it.wikipedia.org/wiki?curid=2798108", "title": "Manohara", "text": ""}
{"id": "2798110", "revid": "29926734", "url": "https://it.wikipedia.org/wiki?curid=2798110", "title": "Sangamagrama", "text": ""}
{"id": "2798112", "revid": "486946", "url": "https://it.wikipedia.org/wiki?curid=2798112", "title": "Madhusudana", "text": ""}
{"id": "2798113", "revid": "640277", "url": "https://it.wikipedia.org/wiki?curid=2798113", "title": "Mahe\u015bvara", "text": "Il sostantivo maschile sanscrito \"Mahe\u015bvara\" (devan\u0101gar\u012b: \u092e\u0939\u0947\u0936\u094d\u0935\u0930; lett. \"Grande signore\"; s.f. \"Mahe\u015bvar\u012b\") \u00e8 l'epiteto con cui, nella religione hind\u016bista, si indica una divinit\u00e0 di primaria importanza quale, e in particolar modo, \u015aiva o K\u1e5b\u1e63\u1e47a. \nNella sua accezione plurale viene ad indicare i Lokap\u0101la, i \"guardiani del mondo\", quindi Agni, Yama, Indra e Varu\u1e47a. \nNel genere femminile, Mahe\u015bvar\u012b, indica Durg\u0101."}
{"id": "2798114", "revid": "339392", "url": "https://it.wikipedia.org/wiki?curid=2798114", "title": "Murari", "text": ""}
{"id": "2798115", "revid": "767487", "url": "https://it.wikipedia.org/wiki?curid=2798115", "title": "Barth\u00e9lemy Parrocel", "text": "Biografia.\nFiglio di Georges, fu il primo pittore di una prolifica dinastia che gener\u00f2 quattordici artisti in sei generazioni. Apparteneva ad una famiglia altolocata di Montbrison, che lo aveva destinato ad una carriera ecclesiastica. Tuttavia, desiderando dedicarsi all'arte della pittura, decise di abbandonare la casa paterna per recarsi in Italia. \nLavor\u00f2 inizialmente in Spagna, dove rimase alcuni anni.\nInfine, s'imbarc\u00f2 per la sua meta iniziale, ma, durante la traversata, la nave fu attaccata da pirati algerini e Parrocel assieme agli altri passeggeri ed al capitano della nave fu fatto prigioniero. Fortunatamente il capitano conosceva il console francese ad Algeri, perci\u00f2 i prigionieri furono liberati rapidamente. Cos\u00ec Barth\u00e9lemy riprese il viaggio e raggiunse Roma.\nDopo aver trascorso alcuni anni in Italia, Parrocel, intorno al 1630, ritorn\u00f2 in Francia, proponendosi di rivedere il suo compagno di prigionia. Raggiunse perci\u00f2 Brignoles, dove il capitano viveva. Qui conobbe Catherine Simon, secondo alcuni figlia del capitano, secondo altri figlia di un artigiano locale, che spos\u00f2 il 18 settembre 1632.\nIn quell'epoca Brignoles era una citt\u00e0 di una certa importanza in Provenza. Il governatore della provincia, conte d'Alais, vi risiedeva ed era noto come amante delle belle arti e mecenate: senza dubbio Parrocel fu un suo protetto.\nL'unica opera conosciuta di quest'artista \u00e8 \"La deposizione di Cristo dalla croce\", situata sopra l'altare della cappella del Santo Sepolcro nella chiesa di Saint Sauveur a Brignoles. Essa raffigura a grandezza naturale il Cristo morto con la testa sulle ginocchia di Maria Vergine e Maria Maddalena inginocchiata, vista di profilo, che ne sostiene il braccio destro. \nIn quest'opera il disegno \u00e8 ben delineato, i colori sono caldi e contrastati, i panneggi semplici e severi, i volti espressivi, il modellato delle figure esprime grande forza.\nProbabilmente, nel castello di Tourves, di cui non restano che rovine, si trovavano dei dipinti di Parrocel.\nBarth\u00e9lemy ebbe sette figli, quattro maschi e tre femmine: i 2 figli pi\u00f9 vecchi ( Jean Barth\u00e9lemy o Jehan e Louis) ed il minore (Joseph) furono anch'essi pittori.\nMor\u00ec intorno al 1660."}
{"id": "2798116", "revid": "486946", "url": "https://it.wikipedia.org/wiki?curid=2798116", "title": "Murali Manohara", "text": ""}
{"id": "2798117", "revid": "486946", "url": "https://it.wikipedia.org/wiki?curid=2798117", "title": "Murali Dhara", "text": ""}
{"id": "2798118", "revid": "339392", "url": "https://it.wikipedia.org/wiki?curid=2798118", "title": "Murali Gana Lola", "text": ""}
{"id": "2798119", "revid": "486946", "url": "https://it.wikipedia.org/wiki?curid=2798119", "title": "Mukunda", "text": ""}
{"id": "2798120", "revid": "486946", "url": "https://it.wikipedia.org/wiki?curid=2798120", "title": "Nandalal", "text": ""}
{"id": "2798121", "revid": "486946", "url": "https://it.wikipedia.org/wiki?curid=2798121", "title": "Nanda Kishora", "text": ""}
{"id": "2798123", "revid": "339392", "url": "https://it.wikipedia.org/wiki?curid=2798123", "title": "Navanita Chora", "text": ""}
{"id": "2798124", "revid": "486946", "url": "https://it.wikipedia.org/wiki?curid=2798124", "title": "Panduranga", "text": ""}
{"id": "2798125", "revid": "486946", "url": "https://it.wikipedia.org/wiki?curid=2798125", "title": "Puru\u015fottama", "text": ""}
{"id": "2798127", "revid": "339392", "url": "https://it.wikipedia.org/wiki?curid=2798127", "title": "Radha Lola", "text": ""}
{"id": "2798128", "revid": "339392", "url": "https://it.wikipedia.org/wiki?curid=2798128", "title": "Radhavallabh", "text": ""}
{"id": "2798129", "revid": "339392", "url": "https://it.wikipedia.org/wiki?curid=2798129", "title": "R\u00e3ma", "text": ""}
{"id": "2798130", "revid": "486946", "url": "https://it.wikipedia.org/wiki?curid=2798130", "title": "Vi\u015f\u0146u", "text": ""}
{"id": "2798138", "revid": "486946", "url": "https://it.wikipedia.org/wiki?curid=2798138", "title": "Yajnapati", "text": ""}
{"id": "2798142", "revid": "486946", "url": "https://it.wikipedia.org/wiki?curid=2798142", "title": "Yoge\u015bvara", "text": ""}
{"id": "2798143", "revid": "29927056", "url": "https://it.wikipedia.org/wiki?curid=2798143", "title": "Trofeo 6 nazioni", "text": ""}
{"id": "2798144", "revid": "339392", "url": "https://it.wikipedia.org/wiki?curid=2798144", "title": "Narasingh", "text": ""}
{"id": "2798145", "revid": "22229", "url": "https://it.wikipedia.org/wiki?curid=2798145", "title": "Celto", "text": ""}
{"id": "2798146", "revid": "339392", "url": "https://it.wikipedia.org/wiki?curid=2798146", "title": "Narasinga", "text": ""}
{"id": "2798147", "revid": "339392", "url": "https://it.wikipedia.org/wiki?curid=2798147", "title": "Upendra", "text": ""}
{"id": "2798148", "revid": "339392", "url": "https://it.wikipedia.org/wiki?curid=2798148", "title": "Parashurama Bhargava", "text": ""}
{"id": "2798151", "revid": "1428919", "url": "https://it.wikipedia.org/wiki?curid=2798151", "title": "Francesco Venezia", "text": "Biografia.\nNato e cresciuto a Lauro, in provincia di Avellino, si Laurea in Architettura nel 1970 presso l'Universit\u00e0 di Napoli e svolge attivit\u00e0 di ricerca presso l'Istituto di Progettazione Architettonica della Facolt\u00e0 di Architettura dell'Universit\u00e0 Federico II di Napoli. Nel 1971 inizia l'attivit\u00e0 professionale aprendo un proprio studio di progettazione a Napoli.\nPartecipa insieme a molti altri artisti ed architetti di fama internazionale al progetto di ricostruzione di Gibellina distrutta nel 1968 dal terremoto del Belice, progettando il museo di Gibellina, che racchiude frammenti dell'antico Palazzo Di Lorenzo.\nDal 1974 collabora con \"a+u\" Architecture and Urbanism di Tokyo.\nDivenuto docente ordinario di composizione architettonica nel 1986, insegna alla Facolt\u00e0 di Architettura di Genova, all'Istituto Universitario di Architettura di Venezia, alla Sommerakademie di Berlino, al Politecnico Federale di Losanna, all'Universit\u00e0 Harvard e all'Accademia di Architettura di Mendrisio.\nTra le sue opere pi\u00f9 importanti: Piazza Marginale-Lancelotti a Lauro(1974-1976), Palazzo Di Lorenzo a Gibellina (1981-1987), Piccolo giardino a Gibellina (1984-1987), Biblioteca Universitaria e Polo Universitario Giuridico ed Economico ad Amiens (1993-1997), Laboratorio prove materiali dello IUAV a Mestre (1995-2002), Allestimento della mostra \"Gli Etruschi\" a Palazzo Grassi, Venezia (2000).\nParticolarmente noti i suoi interventi di allestimento di mostre e musei.\nNel 1987 viene incaricato dalla Triennale di Milano di rappresentare Napoli per la mostra \"Le citt\u00e0 immaginate. Un viaggio in Italia. Nove progetti per nove citt\u00e0\" e coordina, insieme a Paolo Di Caterina, un rilievo critico del sottosuolo partenopeo\nIl suo pensiero e i suoi lavori sono descritti in numerose pubblicazioni quali: \"La Torre d'Ombre o l'architettura delle apparenze reali\" (1978); \"Scritti brevi\" (1990); \"Francesco Venezia: le idee e le occasioni\" (2006).\nNel 2015 gli viene conferita la medaglia d'oro alla carriera dalla triennale di Milano \nCollegamenti esterni.\ntraarchit - architetture - Francesco Venezia"}
{"id": "2798153", "revid": "29927173", "url": "https://it.wikipedia.org/wiki?curid=2798153", "title": "Siddhattha Gotama", "text": ""}
{"id": "2798155", "revid": "29927245", "url": "https://it.wikipedia.org/wiki?curid=2798155", "title": "Sh\u00ecji\u0101m\u00f3un\u00ed", "text": ""}
{"id": "2798156", "revid": "29927258", "url": "https://it.wikipedia.org/wiki?curid=2798156", "title": "Seoggamoni", "text": ""}
{"id": "2798158", "revid": "29927281", "url": "https://it.wikipedia.org/wiki?curid=2798158", "title": "Siddhartha Gotama", "text": ""}
{"id": "2798159", "revid": "29927288", "url": "https://it.wikipedia.org/wiki?curid=2798159", "title": "S\u014fkkamoni", "text": ""}
{"id": "2798160", "revid": "29927293", "url": "https://it.wikipedia.org/wiki?curid=2798160", "title": "Shakamuni", "text": ""}
{"id": "2798161", "revid": "29927309", "url": "https://it.wikipedia.org/wiki?curid=2798161", "title": "Th\u00edch ca m\u00e2u ni", "text": ""}
{"id": "2798163", "revid": "29927322", "url": "https://it.wikipedia.org/wiki?curid=2798163", "title": "Sh\u0101kya thub-pa", "text": ""}
{"id": "2798164", "revid": "29927340", "url": "https://it.wikipedia.org/wiki?curid=2798164", "title": "Sugata", "text": ""}
{"id": "2798165", "revid": "29927360", "url": "https://it.wikipedia.org/wiki?curid=2798165", "title": "Kalkin", "text": ""}
{"id": "2798166", "revid": "29927367", "url": "https://it.wikipedia.org/wiki?curid=2798166", "title": "Kalaki", "text": ""}
{"id": "2798167", "revid": "48344", "url": "https://it.wikipedia.org/wiki?curid=2798167", "title": "I mille nomi di Vishnu", "text": ""}
{"id": "2798168", "revid": "29927408", "url": "https://it.wikipedia.org/wiki?curid=2798168", "title": "Laxmi", "text": ""}
{"id": "2798169", "revid": "29927422", "url": "https://it.wikipedia.org/wiki?curid=2798169", "title": "Bhargavi", "text": ""}
{"id": "2798170", "revid": "63756", "url": "https://it.wikipedia.org/wiki?curid=2798170", "title": "Saint John (New Brunswick)", "text": ""}
{"id": "2798171", "revid": "29927448", "url": "https://it.wikipedia.org/wiki?curid=2798171", "title": "Bharati", "text": ""}
{"id": "2798172", "revid": "486946", "url": "https://it.wikipedia.org/wiki?curid=2798172", "title": "Brahm\u00ec", "text": ""}
{"id": "2798173", "revid": "287204", "url": "https://it.wikipedia.org/wiki?curid=2798173", "title": "Lipi", "text": ""}
{"id": "2798174", "revid": "486946", "url": "https://it.wikipedia.org/wiki?curid=2798174", "title": "Brahami", "text": ""}
{"id": "2798176", "revid": "29927497", "url": "https://it.wikipedia.org/wiki?curid=2798176", "title": "Br\u0101hmani", "text": ""}
{"id": "2798177", "revid": "6923", "url": "https://it.wikipedia.org/wiki?curid=2798177", "title": "Dahlia (botanica)", "text": "Dahlia \u00e8 un genere di piante della famiglia delle Asteraceae, originario del Messico, dove il tubero viene considerato commestibile nonostante il sapore acre. Il nome del genere \u00e8 un omaggio al botanico svedese Anders Dahl (1751-1789), allievo di Linneo.\nDescrizione.\nComprende specie erbacee con radici tuberiformi oblunghe, fusto eretto, spesso legnoso alla base, di altezza variabile tra i 20\u00a0cm e i 2 m, foglie grandi composte, formate da 3-5 foglioline dentate, portano fiori semplici o doppi molto decorativi di forma e colori vari.\nTassonomia.\nIl genere comprende 42 specie\nVariabilit\u00e0.\nSono noti innumerevoli ibridi e variet\u00e0.\nLe variet\u00e0 maggiormente coltivate derivano principalmente dalla \"D. variabilis\" e dalla \"D. juarezi\"; in floricoltura vengono convenzionalmente suddivise per gruppi omogenei, in base ad alcuni parametri:\nUsi.\nPer la lunga e copiosa fioritura \u00e8 molto utilizzata come pianta ornamentale nei giardini, in vaso sui terrazzi e industrialmente per la produzione del fiore reciso.\nColtivazione.\nLe \"Dahlia\" coltivate in piena terra preferiscono esposizioni soleggiate, terreno soffice e fresco, neutro, ricco e ben concimato all'impianto con stallatico.\nL'impianto va fatto tra met\u00e0 marzo e met\u00e0 maggio, a seconda del clima, ad una profondit\u00e0 di 10\u201315\u00a0cm. Bisogna distanziare le piante secondo la variet\u00e0 scelta: per le pi\u00f9 alte si lascia uno spazio di 80\u2013120\u00a0cm, per le medie di 50\u201380\u00a0cm, per le nane di 30\u201340\u00a0cm.\nNel periodo vegetativo dall'inizio della fioritura, concimare frequentemente con fertilizzanti liquidi, come il nitrato, sciolti nell'acqua di irrigazione.\nLe annaffiature devono essere abbondanti e ben distribuite, senza eccessi che diminuirebbero le dimensioni dei fiori, e non troppo scarse pena un minor numero di fiori per pianta.\nNecessaria poi la sbocciolatura. Nel momento in cui avviene la formazione dei bottoni fiorali, si eliminano tutti tranne il centrale che, avvantaggiato, dar\u00e0 vita a fiori pi\u00f9 grossi.\n\u00c8 possibile anche fare il contrario, ovvero tagliare solo il centrale. Si avr\u00e0 cos\u00ec un numero maggiore di fiori, ma saranno sicuramente pi\u00f9 piccoli, talvolta deboli.\nLa moltiplicazione avviene con la semina, la divisione delle ceppaie o per mezzo di talee.\nSi moltiplicano agamicamente per divisione delle ceppaie, tolte dal terreno prima del gelo invernale e conservate in luogo asciutto e riparato, su uno strato di sabbia o segatura, lasciando almeno una gemma del colletto per ogni porzione di tubero; la moltiplicazione in febbraio-marzo, per mezzo di talee erbacee fornite di talloncino, ottenute facendo germogliare i tuberi in serra, \u00e8 destinata alla produzione del fiore reciso.\nLa semina viene utilizzata per produrre nuove variet\u00e0 o per le variet\u00e0 coltivate in vaso generalmente a fiore semplice."}
{"id": "2798180", "revid": "1543377", "url": "https://it.wikipedia.org/wiki?curid=2798180", "title": "Croazia ai XXI Giochi olimpici invernali", "text": "La Croazia ha partecipato ai XXI Giochi olimpici invernali di Vancouver, che si sono svolti dal 12 al 28 febbraio 2010, rappresentata da una delegazione di 19 atleti."}
{"id": "2798181", "revid": "47767", "url": "https://it.wikipedia.org/wiki?curid=2798181", "title": "Dahlia", "text": ""}
{"id": "2798183", "revid": "447535", "url": "https://it.wikipedia.org/wiki?curid=2798183", "title": "Yanucovich", "text": ""}
{"id": "2798184", "revid": "1543377", "url": "https://it.wikipedia.org/wiki?curid=2798184", "title": "Isole Cayman ai XXI Giochi olimpici invernali", "text": "Le Isole Cayman hanno partecipato ai XXI Giochi olimpici invernali di Vancouver, che si sono svolti dal 12 al 28 febbraio 2010, rappresentate da un solo atleta. \u00c8 stata la prima partecipazione di questo Stato ad un'Olimpiade invernale."}
{"id": "2798185", "revid": "287204", "url": "https://it.wikipedia.org/wiki?curid=2798185", "title": "Yaya Tour\u00e8", "text": ""}
{"id": "2798187", "revid": "288300", "url": "https://it.wikipedia.org/wiki?curid=2798187", "title": "Gnegneri Yaya Tour\u00e9", "text": ""}
{"id": "2798188", "revid": "288300", "url": "https://it.wikipedia.org/wiki?curid=2798188", "title": "Gnegneri Yaya Tour\u00e8", "text": ""}
{"id": "2798189", "revid": "288300", "url": "https://it.wikipedia.org/wiki?curid=2798189", "title": "Gnegneri Yaya Toure", "text": ""}
{"id": "2798190", "revid": "121726018", "url": "https://it.wikipedia.org/wiki?curid=2798190", "title": "Gymnothorax unicolor", "text": "La murena nera o murena monaca (Gymnothorax unicolor, nota anche con il sinonimo di \"Lycodontis unicolor\") \u00e8 un pesce di mare della famiglia Muraenidae.\nDistribuzione e habitat.\nSi tratta di una specie di acque calde diffusa nell'Oceano Atlantico orientale dalle coste del sud del Portogallo all'isola di Sant'Elena e nel mar Mediterraneo e in tutti i mari italiani, dove per\u00f2 \u00e8 rara.\nSi incontra, come la murena comune, in fondi scogliosi a profondit\u00e0 modeste, ma maggiori rispetto a \"M. helena\".\nDescrizione.\n\u00c8 molto simile alla murena come aspetto generale, si pu\u00f2 distinguere in base ai seguenti caratteri:\nLa lunghezza massima \u00e8 di 110 cm.\nBiologia.\nSimile a quella di \"Muraena helena\"."}
{"id": "2798191", "revid": "281901", "url": "https://it.wikipedia.org/wiki?curid=2798191", "title": "Lycodontis unicolor", "text": ""}
{"id": "2798192", "revid": "281901", "url": "https://it.wikipedia.org/wiki?curid=2798192", "title": "Murena nera", "text": ""}
{"id": "2798193", "revid": "281901", "url": "https://it.wikipedia.org/wiki?curid=2798193", "title": "Murena monaca", "text": ""}
{"id": "2798194", "revid": "727854", "url": "https://it.wikipedia.org/wiki?curid=2798194", "title": "Le mie prigioni (miniserie televisiva)", "text": "Le mie prigioni \u00e8 uno sceneggiato televisivo della RAI trasmesso nel 1968. Era tratto dall'omonimo romanzo autobiografico completato da Silvio Pellico nel 1843.\nL'adattamento televisivo della fiction era dovuto a Sandro Bolchi (responsabile anche della regia), Domenico Campana, Dante Guardamagna e Lucio Mandar\u00e0 (questi ultimi tre firmatari della sceneggiatura).\nLo sceneggiato and\u00f2 in onda sull'allora programma nazionale in quattro puntate, nella prima serata della domenica (abitualmente dedicata all'epoca alla prosa televisiva), dal 7 gennaio al 28 gennaio 1968.\nCast.\nIl cast era formato da attori di vaglia di formazione prettamente teatrale. Oltre agli interpreti principali, tra cui il grande Raoul Grassilli, comprendeva una inedita Gigliola Cinquetti in veste di attrice (nei panni di Zanze), e tre \"mostri sacri\" del teatro: Wanda Capodaglio, Fosco Giachetti e Sergio Tofano. La distribuzione era completata da: Tino Bianchi, Tino Carraro, Ferruccio De Ceresa, Loris Gafforio, Adolfo Geri, Roldano Lupi, Paul M\u00fcller, Cesare Polacco, Arnoldo Fo\u00e0 e Carmen Scarpitta\nCritica.\nLEnciclopedia della televisione\" ha valutato come riuscita la trasposizione sul piccolo schermo del romanzo di Pellico, lodando particolarmente l'interpretazione - toccante ma misurata - del protagonista Grassilli nei panni del patriota letterato piemontese che ader\u00ec agli ideali della Giovine Italia mazziniana e le cui vicissitudini umane e politiche sono narrate con dovizia di particolari nel libro autobiografico.\nParole di elogio, sul piano della recitazione, vengono riservate anche alla prova di Arnoldo Fo\u00e0 (all'epoca attore teatrale gi\u00e0 affermato) nei panni del Consigliere Salviotti."}
{"id": "2798196", "revid": "767487", "url": "https://it.wikipedia.org/wiki?curid=2798196", "title": "Tsin Ting", "text": "Biografia.\nNel 1949, Tsin Ting si trasfer\u00ec ad Hong Kong insieme al fratello dopo che la Cina fu presa dal Partito Comunista Cinese. Solo quando il fratello si trasfer\u00ec a Taiwan, la giovane Ting fu lasciata a sopravvivere da sola, ed inizi\u00f2 quindi a cantare nei night club locali, finch\u00e9 nel 1953 non registr\u00f2 la prima canzone in cantonese su un 78 giri, \"One Day When We Were Young\".\nNel 1954, fece un'audizione per l'etichetta discografica EMI Path\u00e9, ma il compositore Yao Min che presiedeva le audizioni la rifiut\u00f2, adducendo come cause la scarsa energia e forza della sua voce. Le fu offerto, tuttavia, un posto nel coro. Nel 1956 fu notata, per\u00f2, dal capo esecutivo Miriam Wang, che le offr\u00ec un contratto e le fece registrare la prima canzone per lo Studio Shaw, contenuta nel film \"Narcissus\" in cui Ting doppi\u00f2 anche l'attrice Shih Ying. Grazie al suo talento autodidatta nel leggere la musica, molti studi cinematografici iniziarono a richiederla come doppiatrice musicale nei loro film.\nDurante una sessione di registrazione, il regista Li Han-hsiang (Li Hanxiang) la sent\u00ec casualmente doppiare una canzone per l'artista Yu Suqiu, nel film dello Studio Shaw \"Lady in Distress\" (1957). La chiam\u00f2 quindi a doppiare la star cinematografica Lin Dai nel film \"Diau Charn\", che ottenne grande successo in tutto il sudest asiatico e vinse diversi premi all'\"Asian Film Festival\". Ancora una volta, Ting doppi\u00f2 Lin Dai nel film successivo di Li, \"The Kingdom And The Beauty\".\nTsin Ting doppi\u00f2, tra gli anni '50 e i '60, diversi film dell'Opera Huangmei prodotti dallo Studio Shaw. Da ricordare in particolare \u00e8 \"The Love Eterne\" (1963), nel quale ha doppiato l'attrice protagonista Betty Loh Ti (Le Di) nel ruolo di Zhu Yingtai. Nel 1970, la cantante lasci\u00f2 lo Studio Shaw per concentrarsi sulla carriera di cantante, e continu\u00f2 quindi a registrare album per la EMI durante gli anni '70, per la Wing Hung negli anni '80 e per la PolyGram negli anni '90.\nNel 2000, Tsin Ting tenne un concerto sold-out all'\"Hong Kong Coliseum\" insieme ai colleghi Liu Yun, Tsui Ping e Wu Yingyin; due anni pi\u00f9 tardi ripet\u00e9 lo show con Liu, Wu e Billie Tam. Nel 2006 ha invece partecipato come ospite ad un concerto di Donald Cheung edito in DVD, nel quale ha cantato un classico shidaiqu di Bai Guang ed un duetto con lo stesso Cheung.\nFilmografia parziale.\nLa filmografia \u00e8 limitata ai film dello Studio Shaw (Hong Kong)."}
{"id": "2798197", "revid": "287204", "url": "https://it.wikipedia.org/wiki?curid=2798197", "title": "Kandia Traor\u00e8", "text": ""}
{"id": "2798198", "revid": "288300", "url": "https://it.wikipedia.org/wiki?curid=2798198", "title": "Kandia \u00c9mile Traor\u00e9", "text": ""}
{"id": "2798199", "revid": "288300", "url": "https://it.wikipedia.org/wiki?curid=2798199", "title": "Kandia \u00c9mile Traor\u00e8", "text": ""}
{"id": "2798201", "revid": "288300", "url": "https://it.wikipedia.org/wiki?curid=2798201", "title": "Kandia \u00c9mile Traore", "text": ""}
{"id": "2798203", "revid": "287204", "url": "https://it.wikipedia.org/wiki?curid=2798203", "title": "Kandia Emile Traore", "text": ""}
{"id": "2798204", "revid": "287204", "url": "https://it.wikipedia.org/wiki?curid=2798204", "title": "Cartoni", "text": "Persone.\nCartoni \u00e8 un cognome italiano"}
{"id": "2798205", "revid": "287204", "url": "https://it.wikipedia.org/wiki?curid=2798205", "title": "Abdou Razack Traor\u00e8", "text": ""}
{"id": "2798206", "revid": "287204", "url": "https://it.wikipedia.org/wiki?curid=2798206", "title": "Abdou Razack Traore", "text": ""}
{"id": "2798207", "revid": "287204", "url": "https://it.wikipedia.org/wiki?curid=2798207", "title": "Li Han-hsiang", "text": "Nel 1965, Li ha vinto il premio ai \"Golden Horse Film Festival and Awards\" per il film \"Xi Shi\". La maggior parte dei suoi film tra gli anni '70 e gli '80 sono drammi storici ambientati in Cina.\nNel 1996, Li mor\u00ec a Pechino, durante le riprese di una serie tv, all'et\u00e0 di 70 anni, a causa di un attacco cardiaco."}
{"id": "2798208", "revid": "386562", "url": "https://it.wikipedia.org/wiki?curid=2798208", "title": "Li Hanxiang", "text": ""}
{"id": "2798209", "revid": "386562", "url": "https://it.wikipedia.org/wiki?curid=2798209", "title": "Richard Li", "text": ""}
{"id": "2798210", "revid": "287204", "url": "https://it.wikipedia.org/wiki?curid=2798210", "title": "Nettastoma melanurum", "text": "Nettastoma melanurum, conosciuto comunemente come becco d'anatra o pesce serpe codanera, \u00e8 un pesce abissale della famiglia Nettastomatidae.\nDistribuzione e habitat.\nSi trova nel mar Mediterraneo e nell'Oceano Atlantico, sia orientale tra le isole del Capo Verde e il Portogallo che occidentale, dal Golfo del Messico alle coste del Brasile. Nei mari italiani \u00e8 comune, tranne che nel mar Adriatico dove \u00e8 molto raro.\nVive in acque profonde, tra i 100 ed i 1000 metri, la massima densit\u00e0 si ha attorno ai 600\u00a0m. Popola fondi fangosi al cui interno vive infossato.\nDescrizione.\nQuesto pesce \u00e8 molto simile alla facciolella. Si tratta di un anguilliforme ed ha le pinne impari riunite in un'unica pinna mediana decorrente attorno al corpo. Le pinne pari sono invece assenti. Il corpo \u00e8 molto allungato e sottile, con la parte posteriore schiacciata lateralmente. La bocca \u00e8 grande e supera l'occhio, che \u00e8 pi\u00f9 grande che nella facciolella, \u00e8 armata di fitti denti. Le mascelle sono sottili e formano una specie di becco. La pinna dorsale, piuttosto alta, \u00e8 inserita molto pi\u00f9 avanti che nella facciolella. La parte caudale \u00e8 fine ed appuntita; ha colore nero.\nIl colore \u00e8 nerastro o grigio scuro sul dorso e bianco sul ventre.\nPu\u00f2 arrivare ad 80\u00a0cm di lunghezza.\nAlimentazione.\nPredatore, si ciba di invertebrati bentonici e di pesci, principalmente pesci lanterna.\nRiproduzione.\nAvviene tutto l'anno. La larva \u00e8 un leptocefalo.\nPesca.\nSi cattura con le reti a strascico e talvolta abbocca ai palamiti. Le carni, commestibili, sono liscose e per questo non si trova quasi mai sui mercati."}
{"id": "2798211", "revid": "281901", "url": "https://it.wikipedia.org/wiki?curid=2798211", "title": "Becco d'anatra", "text": ""}
{"id": "2798212", "revid": "1573940", "url": "https://it.wikipedia.org/wiki?curid=2798212", "title": "Nyctimene", "text": "Nyctimene \u00e8 un genere di pipistrelli della famiglia degli Pteropodidi.\nEtimologia.\nIl termine generico trae origine dalla figura mitologica di \"Nyctimene\", principessa dell'isola di Lesbo che fu trasformata da Atena in civetta.\nDescrizione.\nDimensioni.\nAl genere Nyctimene appartengono pipistrelli di medie dimensioni, con la lunghezza dell'avambraccio compresa tra i 51\u00a0mm di \"N. varius\" e gli 85,5\u00a0mm di \"N. major\".\nCaratteristiche craniche e dentarie.\nIl cranio ha un rostro insolitamente alto, la scatola cranica stretta e poco inclinata posteriormente. Le ossa pre-mascellari sono fuse anteriormente alle ossa circostanti. Gli incisivi sono ben sviluppati e disposti lungo una fila continua tra i canini, i quali sono corti ma robusti e forniti di una cuspide secondaria in quelli superiori. I premolari sono ben sviluppati.\nSono caratterizzati dalla seguente formula dentaria:\nAspetto.\nLa pelliccia \u00e8 caratterizzata da una banda dorsale scura pi\u00f9 o meno marcata che si protrae dalle spalle fino all'uropatagio. Il muso \u00e8 corto, tozzo, largo, gli occhi sono grandi. Le narici hanno la caratteristica forma di due piccoli cilindri che si estendono ben oltre l'estremit\u00e0 del naso. Le membrane alari e le orecchie sono spesso ricoperte di macchie gialle e brunastre. Il secondo dito \u00e8 sempre fornito di un'unghia. Le membrane alari sono attaccate posteriormente alla base del secondo o terzo dito del piede. La tibia \u00e8 leggermente ricoperta di peli. La coda \u00e8 composta da sette vertebre, \u00e8 lunga quanto la tibia e si estende completamente oltre l'uropatagio, il quale \u00e8 ridotto ad una sottile membrana lungo la parte interna degli arti inferiori. Il calcar \u00e8 corto.\nDistribuzione.\nIl genere \u00e8 diffuso nell'Ecozona australasiana: dall'isola di Sulawesi fino alle isole Salomone ad est, l'arcipelago delle Filippine a nord e la Penisola di Capo York in Australia a sud.\nTassonomia.\nIl genere \u00e8 stato suddiviso da Andersen, in funzione delle caratteristiche morfologiche, nelle seguenti specie."}
{"id": "2798213", "revid": "281901", "url": "https://it.wikipedia.org/wiki?curid=2798213", "title": "Pesce serpe codanera", "text": ""}
{"id": "2798214", "revid": "287204", "url": "https://it.wikipedia.org/wiki?curid=2798214", "title": "Lacina Traor\u00e8", "text": ""}
{"id": "2798215", "revid": "287204", "url": "https://it.wikipedia.org/wiki?curid=2798215", "title": "Lacina Traore", "text": ""}
{"id": "2798217", "revid": "174925", "url": "https://it.wikipedia.org/wiki?curid=2798217", "title": "Rum agricolo", "text": ""}
{"id": "2798218", "revid": "547034", "url": "https://it.wikipedia.org/wiki?curid=2798218", "title": "Facciolella oxyrhynchus", "text": "La facciolella o pesce serpe di Facciol\u00e0 (\"Facciolella oxyrhyncha\" (Bellotti, 1883) (\"Facciolella oxyrhynchus\" nome valido per FishBase)) \u00e8 un pesce abissale della famiglia Nettastomatidae.\nDistribuzione e habitat.\nL'areale non \u00e8 ben conosciuto, si conosce per l'Oceano Atlantico orientale e per il mar Mediterraneo, compresi i mari italiani.\nVive su fondi fangosi ad elevate profondit\u00e0, \u00e8 nota almeno fino ad 800 m. Gli esemplari giovani sono stati talvolta trovati in grotte sottomarine completamente oscure a profondit\u00e0 modesta.\nDescrizione.\nQuesta specie \u00e8 molto simile al becco d'anatra. Si tratta di un anguilliforme e quindi \u00e8 caratterizzato da un'unica pinna impari originata dalla fusione delle pinne dorsale, anale e caudale. Le pinne pettorali e ventrali sono invece assenti. L'inserzione della pinna dorsale \u00e8 molto indietro, posteriore all'opercolo branchiale. \nQuesto pesce ha un corpo molto sottile ed allungato, con una testa altrettanto affusolata, dotata di mascelle allungate, che superano brevemente l'occhio, che \u00e8 molto piccolo. I denti sono abbastanza lunghi.\nIl colore \u00e8 grigio argenteo sul dorso e bianco sul ventre. La pinna caudale \u00e8 nera.\nSi conoscono esemplari lunghi fino a 70 cm.\nBiologia.\nCompletamente ignota"}
{"id": "2798219", "revid": "288300", "url": "https://it.wikipedia.org/wiki?curid=2798219", "title": "Gilles Donald Yapi Yapo", "text": ""}
{"id": "2798221", "revid": "486946", "url": "https://it.wikipedia.org/wiki?curid=2798221", "title": "Pesce serpe di Facciol\u00e0", "text": ""}
{"id": "2798222", "revid": "486946", "url": "https://it.wikipedia.org/wiki?curid=2798222", "title": "Facciolella physionema", "text": ""}
{"id": "2798224", "revid": "486946", "url": "https://it.wikipedia.org/wiki?curid=2798224", "title": "Facciolella physionima", "text": ""}
{"id": "2798227", "revid": "31360", "url": "https://it.wikipedia.org/wiki?curid=2798227", "title": "Magnetoeolico", "text": ""}
{"id": "2798228", "revid": "118241260", "url": "https://it.wikipedia.org/wiki?curid=2798228", "title": "James Gregory (scrittore)", "text": "Fu per molti anni l'ufficiale responsabile della censura nel carcere di Robben Island e la guardia carceraria di Nelson Mandela nella sua lunga prigionia.\nBiografia.\nGregory scrisse il libro \"Goodbye Bafana: Nelson Mandela, My Prisoner, My Friend\", sul quale \u00e8 stato basato il film del 2007 \"Il colore della libert\u00e0 - Goodbye Bafana\".\nNella sua autobiografia, \"Lungo cammino verso la libert\u00e0\", Mandela parla di Gregory in due occasioni. La prima durante la sua detenzione alla Pollsmoor Prison:\nLa seconda volta che Mandela parla di Gregory nella sua autobiografia \u00e8 a proposito del giorno in cui fu scarcerato nel 1990:\nIl video del \"Making Of\" per il film \"Il colore della libert\u00e0 - Goodbye Bafana\" contiene un'intervista di Nelson Mandela nella quale parla di James Gregory:\nCritiche.\nLe affermazioni di Gregory sono state contestate da uno dei biografi di Mandela, Anthony Sampson: egli afferma che Gregory faceva finta di essere amico di Mandela in carcere, in modo che potesse fare soldi. Secondo Sampson, lo stretto rapporto descritto nel libro di Gregory, \"Goodbye Bafana\", era una costruzione, perch\u00e9 in realt\u00e0 parlava poco con Mandela. Gregory controllava le lettere che Mandela scriveva al futuro presidente Frederik Willem de Klerk, conoscendo cos\u00ec i dettagli della vita personale di Mandela, grazie ai quali pot\u00e9 vendere il libro \"Goodbye Bafana\".\nSampson afferma che Mandela consider\u00f2 di citare in giudizio Gregory, ma si astenne dal farlo quando il Dipartimento di Prigione prese le distanze dal libro di Gregory. Sampson afferma che altri secondini gli dissero, durante alcune interviste, che sospettavano Gregory di spionaggio per conto del governo.\nMandela invit\u00f2 Gregory al suo insediamento come Presidente della Repubblica del Sud Africa, evidentemente avendolo perdonato come ha fatto col presidente emerito Pieter Willem Botha e il suo procuratore Percy Yutar, che cerc\u00f2 di farlo condannare a morte al processo di Rivonia Trial."}
{"id": "2798229", "revid": "290948", "url": "https://it.wikipedia.org/wiki?curid=2798229", "title": "Campo di esplosivit\u00e0", "text": ""}
{"id": "2798231", "revid": "767487", "url": "https://it.wikipedia.org/wiki?curid=2798231", "title": "Wu Yingyin", "text": "Biografia.\nNata in una famiglia di intellettuali con padre ingegnere chimico e madre medico, Wu impar\u00f2 a cantare in tenera et\u00e0 ascoltando musica alla radio. A causa delle opposizioni dei genitori, non riusc\u00ec ad iscriversi alla \"Shanghai Academy of Music\" secondo i suoi desideri, tuttavia in seguito inizi\u00f2 a cantare di nascosto nelle stazioni radio di notte, in particolare in programmi per bambini.\nCarriera.\nL'iniziale successo di Wu \u00e8 dovuto soprattutto alla sua voce dolce e molto soft, che le permise di continuare a cantare con il nome d'arte di Wu Yingying senza che la sua famiglia sapesse.\nAvendo imparato la maggior parte delle tecniche vocali da autodidatta, nel 1945 inizi\u00f2 a cantare nei night club, con esibizioni acclamate che la portarono a partecipare, all'et\u00e0 di 24 anni, ad una competizione canora. Fu proprio grazie alla vittoria che ivi si aggiudic\u00f2, che fu scoperta dai discografici dell'etichetta di Hong Kong Path\u00e9 Records, che la misero subito sotto contratto. Il suo primo singolo, \"Wo Xiang Wang Le Ni\" (\u6211\u60f3\u5fd8\u4e86\u4f60), divenne un immediato successo, e la Path\u00e9 Records produsse per lei circa 30 album.\nNel 1955, Wu si un\u00ec alla stazione televisiva di Shanghai \u4e0a\u6d77\u4eba\u6c11\u5e7f\u64ad\u7535\u53f0, tuttavia appena due anni pi\u00f9 tardi, nel 1957, si trasfer\u00ec ad Hong Kong dove continu\u00f2 la carriera di cantante. Solo nel 1983 ritorn\u00f2 in Cina, precisamente a Canton, per delle registrazioni, e nel 1984 lasci\u00f2 definitivamente Hong Kong per volare a Pasadena, in California. All'et\u00e0 di 80 anni, ancora cantava negli eventi delle comunit\u00e0 cinesi in occidente, soprattutto per cause di beneficenza, ed all'epoca ha detenuto il record del mondo come cantante pi\u00f9 anziana ancora attiva.\nLe sue ultime esibizioni ufficiali sono state a Singapore e, il 3 gennaio 2003, allo \"Shanghai Grand Theathre\"."}
{"id": "2798232", "revid": "121922850", "url": "https://it.wikipedia.org/wiki?curid=2798232", "title": "Italo-islandesi", "text": "Si definiscono italo-islandesi quei cittadini islandesi di origini italiane o discendenti di italiani.\nStoria.\nTralasciando una probabile presenza romana (vedi monete e vasellame romano del III secolo d.C. ritrovate sull'isola) e le probabili visite dei fratelli veneziani Niccol\u00f2 e Antonio Zen (italianizzato Zeno), di Cristoforo Colombo (vedi \"Dizionario biografico degli Italiani\") e di altre personalit\u00e0 (probabilmente inviati dalla famiglia lucchese degli Squarcialupi, che aveva il monopolio - gestito da Anversa - della riscossione tra Groenlandia e Islanda della decima pontificia), i primi sicuri arrivi di italiani in Islanda risalgono al XIX secolo, con i primi missionari cattolici e i primi stabili contatti economici diretti (commercio del merluzzo).\nNel 1933 pass\u00f2 di qui il ministro dell'Italia fascista Italo Balbo diretto a Chicago con un centinaio di militari avieri durante la crociera aerea del Decennale, evento che ancora oggi viene ricordato da molti islandesi.\nAttualit\u00e0.\nNel 2007, secondo le statistiche del governo islandese, gli Italiani d'Islanda erano 250. \nSi tratta per lo pi\u00f9 di persone che sono giunte nel paese dopo il 1989. \nTra di loro i pi\u00f9 famosi sono stati i musicisti e i cantanti, in particolare Vinzenz Maria Demetz de Feur, ladino della Val Gardena giunto sull'isola nord-atlantica nel secondo dopoguerra proveniente dalla Germania e che fino quasi alla morte ha formato generazioni di cantanti islandesi, e Leone Tinganelli, napoletano. \nAnche tra i discendenti di questi italiani d'Islanda ce ne sono ormai di famosi, come Emil\u00edana Torrini, e autorevoli, come R\u00f3bert Ragnar Span\u00f3, avvocato, professore di diritto, titolare del prestigioso ufficio dell'ombudsman dell'Althing (parlamento islandese) e dal 18 maggio 2020 Presidente della Corte europea dei diritti dell'uomo.\nDal 1996 hanno una loro associazione denominata \"Italiazzurra\", che nel 2010 ha preso il nome di \"Associazione Italiana d'Islanda\", che opera insieme al Lettorato ministeriale presso l'Universit\u00e0 d'Islanda (fondato nel 1995) e all\"'Associazione dei Docenti d'Italiano in Islanda\" nella promozione della lingua e cultura italiana (per esempio con una scuola d'italiano che - con il contributo del Ministero degli esteri italiano - viene organizzata al sabato per i bambini italiani del paese). Dal 2001 esiste anche un periodico italiano denominato \"Gazzettino d'Islanda\", la cui uscita \u00e8 per\u00f2 alquanto irregolare. Ad esso si aggiunge dal 2005 la rivista scientifica Nordicum-Mediterraneum (http://nome.unak.is), pubblicata dalla H\u00e1sk\u00f3linn \u00e1 Akureyri (http://www.unak.is) e diretta da due docenti universitari italiani residenti in Islanda, il cui scopo principale consiste nella promozione e nello studio degli scambi culturali tra l'Islanda e l'Italia. I servizi di ambasciata, consolato ed istituto di cultura fanno capo ad Oslo.\nLa sede della comunit\u00e0 italiana d'Islanda \u00e8 a K\u00f3pavogur.\nLa condizione degli immigrati italiani in Islanda.\nIn generale la condizione degli immigrati italiani nel paese \u00e8 buona. L'Islanda ha una politica di accoglienza di sostegno agli immigrati. La legge islandese garantisce a chiunque sia di madre lingua diversa dall'islandese il diritto ad avvalersi di un interprete nei rapporti con le istituzioni (dalla visita medica alla riunione sindacale, dai rapporti con la polizia a quelli con i tribunali). Ci\u00f2 che alcuni immigrati lamentano \u00e8 il fatto che lo Stato islandese potrebbe far di pi\u00f9 per il plurilinguismo e la valorizzazione degli idiomi immigrati come l'italiano. Pi\u00f9 specifico degli immigrati italiani \u00e8 il problema del riconoscimento di alcune lauree italiane, soprattutto quelle organizzate secondo il \"vecchio ordinamento\" (pre Riforma di Bologna del \"tre pi\u00f9 due\") su cui mancano nel paese adeguate informazioni (con casi di diverso trattamento da parte dei funzionari addetti al riconoscimento dei titoli italiani in Islanda)."}
{"id": "2798234", "revid": "287204", "url": "https://it.wikipedia.org/wiki?curid=2798234", "title": "Francois Zahoui", "text": ""}
{"id": "2798235", "revid": "288300", "url": "https://it.wikipedia.org/wiki?curid=2798235", "title": "Fran\u00e7ois Jean Zahoui", "text": ""}
{"id": "2798237", "revid": "288300", "url": "https://it.wikipedia.org/wiki?curid=2798237", "title": "Francois Jean Zahoui", "text": ""}
{"id": "2798238", "revid": "46931", "url": "https://it.wikipedia.org/wiki?curid=2798238", "title": "Supercop", "text": ""}
{"id": "2798239", "revid": "287204", "url": "https://it.wikipedia.org/wiki?curid=2798239", "title": "Venance Zeze", "text": ""}
{"id": "2798243", "revid": "288300", "url": "https://it.wikipedia.org/wiki?curid=2798243", "title": "Alain Didier Zokora Deguy", "text": ""}
{"id": "2798245", "revid": "7", "url": "https://it.wikipedia.org/wiki?curid=2798245", "title": "Mondadori Editore", "text": ""}
{"id": "2798249", "revid": "88740", "url": "https://it.wikipedia.org/wiki?curid=2798249", "title": "Achille Emperaire", "text": "Autore di numerosi disegni a sanguigna, si caratterizz\u00f2 per una predilezione alle forme curve che demarca la pittura impressionista del suo compatriota Paul C\u00e9zanne. La sua carriera fu segnata dalla sfortuna e dalla miseria: lascia una pittura singolare e intrigante.\nPer analogia con il suo nome gli venne attribuito a volte il soprannome di \"Imperator\"."}
{"id": "2798251", "revid": "767487", "url": "https://it.wikipedia.org/wiki?curid=2798251", "title": "Macchina idraulica", "text": "Con il termine macchina idraulica si intende un dispositivo che ha il compito di trasformare l'energia cinetica di un fluido incomprimibile in energia meccanica raccolta tramite un albero o viceversa trasformare l'energia meccanica fornita dall'albero in energia cinetica al fluido.\nA seconda che svolgano la prima o la seconda delle funzioni anzidette, le macchine idrauliche vengono suddivise in:\nLe macchine idrauliche si differenziano dalle macchine aerauliche per il tipo di fluido trattato: nel caso delle macchine idrauliche viene trattato un liquido, mentre nel caso delle macchine aerauliche viene trattato un gas. Pi\u00f9 in generale si parla di turbomacchine, prescindendo dal tipo di fluido trattato."}
{"id": "2798253", "revid": "290948", "url": "https://it.wikipedia.org/wiki?curid=2798253", "title": "Macchina a fluido", "text": ""}
{"id": "2798254", "revid": "322321", "url": "https://it.wikipedia.org/wiki?curid=2798254", "title": "Diocesi di Minturno", "text": "La diocesi di Minturno (in latino: \"Dioecesis Minturnensis\") \u00e8 una sede soppressa e sede titolare della Chiesa cattolica.\nStoria.\n\"Minturnae\", antico centro ausone e poi \"municipium\" romano, fu sede vescovile forse fin dal III secolo. Il primo vescovo conosciuto \u00e8 Celio Rustico, presente al concilio romano indetto da papa Simmaco nel 499 per regolamentare le elezioni pontificie dopo lo scisma del 498 che aveva portato alla duplice elezione di Simmaco e di Lorenzo. Ad un vescovo Rustico, presumibilmente di Minturno, papa Gelasio I (492-496) affid\u00f2 l'incarico di visitatore della Chiesa di Forum Popilii, il cui vescovo soffriva di eccessi di follia.\nAlla sede di Minturno viene assegnato anche Floro, \"episcopus Mentur[nensis]\", noto grazie a un'iscrizione, oggi perduta, di incerta provenienza e databile al IV secolo circa.\nMalgrado l'attestazione certa dell'esistenza di una diocesi almeno fin dal V secolo, il sito archeologico finora non ha restituito nessun edificio che possa essere identificato con l'antica cattedrale. Secondo alcuni archeologici, la prima prova tangibile dell'esistenza del cristianesimo a Minturno sarebbe una \"tabula patronatus\", dove si trova scolpita una croce greca affiancata dai simboli dell'alfa e dell'omega, databile, ma non unanimemente, tra la fine del IV e gli inizi del V secolo.\nFonti documentarie attestano l'esistenza di propriet\u00e0 ecclesiastiche fin dai tempi dell'imperatore Costantino I, la \"massa Statiliana\", e ancora ai tempi di papa Gregorio I, la \"massa Veneris\", entrambe nel territorio di Minturno.\nNel 590 la diocesi fu unita a quella di Formia a causa delle penose condizioni in cui era stata ridotta la citt\u00e0 dall'esercito dei Longobardi; la decisione dell'unione fu presa da Gregorio Magno in una lettera scritta nell'ottobre di quell'anno al vescovo formiano Bacauda.\nDopo la distruzione di Minturno, gli abitanti si rifugiarono sul colle vicino, fondando il centro di Traetto, noto anche con il nome di \"castrum Leopolis\" quando la citt\u00e0 venne fortificata nel corso dell'VIII secolo, all'epoca di papa Leone III. Nell'840 il vescovo di Formia, Leone, sottoscrisse un atto con il doppio titolo di \"vescovo di Formia e di Minturno\"; poco dopo tuttavia (circa 846) i vescovi di Formia trasferirono la loro sede a Gaeta. In questa occasione fu restaurata l'antica diocesi di Minturno, dove i titoli dei vescovi per\u00f2 si alternano fra \"Minturnensem\" o \"Traiectanus\".\nAl concilio romano indetto nell'853 da papa Leone IV prese parte il vescovo Talaro \"Minturnensem\"; questo vescovo era il padre di papa Adriano II. Otto anni dopo, in un altro concilio romano indetto per giudicare l'arcivescovo Giovanni di Ravenna, partecip\u00f2 e ne firm\u00f2 gli atti Sergio (Giorgio?) \"Trajectanum\". Nella seconda met\u00e0 del X secolo \u00e8 noto ancora il vescovo Andrea \"sanctae Trajectanae ecclesiae\" o \"episcopus civitatis Traecto\", documentato nel 954, nel 992 e nel 999.\nDopo queste indicazioni, non si hanno pi\u00f9 notizie di questa sede episcopale, ed il suo territorio venne annesso a quello della diocesi di Gaeta.\nDal 1968 Minturno \u00e8 annoverata tra le sedi vescovili titolari della Chiesa cattolica; dal 24 maggio 2008 l'arcivescovo, titolo personale, titolare \u00e8 Piergiuseppe Vacchelli, gi\u00e0 segretario aggiunto della Congregazione per l'evangelizzazione dei popoli con incarico di presidente delle Pontificie opere missionarie."}
{"id": "2798255", "revid": "339392", "url": "https://it.wikipedia.org/wiki?curid=2798255", "title": "Macchine a fluido", "text": ""}
{"id": "2798256", "revid": "290948", "url": "https://it.wikipedia.org/wiki?curid=2798256", "title": "Macchine motrici", "text": ""}
{"id": "2798257", "revid": "290948", "url": "https://it.wikipedia.org/wiki?curid=2798257", "title": "Macchine operatrici", "text": ""}
{"id": "2798258", "revid": "290948", "url": "https://it.wikipedia.org/wiki?curid=2798258", "title": "Macchine idrauliche", "text": ""}
{"id": "2798259", "revid": "767487", "url": "https://it.wikipedia.org/wiki?curid=2798259", "title": "Eug\u00e8ne Antoine Durenne", "text": "Fece parte della scuola post-impressionista ed espose alla galleria di Paul Durand-Ruel."}
{"id": "2798260", "revid": "767487", "url": "https://it.wikipedia.org/wiki?curid=2798260", "title": "Macchina aeraulica", "text": "Con il termine macchina aeraulica si intende un dispositivo che ha il compito di trasformare l'energia cinetica di un gas in energia meccanica raccolta tramite un albero o viceversa trasformare l'energia meccanica fornita dall'albero in energia cinetica.\nA seconda che svolgano la prima o la seconda delle funzioni anzidette, le macchine aerauliche vengono suddivise in:\nLe macchine aerauliche si differenziano dalle macchine idrauliche per il tipo di fluido trattato: nel caso delle macchine aerauliche viene trattato un gas, mentre nel caso delle macchine idrauliche viene trattato un liquido. Pi\u00f9 in generale si parla di turbomacchine, prescindendo dal tipo di fluido trattato."}
{"id": "2798261", "revid": "413094", "url": "https://it.wikipedia.org/wiki?curid=2798261", "title": "Campo Cecina", "text": ""}
{"id": "2798262", "revid": "290948", "url": "https://it.wikipedia.org/wiki?curid=2798262", "title": "Macchine aerauliche", "text": ""}
{"id": "2798263", "revid": "767487", "url": "https://it.wikipedia.org/wiki?curid=2798263", "title": "Smilin' Through (film 1922)", "text": "Smilin' Through \u00e8 un film muto del 1922 diretto da Sidney Franklin. Il lavoro teatrale da cui \u00e8 tratto il soggetto del film \u00e8 firmato da Allan Langdon Martin, pseudonimo sotto cui si celano le due autrici, Jane Murfin e Jane Cowl: la commedia venne messa in scena per la prima volta al Broadhurst Theatre il 30 dicembre 1919 restando in cartellone per un totale di 175 repliche. Il doppio personaggio di Moonyeen/Kathleen era interpretato dalla stessa Jane Cowl.\n\u00c8 la prima delle versioni cinematografiche del testo teatrale: dieci anni dopo, nel 1932, lo stesso regista, Sidney Franklin, riprender\u00e0 la storia in un film parlato, \"Catene\" avendo come protagonista Norma Shearer. Nel 1941, Frank Borzage firmer\u00e0 \"Catene del passato\" con Jeanette MacDonald.\nTrama.\nMooneyean muore tra le braccia di John il giorno del loro matrimonio. Nella chiesa, ubriaco, irrompe Wayne che vuole uccidere il rivale in amore. La ragazza si mette tra i due e si prende lei la revolverata assassina. Le ultime parole di Moonyean promettono a John che ritorner\u00e0 un giorno da lui.\nPassano gli anni. John non ha mai dimenticato la sua Moonyean con cui comunica oltre la morte: ora \u00e8 un vecchio signore che rimpiange il passato e la perdita della donna amata. Cerca di recuperare il suo rapporto con la vita attraverso la nipote di lei, Kathleen, che lui ha adottato quando la piccola aveva 5 anni. Ma la ragazza, ormai una giovane donna identica a Moonyean, incontra e si innamora del figlio di Wayne, Kenneth.\nJohn minaccia di diseredarla se i due si sposeranno. La coppia scappa insieme ma poi Kenneth, per non rovinare la vita di Kathleen, la esorta a tornare a casa. Lui si arruola nell'esercito. Passano quattro anni, Kenneth ritorna ferito dalla guerra e non vuole che la ragazza che ama ancora sappia delle sue condizioni. John viene a conoscere la verit\u00e0 e si rende conto che Kenneth \u00e8 diverso da suo padre. Lascia libera Kathleen di seguire la sua strada e finalmente muore, libero anche lui di congiungersi con Moonyean.\nProduzione.\nIl film fu prodotto dalla Norma Talmadge Film Corporation, con la supervisione di Joe Aller.\nGli interpreti.\nWyndham Standing, che qui interpreta John Carteret, all'epoca del film aveva 42 anni. Vent'anni dopo, quando venne girato \"Catene del passato\" (terzo adattamento cinematografico della storia), ricopr\u00ec il ruolo del medico.\nDistribuzione.\nDistribuito dalla Associated First National Pictures, il film - presentato da Joseph M. Schenck - usc\u00ec nelle sale cinematografiche statunitensi il 13 febbraio 1922."}
{"id": "2798264", "revid": "287204", "url": "https://it.wikipedia.org/wiki?curid=2798264", "title": "Philippe Normand", "text": "\u00c8 conosciuto in Italia grazie al telefilm d'avventura per ragazzi \"Il tesoro del castello senza nome\" (\"Les Galapiats\"), di Pierre Gaspard-Huit, serie per ragazzi, di produzione franco-belga-canadese-svizzera, famosa tra gli adolescenti dell'epoca, che riscosse fin dal principio un enorme successo.\nPhilippe recitava nel ruolo di Jean-Loup Grandier, uno dei giovani protagonisti. La serie, in 8 puntate, fu trasmessa su RaiUno la prima volta nel 1972, su RaiDue tra la fine del 1976 e i primi mesi del 1977, e su Italia 1 nel 1980.\nHa inciso dei dischi come cantante.\n\u00c8 morto il 24 gennaio 2013 a Parigi dopo una lunga malattia."}
{"id": "2798267", "revid": "287204", "url": "https://it.wikipedia.org/wiki?curid=2798267", "title": "Henri-Edmond Cross", "text": "Pittore neo-impressionista.\nHenri-Edmond Delacroix, conosciuto come Cross, nacque al n\u00b015 di Rue Jean Bellegambe a Douai.\nAgli inizi fu un pittore naturalista. In seguito, progressivamente, si avvicin\u00f2 a Georges Seurat e Paul Signac, anche se il suo puntinismo fu pi\u00f9 intuitivo.\nLe sue opere ispirarono Matisse e i Fauves.\nDal 1900 si stabil\u00ec in Provenza, sulla costa, e fu amico del pittore belga Th\u00e9o van Rysselberghe, altro puntinista, che si era trasferito anche lui a Saint-Clair, sobborgo di Le Lavandou, nel Var.\nEntrambi morirono nel piccolo villaggio provenzale ed entrambi furono sepolti nel cimitero di Lavandou."}
{"id": "2798270", "revid": "767487", "url": "https://it.wikipedia.org/wiki?curid=2798270", "title": "Charles-Fran\u00e7ois-Prosper Gu\u00e9rin", "text": "Studi\u00f2 presso Gustave Moreau alla \u00c9cole des beaux-arts \u00e0 Paris fu legato alla corrente post-impressionista.\nOpere.\nAlcune opere di Gu\u00e9rin"}
{"id": "2798272", "revid": "62004", "url": "https://it.wikipedia.org/wiki?curid=2798272", "title": "Carrera-Inoxpran", "text": ""}
{"id": "2798274", "revid": "29929796", "url": "https://it.wikipedia.org/wiki?curid=2798274", "title": "Rullino", "text": ""}
{"id": "2798275", "revid": "1305772", "url": "https://it.wikipedia.org/wiki?curid=2798275", "title": "Cima del Burel", "text": "La cima del Burel (2.288 ), detta anche semplicemente Burel, \u00e8 una montagna nel Gruppo della Schiara nelle Dolomiti bellunesi.\nCaratteristiche.\n\"Burel\" \u00e8 una parola del dialetto bellunese che significa \"burrone\" o \"canalone dirupato\". Il nome deriva dall'aspetto del versante meridionale della montagna, caratterizzato da una parete verticale di circa 1.500\u00a0m di dislivello.\nIl precipizio del Burel fu conquistato per la prima volta soltanto nel 1967: dal 15 al 18 agosto i polacchi Jerzy Brudny, Kazmir Liszka, Jan Junger e Adam Trzaska superarono la parte alta, al di sopra della grande banca, mentre dal 21 al 25 agosto furono Roman Bebak, Janusz Ferenski e Ryszard Zawadzki (sempre polacchi) con i bellunesi Giorgio Garna e Gianni Gianeselli, a vincere l'intera muraglia. Nel 1968 vi fu la prima ripetizione, ad opera di Reinhold Messner e Konrad Renzler. Nel 1974, dal 14 al 19 marzo, la via fu ripetuta in prima invernale da Franco Miotto e Riccardo Bee che nel 1977, insieme, tornarono in cima passando prima da una parte e poi dall'altra rispetto alla linea polacco-bellunese.\nAscensione alla vetta.\nLa via normale parte dal Rifugio Bianchet. L'itinerario \u00e8 al limite tra escursionismo ed alpinismo, essendo classificato EE-F.\nEsistono poi diverse vie di tipo alpinistico; oltre alla gi\u00e0 citata \"via italo-polacca\", si possono citare la Direttissima allo spigolo sud-ovest, e lo spigolo sud; entrambe le vie furono aperte da Franco Miotto, e presentano difficolt\u00e0 fino al VI grado.\n-La via italo-polacca al Burel aggredisce direttamente la grande voragine della parete sud-ovest e si sviluppa per pi\u00f9 di 1200 metri da basamento. Essa segue con precisione la linea di fondo della rientranza a parte una deviazione sotto la grande banca ed una traversata a destra per evitare i grandi soffitti della parte alta. L'attacco della via, oltre ad essa in quanto tale, rappresenta un altro notevole problema in quanto si trova nell'alta Val di Piero e comprende la risalita di un buon terzo della valle infestata dalla zecca e 300\u00a0m supplementari di IV e V UIAA. Dislivello: 1150\u00a0m, sviluppo oltre 1200, difficolt\u00e0: V - VI e passi di A1 e A2, roccia a tratti buona ed a tratti marcia.\n-Una grande realizzazione del Burel \u00e8 rappresentata anche dalla Miotto-Bee di sinistra, aperta dai due formidabili bellunesi dal 2 al 6 marzo del 1977. Trattasi di una vera super-diretta ancora pi\u00f9 ardua della via polacca, in quasi totale arrampicata libera, eccetto 10\u00a0m di A2, essa non \u00e8 neppure interrotta dalla grande banca ghiaiosa mediana che qui si riduce ad una esile cornice. Questa via vince i grandi soffitti per le strapiombanti placche di sinistra cercando i punti pi\u00f9 deboli della parete. Dislivello: 1200\u00a0m, sviluppo: 1300, difficolt\u00e0: V - VI e 10\u00a0m di A2.\n-La via del diedro di destra sale una logica successione di 2 grandiosi diedri lungo il filo dello spigolo sud-ovest. \u00c8 la via pi\u00f9 logica ed elegante della grande parete sud-ovest aperta dalla cordata Miotto-Bee nel 1977 in due riprese a causa del maltempo. Supera un dislivello di 1200\u00a0m e difficolt\u00e0 di V - VI e A2-A3 UIAA. Il tiro chiave della via, all'inizio del gran diedro di destra supera una successione di ben 6 tetti. La via risulta come logica successione di due grandi diedri che solcano rispettivamente a sinistra ed a destra il pilastro SSO, avvolgendolo a spirale.\n-La via Direttissima che, segue anch'essa una serie di due grandi diedri appena accanto al filo dello spigolo sud-ovest, raddrizzando la linea del gran diedro di destra. Imbocca, nella parte alta, un secondo grande diedro molto aperto a sinistra della via precedente. \u00c8 la via pi\u00f9 difficile della Schiara ed una delle grandi imprese sulle Dolomiti Bellunesi e sulle Alpi Orientali. Aperta nel settembre del 1980 dalla cordata Miotto-Saviane. Supera 1200\u00a0m di altezza e difficolt\u00e0 sostenute di VI e A2 - A3 UIAA sostenute lungo l'intera linea di diedri e fessure.\n-La via di destra sale a zig-zag una successione di fessure che permettono di districrsi nella gigantesca fascia di tetti che cinge la parete sud-ovest, rimanendo tra la direttissima e la italo-polacca, supera un dislivello di 550\u00a0m, dalla grande banca ed \u00e8 stata aperta in solitaria da Riccardo Bee nel luglio del 1980. Le difficolt\u00e0 sono di VI e A3 UIAA. \u00c8 una via particolarmente difficile e complessa, anche se pi\u00f9 corta delle sorelle.\n-La via Goedeke \u00e8 un'altra famosa e difficile realizzazione sulle muraglie del Burel, solca la parete sud giusto al centro, cercandone i punti pi\u00f9 vulnerabili. \u00c8 stata pareta da Godeke ed Herbst nel 1967 e ripetuta in solitaria da R. Messner. Dislivello: 550\u00a0m, difficolt\u00e0: V e V+ con 2 pp di VI- o di artificiale.\n-La via diretta alla parete nord-ovest \u00e8 una grande realizzazione di Franco Miotto e Riccardo Bee, che vince un marcato sistema di fessure sopra la \"Fratta del Moro\". \u00c8 stata aperta prima delle grandi vie del pilastro sud-sud-ovest ed ha difficolt\u00e0 leggermente minori rispetto ad esse ma si svolge in ambiente severo ed isolato e con un approccio lungo e complesso. Altezza: 600\u00a0m, sviluppo: 700\u00a0m, difficolt\u00e0: IV, V, V+.\nSulle pareti del Burel esistono numerose altre vie di rilievo quali la via degli Scoiattoli alla parete sud, altre 2 di Bee sulla stretta parete sud-est e la bella cresta ovest che sale dalla Fratta del Moro con passi di IV e V.\nI versanti meridionali della montagna sono attraversati da una grossa cengia detritica detta \"grande banca mediana\" che costituisce il punto di partenza per numerosi itinerari del Burel e consente anche una ritirata da alcune vie. Alla base della parete sud-ovest, vi \u00e8 una caverna con sorgente."}
{"id": "2798278", "revid": "417875", "url": "https://it.wikipedia.org/wiki?curid=2798278", "title": "Sede titolare di Minturno", "text": ""}
{"id": "2798279", "revid": "729019", "url": "https://it.wikipedia.org/wiki?curid=2798279", "title": "Claude Augustus Swanson", "text": "Biografia.\nFu il quarantacinquesimo segretario della marina statunitense dal 1933 al 1939, sotto il presidente degli Stati Uniti d'America Franklin D. Roosevelt.\nInoltre \u00e8 stato il 45\u00ba governatore dello stato della Virginia dal 1906 fino al 1910, e senatore degli Stati Uniti dal 1910 al 1933.\nLa portaerei USS Enterprise (CV-6) varata il 3 ottobre 1936 venne battezzata dalla moglie di Claude, Lulie Swanson.\nRiconoscimenti.\nLa scuola Swanson Middle School, In Arlington, Virginia, deve il suo nome a lui."}
{"id": "2798280", "revid": "204012", "url": "https://it.wikipedia.org/wiki?curid=2798280", "title": "Claude A. Swanson", "text": ""}
{"id": "2798281", "revid": "481666", "url": "https://it.wikipedia.org/wiki?curid=2798281", "title": "Mabel Ballin", "text": "Biografia.\nNata a Filadelfia, Mabel Croft studi\u00f2 pittura. I suoi quadri di paesaggi vennero segnalati a una mostra e lei ebbe l'offerta di apparire in un film. Nel 1917, si era sposata con un artista, il pittore e scenografo Hugo Ballin che, da regista, la diresse anche in diversi film. Lei, intanto, aveva assunto il nome del marito e viene ricordata con questo, ovvero Mabel Ballin. La sua carriera di attrice dura dal 1917 al 1925. Durante quel periodo, interpreta 28 pellicole tra cui \"Jane Eyre\" e \"La fiera delle vanit\u00e0\".\nLa sua popolarit\u00e0 risale agli anni della prima guerra mondiale e la sua interpretazione pi\u00f9 conosciuta resta \"Riders of the Purple Sage\" a fianco di Tom Mix nel 1925, uno degli ultimi film da lei interpretati.\nIl matrimonio tra Ballin e Mabel si rivel\u00f2 un'unione felice: i due vissero insieme fino alla morte di lui, avvenuta nel 1956. Mabel gli sopravvisse due anni. Vennero sepolti vicini al Woodlawn Memorial Cemetery di Santa Monica."}
{"id": "2798282", "revid": "1573940", "url": "https://it.wikipedia.org/wiki?curid=2798282", "title": "Charles Edison", "text": "Biografia.\nFu il quarantaseiesimo segretario della marina statunitense sotto il presidente degli Stati Uniti d'America Franklin D. Roosevelt.\nFiglio di Thomas Alva Edison, frequent\u00f2 la Hotchkiss School in Lakeville (Connecticut), ricopr\u00ec anche la carica di 42\u00ba governatore del New Jersey, spos\u00f2 Carolyn Hawkins il 27 marzo 1918 ma la coppia non ebbe figli. Fu anche proprietario della Edison Studios (il precedente proprietario era suo padre)."}
{"id": "2798285", "revid": "1543377", "url": "https://it.wikipedia.org/wiki?curid=2798285", "title": "Papa Pio IX e gli ebrei", "text": "Le relazioni tra papa Pio IX e gli ebrei ebbero esordi positivi all'inizio del pontificato, ma si incrinarono dopo la breccia di Porta Pia che vide il papa privato del potere temporale in un'atmosfera di aperto anticlericalismo. Sebbene Pio IX avesse rigettato personalmente le accuse di antisemitismo, il clamore creato del caso Mortara compromise almeno parzialmente la sua immagine internazionale e presso gli ebrei.\nLa situazione degli ebrei nello Stato pontificio.\nLo Stato pontificio era una teocrazia in cui la Chiesa cattolica e i cattolici avevano pi\u00f9 diritti degli appartenenti ad altre religioni. N\u00e9 i protestanti n\u00e9 gli ebrei erano ammessi ad incarichi di governo o nei circoli sociali di Roma e non godevano degli stessi diritti dei cattolici. Tuttavia, \u00e8 difficile precisare le differenze legali, perch\u00e9 nello Stato pontificio non esisteva una carta dei diritti e nemmeno una raccolta definita di leggi.\nAnche il diritto canonico non fu formalizzato che nel 1917, circa quarant'anni dopo la morte di papa Pio IX.\nAgli albori del suo pontificato, nel 1847, Pio IX battezz\u00f2 quattro ebrei romani convertiti e rivolse loro personalmente parole cordiali di benvenuto nella Chiesa cattolica.\nTolleranza della legislazione.\nQuando nel 1846 Pio IX ascese al soglio pontificio, gli ebrei romani dovevano vivere nel ghetto, un quartiere separato della citt\u00e0. Il papa abol\u00ec le leggi che impedivano agli ebrei di praticare alcune professioni, abol\u00ec anche le leggi che obbligavano gli ebrei ad ascoltare quattro volte all'anno una predica per la loro conversione. L'Ebraismo (e ovviamente il Cattolicesimo) erano gli unici culti ammessi dalla legge, mentre il culto protestante era concesso solo per gli stranieri.\nMisure controrivoluzionarie.\nDopo l'episodio della Repubblica Romana del 1849, in cui il Papa fu costretto all'esilio a Gaeta, Pio IX mut\u00f2 atteggiamento: , associava gli ebrei con il liberalismo e la rivoluzione. La loro testimonianza contro i cristiani non era ammessa nei tribunali. Nel 1850, dopo il ritorno dall'esilio, durante il quale la Repubblica Romana aveva preso provvedimenti contro la Chiesa, il Papa var\u00f2 una serie di misure anti-liberali, fra cui il ristabilimento del ghetto.\nIl caso Mortara.\nNel 1858, in un caso che aveva riscosso l'attenzione internazionale, un bambino ebreo di sei anni, Edgardo Mortara, fu sottratto alla potest\u00e0 dei genitori dalla polizia dello Stato pontificio. Era stato riferito che aveva ricevuto il battesimo da una serva cristiana durante una sua malattia, perch\u00e9 la serva temeva che potesse andare all'Inferno se fosse morto senza battesimo. Secondo la legge del tempo, i cristiani non potevano essere allevati dagli ebrei, neppure dai propri genitori. Pio IX si rifiut\u00f2 con fermezza di \"estradare un'anima\"\nQuando una delegazione di notabili ebrei lo incontr\u00f2 nel 1859, egli disse: \"non sono interessato a cosa ne pensa il mondo\". In un altro incontro fece partecipare Edgardo per mostrare che il ragazzo era felice sotto le sue cure.\nNel 1865 disse: \"Avevo il diritto e l'obbligo di fare ci\u00f2 che ho fatto per questo ragazzo, e se dovessi farlo lo farei di nuovo\".\nAppelli dal Times, da numerosi capi di stato fra cui l'imperatore Francesco Giuseppe, Napoleone III e l'ambasciatore Gramont di restituire il bambino ai suoi genitori, furono declinati. Lo stesso bambino voleva stare sotto la tutela papale e scrisse a sua madre: \"Sono battezzato. Mio padre \u00e8 il Papa, vorrei vivere con la mia famiglia, se solo diventassero cristiani e prego che lo diventino\". Nel 1870 fu ordinato sacerdote, assunse il nome di don Pio Mortara, in omaggio al Papa, entr\u00f2 in un monastero di Poitiers, in Francia e successivamente intervenne a favore della beatificazione di papa Pio IX, chiamandolo ancora \"mio padre\". Durante l'infanzia, Edgardo Mortara poteva essere liberamente visitato dai suoi genitori, i quali, tuttavia, non potevano mai rimanere da soli con il figlio.\nL'udienza del 1871.\nTuttavia, in un'udienza alla Pia Unione delle donne cattoliche di Roma il 24 agosto 1871, dopo la Presa di Roma che il Papa aveva vissuto come un oltraggio, si espresse cos\u00ec: \u00abOr gli Ebrei, che erano figli nella casa di Dio, per la loro durezza e incredulit\u00e0, divennero cani. E di questi cani ce n'ha pur troppi oggid\u00ec in Roma, e li sentiamo latrare per tutte le vie, e ci vanno molestando per tutti i luoghi. Speriamo che tornino ad essere figli\u00bb.\nUna biografia del 1873 cita un episodio di personale carit\u00e0 nei confronti di un ebreo.\nLa controversia sulla beatificazione.\nLa beatificazione di papa Pio IX ad opera di Giovanni Paolo II ha riportato alla ribalta il rapporto fra Pio IX e gli ebrei.\nGruppi ebraici ed altri, guidati dai discendenti della famiglia Mortara, hanno protestato presso il Vaticano per la beatificazione di Pio IX nel 2000. Nel 1997 David L. Kertzer pubblic\u00f2 il libro \"Prigioniero del Papa Re\" (\"The Kidnapping of Edgardo Mortara\"), che port\u00f2 nuovamente all'attenzione del grande pubblico tutta la vicenda. L'interesse mostrato alla vicenda port\u00f2 alla realizzazione di uno sceneggiato televisivo, andato in onda negli USA, dal titolo \"Edgardo Mine\" (\"Edgardo mio\") a cura di Alfred Uhry.\nIl padre gesuita Giacomo Martina, professore dell'Universit\u00e0 Pontificia Gregoriana di Roma, scrisse, in una biografia di Pio IX: \u00abin prospettiva, la storia Mortara dimostra il profondo zelo di Pio IX... [e] la sua fermezza nel perseguire quello che lui percepiva come suo compito anche a costo della sua popolarit\u00e0\u00bb. Egli inoltre dice che il Papa considerava i critici \u00abnon credenti... [che utilizzavano] una macchina da guerra contro la Chiesa\u00bb.\nInoltre bisogna ricordare che Pio IX ag\u00ec nel pieno rispetto sia della legge civile sia del diritto canonico; di suo aggiunse l'affetto, ricambiato per tutta la vita, per il piccolo Edgardo, che a ventitr\u00e9 anni assunse il nome di Pio in suo onore.\nEl\u00e9na Mortara, una discendente di una delle sorelle di Edgardo e professoressa di letteratura a Roma, continua peraltro la campagna per ottenere le scuse del Vaticano per il ratto di Edgardo e contro la canonizzazione di Pio IX. Ella dice di essere \u00abscioccata dall'idea che la Chiesa cattolica voglia far Santo un Papa che ha perpetrato un atto di intolleranza inaccettabile e un abuso di potere\u00bb. Ella spiega di sentirsi \u00abstoricamente obbligata, in nome della mia generazione, di chiedere [alla Chiesa] se \u00e8 questo l'esempio che vuole dare\u00bb.\nNel 1912, nella sua dichiarazione a favore della beatificazione di Pio IX, Edgardo Mortara ricordava i suoi sentimenti quando fu sottratto ai genitori: \"Otto giorni dopo, i miei genitori si presentarono all'Istituto dei Neofiti per iniziare le complesse procedure per riportarmi in famiglia. Poich\u00e9 avevano la completa libert\u00e0 di stare con me e di parlarmi, restarono a Roma per un mese e vennero ogni giorno a visitarmi. Inutile dire che tentarono ogni cosa per riavermi indietro \u2014 carezze, lacrime, lamenti e promesse. Nonostante tutto ci\u00f2, non ho mai mostrato il minimo desiderio di tornare dalla mia famiglia, un fatto che io stesso non mi spiego, se non guardando al potere della grazia sovrannaturale\".\nAlcuni conservatori all'interno della Chiesa cattolica difendono l'operato di Pio IX nel caso Mortara. L'arcivescovo Carlo Liberati, che ha seguito la causa di canonizzazione, ha detto a questo proposito: \u00abNel processo di beatificazione questo non pu\u00f2 essere considerato un problema perch\u00e9 era una consuetudine dei tempi battezzare i giudei e farli diventare cattolici\u00bb. Liberati aggiunge anche che \u00abnon possiamo guardare la Chiesa di allora con gli occhi dell'anno 2000, con tutta la libert\u00e0 religiosa che abbiamo oggi\u00bb e continua dicendo che \u00abla giovane domestica voleva dare la grazia di Dio al bambino. Lei voleva che andasse in Paradiso... [e] a quei tempi la paternit\u00e0 spirituale era pi\u00f9 importante di quella civile\u00bb.\nLo scrittore Cornwell ritiene che Pio IX avrebbe abusato di Edgardo Mortara, basandosi sulla circostanza che Edgardo in alcune occasioni si nascose sotto la veste di Pio IX, ma omette di riferire che Edgardo, secondo le sue stesse parole, si rifugi\u00f2 dietro (e non sotto) la veste del papa, quando era di fronte ai suoi genitori arrabbiati.\nLa controversia sulla canonizzazione.\nIn Italia i maggiori rappresentanti degli ebrei e alcuni cattolici hanno messo in evidenza che la canonizzazione di Pio IX pu\u00f2 danneggiare il recente lavoro per far dimenticare i comportamenti antigiudaici della Chiesa cattolica. Anche B'nai B'rith, un importante gruppo ebraico con sede negli Stati Uniti, ha fortemente protestato contro la canonizzazione di Pio IX.\nNel 1912, Mortara aveva testimoniato in forma scritta che pensava che Pio IX dovesse essere canonizzato: \"Sono fermamente convinto, non solo per la deposizione che ho fatto, ma per l'intera vita del mio augusto protettore e padre, che il Servo di Dio Pio IX \u00e8 un santo. Ho la convinzione quasi istintiva che un giorno sar\u00e0 elevato alla gloria degli altari. Per me sar\u00e0 un'intima gioia per tutta la mia vita e un grande conforto nell'ora della mia morte avere cooperato nei limiti delle mie forze al successo di questa causa. Prego Dio per intercessione del suo Servo di avere misericordia di me e di perdonare i miei peccati e di darmi la felicit\u00e0 alla sua presenza in Paradiso.\"\nElena Mortara, una trisnipote di una delle sorelle di Edgardo e un professore di letteratura di Roma, continuano la loro campagna perch\u00e9 il Vaticano chieda scusa per il rapimento di Edgardo e contro la canonizzazione di Pio IX. La signora Mortara ha detto che \u00e8 \"allibita all'idea che la Chiesa cattolica voglia far santo un papa che perpetu\u00f2 un simile atto di inaccettabile intolleranza e di abuso di potere.\" Ha spiegato che \"si sente storicamente obbligata in nome della sua generazione di chiedere [alla Chiesa] se questo \u00e8 l'esempio che vuole dare.\"\nNel 2005, lo scrittore cattolico Vittorio Messori ha pubblicato per Oscar-Mondadori il libro \"Io, il bambino ebreo rapito da Pio IX\" dove \u00e8 riportato integralmente il memoriale del protagonista stesso del caso, Edgardo Mortara, scritto nel 1888 quando era in Spagna che descrive papa Pio IX come un padre affettuoso e premuroso."}
{"id": "2798288", "revid": "135224", "url": "https://it.wikipedia.org/wiki?curid=2798288", "title": "Intorno chimico", "text": "In chimica l'intorno chimico \u00e8 l'applicazione del concetto di intorno matematico ad un atomo o parte di esso o ad una molecola o parte di essa, ovvero il \"punto\" che stiamo considerando.\nPer questo motivo, come in matematica, l'estensione dell'intorno non \u00e8 univoca e varia di volta in volta a seconda di quanto dell'ambiente \"vicino\" al punto che stiamo considerando lo influenzi in modo \"non trascurabile\".\nIn gran parte dei casi l'intorno chimico si riduce agli atomi o molecole direttamente interagenti con il nostro punto, tramite legami chimici, interazioni deboli, strutture cristalline ecc. ma pu\u00f2 anche essere pi\u00f9 esteso.\nNel caso di campioni solidi \u00e8 di solito importante considerare il reticolo cristallino o la struttura sopramolecolare, nel caso di soluzioni l'interazione del solvente, nel caso di fasi gas (nell'intervallo di idealit\u00e0) l'intorno riveste un'importanza assai minore. Tuttavia queste sono regole generiche e non applicabili a tutti i casi dal momento che l'intorno \u00e8 in funzione del modello matematico scelto e dell'effetto studiato e pu\u00f2 essere anche, ad esempio, rappresentato solo dagli orbitali di livello energetico vicino a quello dell'elettrone che ho eccitato per fare misurazioni spettroscopiche.\nL'intorno chimico genera cambiamenti nelle propriet\u00e0 chimiche e fisiche dei composti chimici generando lo spostamento chimico."}
{"id": "2798289", "revid": "219355", "url": "https://it.wikipedia.org/wiki?curid=2798289", "title": "Intorni chimici", "text": ""}
{"id": "2798290", "revid": "55935", "url": "https://it.wikipedia.org/wiki?curid=2798290", "title": "Carlo Ferdinando delle Due Sicilie", "text": ""}
{"id": "2798293", "revid": "219355", "url": "https://it.wikipedia.org/wiki?curid=2798293", "title": "Modelli matematici", "text": ""}
{"id": "2798295", "revid": "219355", "url": "https://it.wikipedia.org/wiki?curid=2798295", "title": "Spettroscopia XRF", "text": ""}
{"id": "2798298", "revid": "219355", "url": "https://it.wikipedia.org/wiki?curid=2798298", "title": "Fluorescenza X caratteristica", "text": ""}
{"id": "2798299", "revid": "219355", "url": "https://it.wikipedia.org/wiki?curid=2798299", "title": "X-ray fluorescence spectroscopy", "text": ""}
{"id": "2798300", "revid": "228587", "url": "https://it.wikipedia.org/wiki?curid=2798300", "title": "Syu (chitarrista)", "text": "\u00c8 inoltre cantante negli Spinalcord (inizialmente conosciuti come Aushvitz).\nBiografia.\nInizi\u00f2 a suonare il violino all'et\u00e0 di 6 anni, cui aggiunse lo studio del pianoforte. Fino ai 12-13 anni continu\u00f2 a studiare violino. Arrivato al quarto anno della scuola elementare scopr\u00ec la passione per la batteria, grazie anche dall'ascolto degli X Japan. Afferma che trov\u00f2 facile il passaggio dal violino alla chitarra per il tipo di movimenti e le posizioni simili delle dita. Continu\u00f2 a suonare la batteria con la band \"Cross-Large\", ma potenzi\u00f2 lo studio della chitarra, essendogli pi\u00f9 facile e potendo esprimersi meglio attraverso tale strumento. Quando riusc\u00ec a trovare dei validi compagni con cui suonare abbandon\u00f2 di colpo la batteria.\nValkyr.\nSyu si un\u00ec ai Valkyr nell'agosto del 1998. Quasi un anno dopo distribuirono il loro primo demo intitolato \"Love of Insanity\". Nell'agosto 2000 pubblicarono il demo \"Recording tune\", composto di 2 tracce. Dopo altri demo, nel 2001 pubblicarono infine il loro primo singolo \"Batta\". La band si sciolse poi il 24 aprile 2004.\nAushvitz.\nMentre i Galneryus erano ancora agli inizi, Syu avvi\u00f2 nel 2002 un progetto parallelo, dove oltre a suonare la chitarra era il cantante principale. Nel settembre 2002 pubblicarono il loro primo singolo \"Akarui\". Per molto tempo non si sentirono pi\u00f9, ma nel 2006 annunciarono il ritorno sulle scene con un nuovo componente e un nuovo singolo. Nell'estate del 2008 gli Aushvitz cambiarono il nome in \"Spinalcord\" e pubblicarono il loro primo singolo \"The Spinalcord\" il 25 dicembre 2008. Il 4 aprile 2009 distribuirono il loro secondo singolo \"Spinalcord 2\". Il 23 settembre 2009 hanno pubblicato il loro album di debutto \"Remember Me 'Til Your Dying Day\".\nAnimetal.\nNel 2003 Syu entr\u00f2 a far parte degli Animetal come nuovo chitarrista. Insieme hanno registrato 5 album prima di prendersi una pausa a tempo indeterminato nel 2006.\nAltri progetti.\nIl 29 settembre 2010 \u00e8 uscito l'album solista di cover \"Crying Stars - Stand proud!\", che vede la collaborazione di altri importanti nomi del panorama metal giapponese.\nStrumentazione.\nSyu ha una serie signature prodotta dalla ESP chiamata \"Crying Star\" disponibile nel catalogo giapponese della ESP.\nChitarre attuali\nEffetti\nVari altri pedali singoli"}
{"id": "2798304", "revid": "339392", "url": "https://it.wikipedia.org/wiki?curid=2798304", "title": "Minatori", "text": ""}
{"id": "2798325", "revid": "132266", "url": "https://it.wikipedia.org/wiki?curid=2798325", "title": "Cossovari", "text": ""}
{"id": "2798328", "revid": "287204", "url": "https://it.wikipedia.org/wiki?curid=2798328", "title": "Salif Keita", "text": ""}
{"id": "2798329", "revid": "1632387", "url": "https://it.wikipedia.org/wiki?curid=2798329", "title": "Negazione (linguistica)", "text": "Il procedimento linguistico della negazione serve a sostenere la falsit\u00e0 di un elemento del discorso o un intero enunciato tramite un elemento come un avverbio o locuzione. Il fatto di negare implica quindi l'espressione della non esistenza di qualcosa o il non persistere di un evento o di una situazione. La negazione si oppone all'affermazione all'interno della categoria grammaticale talvolta chiamata \"polarit\u00e0\".\nLa negazione \u00e8 un fenomeno che pertiene solo al codice di comunicazione umana naturale ed ai formalismi logico-matematici. Recenti studi hanno messo in relazione la negazione con l'attivit\u00e0 neuronale dell'encefalo.\nLa portata della negazione.\nSenza dubbio, la negazione pu\u00f2 coinvolgere tutto l'enunciato. Di importanza cruciale \u00e8 per\u00f2 il problema dell'oggetto preciso della negazione, che non deve necessariamente corrispondere alla frase intera. Ad esempio, un'asserzione come:\n\u00e8 passibile di diverse interpretazioni:\nIn questi casi, l'oggetto della negazione abbraccia spesso solo un ambito ristretto dell'enunciato, chiamato appunto \"portata\" (in inglese \"scope\").\nDoppia negazione.\nConsiderando l'aspetto logico della negazione, possiamo indicare con A un'affermazione la cui negazione \u00e8 \u00acA (non-A). Secondo la logica classica la negazione di non-A (\u00ac\u00acA) equivale ad A. Da questo principio deriva peraltro la locuzione latina \"duplex negatio affirmat\". Il principio ha valore nelle lingue dell'informatica. Nelle diverse lingue naturali, invece, la doppia negazione pu\u00f2 avere talvolta un valore negativo, qualche altra positivo, problema questo legato anche alla portata della negazione (\"scope\"). Fondamentale resta inoltre il fatto che anche nel secondo caso, quello di un valore positivo, la negazione della negazione non coincide con l'affermazione corrispondente. Noteremo ad esempio che gli enunciati:\nnon sono identici tra di loro e per questo non possono essere scambiati in qualsiasi contesto.\nNegazione preverbale e negazione postverbale.\nQuando l'oggetto della negazione \u00e8 un verbo, si distingue in genere a seconda della posizione dell'operatore della negazione all'interno della frase. Per l'italiano, si tratta dell'avverbio \"non\", il quale viene anteposto al verbo:\nAltri idiomi prevedono invece che la negazione venga posposta al verbo. Si parler\u00e0 in questi casi di negazione \"preverbale\" e negazione \"postverbale\". La negazione postverbale \u00e8 molto usata nei dialetti del Nord Italia:\nDi seguito si presentano alcuni tipi di negazione preverbale e postverbale.\nInglese.\nLa negazione si forma in inglese usando il verbo ausiliare \"do\", accompagnato dalla particella negativa \"not\". Ad esempio, per \"to go\" ('andare') avremo:\ndove \"do not\" pu\u00f2 essere contratto in \"don't\". Dato che \"not\" \u00e8 posposto all'ausiliare, si parla piuttosto di negazione postverbale.\nL'ausiliare \"do\" si usa per la negazione di tutti i verbi, eccetto \"to be\" ('essere'); il suo uso \u00e8 inoltre facoltativo per \"to have\" ('avere') e per alcune forme fissate dall'uso nel caso di verbi modali, come per esempio \"she needn't go\" ('lei non ha bisogno di andare'). \"Not\" viene quindi a trovarsi in posizione intermedia tra l'ausiliare coniugato \"do\" e l'infinito del verbo cui \u00e8 legata la negazione.\nTuttavia, le cose non sono sempre state cos\u00ec. Ai tempi del medio inglese la negazione poteva essere combinata a qualsiasi verbo; quella che veniva a formarsi era chiaramente una struttura di negazione postverbale:\nUn tempo era anche diffuso l'uso della doppia negazione come rafforzativo:\nOggi, l'uso della doppia negazione verbale viene di solito evitato per evitare equivoci. Al posto di \"no\", che corrisponde all'incirca all'italiano \"nessuno\" si preferisce \"any\", il quale ha valore neutrale:\nNella lingua di tutti i giorni, \u00e8 facile che la combinazione tra l'ausiliare \"do\" e la negazione \"not\" perda le sue caratteristiche originali, e che il verbo \"do\" non venga pi\u00f9 coniugato. Avremo quindi:\nal posto del corretto:\nLa prima forma, usata per trascuratezza o scelta deliberatamente per dare un tono particolare all'enunciato, \u00e8 apprezzata in casi particolari anche da persone colte (es. licenze poetiche). In questo caso, \u00e8 possibile dire che la combinazione \"don't\" si avvicina al \"non\" italiano per formare una sorta di negazione preverbale (Sturm, vedi bibliografia).\nTedesco.\nLa negazione \"nicht\", che corrisponde in tedesco all'italiano \"non\", viene posposta al verbo:\n\"Bin\" \u00e8 la forma verbale del verbo \"sein\" ('essere'), mentre \"nicht\" \u00e8 la negazione: dato che il verbo precede la negazione, l'ordine \u00e8 inverso rispetto a quello valido in italiano.\nLo stesso discorso riguarda altre forme di negazione. Ad esempio, in tedesco esiste la combinazione tra negazione e articolo indeterminativo. L'indeterminativo femminile \"eine\", ad esempio, dispone di un corrispondente negativo: \"keine\". Questo viene posposto:\nIl tedesco \"keine\" pu\u00f2 essere reso in italiano con \"non\" o con l'aggettivo \"nessuno\"/\"nessuna\".\nOltre a \"ja\" e \"nein\" ('s\u00ec' e 'no'), il tedesco prevede l'esistenza dell'avverbio \"doch\", che si usa per rispondere affermativamente ad una domanda negativa:\nFrancese.\nNella lingua francese, la negazione verbale si ottiene con un circonfisso: questo significa che il verbo viene contemporaneamente preceduto e seguito da due elementi di negazione, \"ne\" e \"pas\". Risulta dunque difficile parlare di una negazione puramente preverbale o postverbale.\nSi tratta dunque di una negazione discontinua, che segue la stessa struttura delle negazioni doppie come si ritrovano in italiano e genera valore negativo:\nNella lingua parlata, tuttavia, si assiste alla graduale affermazione della negazione postverbale, con caduta del \"ne\" e con uso del \"pas\" dopo il verbo. \u00c8 infatti \"pas\" l'elemento principale della negazione, che viene semplicemente introdotta e preparata dal \"ne\", la cui caduta \u00e8 un fenomeno particolarmente vistoso in alcune frasi usate nella lingua di tutti i giorni (i cosiddetti \"groupes fig\u00e9s\", cio\u00e8 'gruppi fissi'):\nLe strutture diventano quindi prettamente postverbali. Si tratta comunque di forme non ammesse nei registri pi\u00f9 formali (il \"registre soutenu\"), come il parlato pi\u00f9 curato o lo scritto.\nLa caduta di \"ne\" si osserva anche in concomitanza di altri termini di negazione (\"jamais\", \"rien\"):\nL'omissione del \"pas\" \u00e8 invece rarissima. Si tratta di una sorta di latinismo, sopravvissuto in concomitanza con l'uso di alcuni verbi come \"oser\":\noppure nella negazione fraseologica:\nItaliano.\nLa lingua italiana ha ereditato la struttura preverbale latina, per cui il \"non\" precede il verbo:\nNon corrisponde alle regole del latino il principio secondo il quale la doppia negazione costituisce affermazione (\"duplex negatio affirmat\"): la doppia negazione \"non... mai\" ha infatti valore negativo, fenomeno che si verifica con numerosi altri avverbi o aggettivi di negazione:\nL'avverbio \"mica\", utilizzato per contraddire con grande enfasi qualcosa che altri potrebbero aver detto o pensato (presupposizione), pu\u00f2 avere anche valore dubitativo ed \u00e8 utilizzato solo nell'italiano parlato. \"Punto\" \u00e8 invece un rafforzativo il cui uso \u00e8 ormai raro, fatto salvo in alcune regioni (essenzialmente in Toscana).\nLa logica della doppia negazione potrebbe essere spiegata considerando \"niente\", \"nessuno\" e simili come elementi situati al di fuori della portata della negazione introdotta da \"non\". Dato che essi non vengono negati, il loro ruolo nell'enunciato continua a contribuire ad un valore negativo.\nVa inoltre ricordato che diverse di queste negazioni hanno anche valore positivo o perlomeno neutrale:\nLa negazione con operatori come \"nessuno\", \"nulla\", \"mai\" oppure \"mica\" pu\u00f2 essere anche preverbale; in questo caso, si rinuncer\u00e0 al procedimento della doppia negazione:\nSi rinuncia al meccanismo della doppia negazione anche in alcune locuzioni fisse (\"questo \u00e8 niente\") e in alcuni casi negli italiani regionali del nord.\nPer quanto riguarda gli operatori \"no\" e \"s\u00ec\", il loro status in linguistica \u00e8 oggetto di analisi contrastanti tra di loro. Possono essere utilizzati come avverbi, ma anche come aggettivi, sostantivi o pronomi.\nLa negazione della quantit\u00e0 minima.\nA partire dal latino, la struttura della negazione nelle lingue romanze ha subito trasformazioni anche radicali. Di interesse per questi sviluppi storici \u00e8 il fatto che diverse parole oggi negative come \"mica\", \"punto, nessuno\" oppure i francesi \"rien, point\" e \"pas\" hanno in comune il fatto di indicare una quantit\u00e0 minima, anche se da aree semantiche specifiche originariamente diverse:\nDiverse di queste parole avevano in origine un significato positivo, ma hanno trovato un impiego specializzato nella negazione accompagnata dal francese \"ne\" oppure dall'italiano \"non\". \nIl procedimento retorico che ha generato questo meccanismo \u00e8 semplice. Si trattava, in origine, di prendere in considerazione la minima quantit\u00e0 possibile e di negarla allo scopo di negare il tutto, come si fa anche oggi nel linguaggio quotidiano:\nSimilmente: \"non c'\u00e8 ombra di dubbio\"; \"non ne ho la pi\u00f9 pallida idea\"; \"neanche per sogno\"; \"non voglio sentire volare una mosca\".\nAnche nelle lingue germaniche \u00e8 accaduto qualcosa di simile. Le negazioni inglese \"not\", tedesco \"nicht\", nederlandese \"niet\" derivano in ultima analisi da un'espressione del tipo \"ne/no wiht\" che letteralmente significava 'non una sola entit\u00e0'. La loro funzione era quella di rinforzare la negazione.\nTanto in italiano quanto in francese, comunque, espressioni come \"mica\" hanno ormai un significato negativo anche se occorrono da sole. \u00c8 proprio in questo modo che la negazione francese con \"ne\" e \"pas\" si \u00e8 generata intorno al XIII secolo: \"pas\" corrispondeva in origine all'italiano \"passo\" e indicava la quantit\u00e0 minima di distanza (si \u00e8 stabilita a partire da enunciati del tipo \"non faccio un solo passo\").\nDiversi tipi di negazione.\nNon sempre la negazione viene espressa mediante un elemento unico. Spesso all'interno di una stessa lingua vi sono negazioni diverse a seconda del tipo di frase che viene negata. Per esempio, possono esservi negazioni diverse per le frasi assertive (dichiarative) e quelle ingiuntive (vetitive), oppure per le frasi verbali e quelle nominali.\nAd esempio, in greco antico, la negazione delle frasi assertive era \u03bf\u1f50, \u03bf\u1f50\u03ba, mentre per vietare si usava \u03bc\u03ae. Analoga distinzione era presente nelle lingue semitiche, ad esempio accadico \"l\u0101\" (dichiarative) vs. \"ai\" (vetitive), ebraico \"l\u00f4\" vs. \"'al\". Una netta differenziazione tra negazione di frasi nominali e negazione di frasi verbali si ha di norma in berbero. Ad esempio cabilo \"wer\", \"ur\" + verbo [+ negazione posposta \"ara\"], rispetto a \"ma\u010d\u010di (d)\" + nome, aggettivo, frase nominale (\"non \u00e8...\") o \"ulac\" negazione di esistenza (\"non c'\u00e8...\").\nUn esempio di lingua con un complesso sistema di particelle negative \u00e8 l'arabo classico, dove si ha:\nAltri mezzi per esprimere la negazione.\nIn diverse lingue del mondo la negazione non viene solo espressa mediante particolari particelle, ma pu\u00f2 esserlo anche mediante l'uso di particolari forme \"negative\" del verbo. Un fenomeno del genere \u00e8 regolare in berbero, dove accanto al \"perfetto\" esiste di regola anche un \"perfetto negativo\" di uso (quasi) esclusivo per la negazione (meno diffuso nei parlari odierni, ma un tempo presente ovunque era anche un \"imperfettivo negativo\"). Va detto che normalmente il verbo negativo, bench\u00e9 indispensabile per la grammaticalit\u00e0 della frase, non \u00e8 l'unico indice della negazione, ed \u00e8 solitamente accompagnato da una particella negativa. Esistono per\u00f2 alcuni casi in cui la forma negativa \u00e8 sufficiente a distinguere la frase negativa da quella positiva. Per esempio, cabilo \"mazal ye\u1e6d\u1e6des\" \"dorme ancora\" vs. \"mazal ye\u1e6d\u1e6dis\" (perfetto negativo) \"non dorme ancora\"."}
{"id": "2798333", "revid": "729019", "url": "https://it.wikipedia.org/wiki?curid=2798333", "title": "Jean-Philippe-Eug\u00e8ne de M\u00e9rode-Westerloo", "text": "Biografia.\nAppartenente ad una nobile famiglia di lingua vallona e di antiche tradizioni militari: unico figlio sopravvissuto all'infanzia di Maximilian de M\u00e9rode e Isabella-Margaretha de M\u00e9rode, rimase orfano del padre ad un anno. La madre si rispos\u00f2 con il duca di Hollstein-Retwisch, un generale che lo istrad\u00f2 alla carriera militare; all'et\u00e0 di cinque anni fu presente all'assedio di Orano, nell'odierna Algeria.\nDurante le guerre che si svolsero nei Paesi Bassi del Sud Jean-Philipphe mut\u00f2 schieramento alcune volte per conservere i propri domini. Dapprima lui ed il suo \"Regiment of Westerloo\" (reggimento di cavalleria vallonica di servizio nell'esercito austriaco di cui era colonnello dal 1692) militarono con Guglielmo III d'Inghilterra e Carlo II di Spagna, che lo cre\u00f2 cavaliere dell'Ordine del Toson d'oro.\nDurante la guerra di successione spagnola si schier\u00f2 con il nuovo sovrano Filippo V di Spagna dei Borbone di Francia, e quindi combatte con i franco-bavaresi sotto Massimiliano II Emanuele di Baviera, nuovo Governatore dei Paesi Bassi spagnoli, ed ebbe un ruolo nella Battaglia di Ekeren nel 1703. Per il suo carattere spigoloso ebbe cattivi rapporti con il principe Eugenio di Savoia e con il marchese de Pri\u00e9.\nNel 1704 si distinse durante l'assedio di H\u00f6chstadt, contro le truppe del generale francese Tallard e successivamente partecip\u00f2 alla Battaglia di Blenheim con i francesi, sotto il comando di Camille d'Hostun, duca di Tallard e Ferdinand de Marsin: fu una terribile sconfitta e M\u00e9rode si salv\u00f2 a stento.\nIn seguito si ritir\u00f2 a vita privata tra i suoi castelli a Westerlo, Pietersheim e Schloss M\u00e9rode, pur servendo i nuovi sovrani dei Paesi Bassi austriaci: Giuseppe I e Carlo VI: abbandon\u00f2 la vita militare nel 1717 con il grado di Feldmaresciallo e nel 1726 ricevette il collare di Cavaliere del Toson d'Oro.\nMatrimoni e discendenza.\nSpos\u00f2 nel 1701 a Bayonne Maria Teresa Pignatelli, figlia di Nicol\u00f2 Pignatelli, Vicer\u00e9 di Sardegna: dei tre figli della coppia solo Isabella Maria sopravvisse all'infanzia e spos\u00f2 il conte Czernin.\nRimasto vedovo il 9 agosto 1718, spos\u00f2 il 29 settembre 1721 Carlotta di Nassau-Hadamar (1703\u20131740), figlia di Francesco Alessandro di Nassau-Hadamar, dalla quale ebbe sei figli:\nMemorie.\nJean-Philippe-Eug\u00e8ne de M\u00e9rode-Westerloo \u00e8 soprattutto ricordato per le sue memorie, pubblicate dal nipote e fonte importante per lo studio della battaglia di Blenheim, vista dalla parte dello sconfitto."}
{"id": "2798334", "revid": "15756", "url": "https://it.wikipedia.org/wiki?curid=2798334", "title": "Restitutore analitico", "text": "Restitutore analitico.\nIl restitutore analitico rappresenta il primo passo verso quello digitale. Le immagini fotografiche sono ancora analogiche, ma le coordinate rilevate da esse vengono elaborate dal calcolatore. I vantaggi sono facilmente immaginabili, a partire dal disegno fornito, che nel restitutore analogico era su un foglio di materiale inestensibile, mentre in quello analitico era su dischetto e si parlava di \"disegno numerico\". Le elaborazioni dei dati numerici era funzione della fantasia di chi li utilizzava, ma si profilavano gi\u00e0 i primi rischi. Per esempio, la scala del disegno ottenuto nella restituzione dipende dalla \"scala-fotogramma\", cio\u00e8 dalla scala approssimativa con cui un oggetto \u00e8 rappresentato sul fotogramma. In pratica, volendo esagerare, su di una fotografia aerea ripresa ad altissima quota, ad esempio con scala-fotogramma 1:100.000, non si pu\u00f2 fare una restituzione in scala 1:500, proprio perch\u00e9 i particolari richiesta da questa scala non sono apprezzabili sulla prima.Se si ngrandisce fotograficamente una carta topografica 1:25.000 alla scala 1:10.000, l'operazione (da non farsi mai) viene notata, ma una restituzione analitica pu\u00f2 essere portata a qualsiasi scala senza che sul grafico se ne abbia traccia.\nWild Aviolyt AC1.\nIn fotografia \u00e8 riportada l'immagine di copertina, negli anni '80, del sistema universale di stereorestituzione analitica, assistito da calcolatore, Wild Aviolyt AC1, con tavolo automatico Aviotab TA2. In costi lievitavano notevolmente, infatti si passava dai 100.000.000 dell'autografo Wild A40 ai 600.000.000, ma era sufficiente provare ad utilizzarlo per dare tutte le giustificazioni possibili.\nConcepito per la restituzione di fotogrammi fino al formato 23x23cm (fotogrammi aerei), ottenuti con qualsiasi distanza principale e inclinazione, consente di correggere, per mezzo del calcolatore ed una serie di programmi, gli errori dovuti alla distorsione dell'obiettivo, alla deformaziome del film, alla rifrazione ed alla curvatura terrestre. L'operatore pu\u00f2 guidare la marca mobile luminosa per mezzo di comandi micrometrici:\nPer citare solo altri vantaggi:\nSi potrebbe ancora continuare, ma l'arrivo di questo tipo di restitutore, come tutte le novit\u00e0, suscitava entusiasmo in alcuni e diffidenza in altri."}
{"id": "2798336", "revid": "124608468", "url": "https://it.wikipedia.org/wiki?curid=2798336", "title": "Riforma Gelmini", "text": "Come riforma Gelmini si indica comunemente l'insieme degli atti normativi della Repubblica Italiana \u2013 emanati durante il governo Berlusconi IV \u2013 durante la permanenza in carica del Ministro dell'istruzione, dell'universit\u00e0 e della ricerca Mariastella Gelmini, riguardanti il settore dell'istruzione in Italia.\nEmanati tra il 2008 ed il 2010, modificarono profondamente la riforma Moratti del 2003.\nSinossi generale.\nAlcuni interventi, contenuti invero in alcuni articoli della legge 6 agosto 2008, n. 133, sono proseguiti con la legge 30 ottobre 2008 n. 169, il cui scopo principale \u00e8 quello di riformare l'intero sistema scolastico italiano.\nLa riforma della scuola dell'obbligo \u00e8 entrata in atto il 1\u00ba settembre 2009 per la scuola primaria e secondaria di primo grado, mentre per la scuola secondaria di secondo grado il 1\u00ba settembre 2010. Per quanto riguarda l'universit\u00e0, la legge 240/2010, promulgata il 30 dicembre dello stesso anno, \u00e8 in vigore dal 1\u00ba gennaio 2011.\nGli atti normativi.\nLegge 6 agosto 2008, n. 133.\nIl decreto-legge 25 giugno 2008, n. 112 (\"Disposizioni urgenti per lo sviluppo economico, la semplificazione, la competitivit\u00e0, la stabilizzazione della finanza pubblica e la perequazione tributaria\"), in seguito legge 6 agosto 2008, n. 133, sebbene riguardasse principalmente la finanza pubblica, includeva anche alcuni provvedimenti per il settore scolastico e universitario (in particolare agli articoli 15, 16, 17, 64 e 66).\nLegge 30 ottobre 2008, n. 169.\nIl decreto-legge 1\u00ba settembre 2008, n. 137 (\"Disposizioni urgenti in materia di istruzione e universit\u00e0\"), in seguito legge 30 ottobre 2008, n. 169 \u00e8 un atto normativo adottato il 30 ottobre 2008 che contiene una serie di modifiche inerenti al sistema della pubblica istruzione italiano. Questo decreto, tuttavia, riguard\u00f2 essenzialmente le scuole primarie (ex elementari) e secondarie (ex medie e superiori): le principali novit\u00e0 in materia di istruzione universitaria erano contenute nella finanziaria triennale (legge 133/2008) e nel successivo decreto sulle universit\u00e0.\nLegge 9 gennaio 2009 n. 1.\nIl decreto legge 10 novembre 2008 n. 180 (\"Disposizioni urgenti per il diritto allo studio, la valorizzazione del merito e la qualit\u00e0 del sistema universitario e della ricerca\"), in seguito legge 9 gennaio 2009, n. 1, pubblicata nella Gazzetta Ufficiale n. 6 del 9 Gennaio 2009.\nLegge di conversione, del decreto legge 10 novembre 2008 n. 180. La legge, poi pubblicata nella Gazzetta Ufficiale n. 6 del 9 gennaio 2009, era rubricata sotto \"Disposizioni urgenti per il diritto allo studio, la valorizzazione del merito e la qualit\u00e0 del sistema universitario e della ricerca\".\nRegolamenti di riordino dei licei, degli istituti tecnici e degli istituti professionali emanati dal Presidente della Repubblica in data 15 marzo 2010 (Registrati alla Corte dei Conti in data 1 giugno 2010). Completati da Indicazioni Nazionali, Programmi e Linee Guida per i tre ordini di scuola superiore.\nLegge 30 dicembre 2010, n. 240.\nLa legge 30 dicembre 2010 n. 240 (\"Norme in materia di organizzazione delle universit\u00e0, di personale accademico e reclutamento, nonch\u00e9 delega al Governo per incentivare la qualit\u00e0 e l'efficienza del sistema universitario\"), pubblicata sulla Gazzetta Ufficiale del 14 gennaio 2011, \u00e8 entrata formalmente in vigore il 29 gennaio 2011. \u00c8 anche nota come disegno di legge S. 1905, ma in sede di approvazione parlamentare, il disegno di legge originario \u00e8 stato notevolmente modificato.\nLa legge modifica radicalmente tutto il sistema della \"governance\" dell'universit\u00e0 italiana, ridefinendo gli organi di governo universitari e dettando diverse disposizioni sul personale docente (professori e ricercatori). La norma, tuttavia, conteneva numerose deleghe al governo italiano all'emanazione di decreti per attuare i vari aspetti della riforma.\nDecreto ministeriale n. 17 del 22 settembre 2010.\nIl decreto ministeriale n. 17 del 22 settembre 2010 registrato alla Corte dei conti in data 20 gennaio 2011 determina i \"requisiti necessari dei corsi di studio\", richiesti per l'attivazione presso una universit\u00e0 in Italia.\nAree di intervento.\nInterventi trasversali.\nL'obbligo scolastico non subisce variazione: rimane \u00abobbligatoria l'istruzione per almeno 10 anni e riguarda la fascia di eta compresa tra i 6 e i 16 anni\u00bb riguardo alle disposizioni rivolte alle scuole primarie e secondarie (entrambi i gradi). Le ore scolastiche, che per motivi di forza maggiore (per es. i trasporti) potevano essere ridotte fino a 50 minuti, ritorneranno a essere ore effettive di 60 minuti.\nReintrodotto lo studio dell'educazione civica nelle scuole primarie e secondarie (entrambi i gradi), tramite la materia \"Cittadinanza e Costituzione\". I libri di testo adottabili sono solo quelli per cui l'editore si impegnava a non pubblicare nuove edizioni prima di cinque anni per la scuola primaria, e sei anni per la scuola secondaria di primo e secondo grado, salvo dispense integrative che si rendessero necessarie per l'ampliamento della materia oggetto di studio.\nScuola dell'obbligo.\nDocenti e professori.\nLa norma che prevedeva, a partire dal 2011, che i docenti migliori in via sperimentale in alcune scuole potessero ricevere un bonus di massimo \u20ac 7.000 come premio produttivit\u00e0 \u00e8 stata preclusa dalla finanziaria 2010 (d.l. n. 78/2010, convertito nella l.122/2010).\nScuola dell'infanzia.\nViene data alle famiglie la possibilit\u00e0 di anticipare l'iscrizione dei propri figli a 2 anni e mezzo (possibilit\u00e0 in realt\u00e0 gi\u00e0 prevista dalla precedente riforma).\nScuola primaria.\nReintroduzione della figura del maestro unico con orario di 24 ore settimanali, sostituendo nelle prime classi della primaria i tre docenti per due classi precedentemente previsti per il modulo.\n A causa della riduzione della spesa della legge 133/2008, si stabil\u00ec che \u00able istituzioni scolastiche della scuola primaria costituiscono classi affidate a un unico insegnante e funzionanti con orario di ventiquattro ore settimanali. Nei regolamenti si tiene comunque conto delle esigenze, correlate alla domanda delle famiglie, di una pi\u00f9 ampia articolazione del tempo-scuola\u00bb.\n Si introduce la valutazione numerica decimale nella scuola primaria, accompagnata da un giudizio sul livello di maturazione raggiunto.\nScuola secondaria di primo grado.\nParte dall'anno scolastico 2009/2010.\nSi reintroduce il metodo della valutazione numerica decimale nella scuola secondaria di primo grado.\nViene ridotto il monte orario, che passa da 33 a 30 ore settimanali, laddove desiderato, compatibilmente con le disponibilit\u00e0 di insegnanti in organico e in sostituzione delle due ore della seconda lingua, le famiglie potrebbero optare per un aumento di due ore settimanali per l'apprendimento dell'inglese passando da 3 a 5 (\"inglese potenziato\"), oppure utilizzare queste ore per corsi di italiano per studenti stranieri.\nViene introdotta la prova nazionale dell'Invalsi di italiano e matematica nell'esame finale di licenza media.\nPer poter essere promossi alla classe successiva \u00e8 necessario ottenere la sufficienza in tutte le materie.\nScuola secondaria di secondo grado.\nLa riforma \u00e8 stata attivata nell'anno scolastico 2010-2011, ed \u00e8 andata a pieno regime nell'anno scolastico 2014-2015.\nEssa prevede un drastico e pesante taglio delle ore di insegnamento negli Istituti tecnici e professionali, per quanto riguarda gli insegnamenti cosiddetti \"di indirizzo\" degli Istituti tecnici, come l'insegnamento della materia \"Tecnologie e disegno tecnico\" dove, a seguito della riforma, \u00e8 stata attuata la riduzione di 1/3 delle ore di lezione, e conseguentemente delle relative cattedre e quindi del personale docente.\nPer poter essere promossi alla classe successiva \u00e8 necessario ottenere la sufficienza in tutte le materie, ferma restando la sospensione del giudizio per chi non riesce ad ottenerla. Gli alunni sospesi nel giudizio, per essere ammessi alla classe successiva, devono recuperare le insufficienze entro l'inizio del nuovo anno scolastico.\nIl voto in condotta nelle scuole secondarie, mai abolito in precedenza, torna a fare media per concorrere a definire il giudizio finale dell'alunno in sede di promozione. Qualora uno studente non raggiungesse i sei decimi, non potr\u00e0 essere ammesso alla sezione successiva o al ciclo successivo.\nLa riforma prevede poi, in pagella, un unico voto di \"storia e geografia\" limitatamente al biennio (primo e secondo anno), e, come in precedenza, rimane unico durante tutto il quinquennio il voto di \"scienze naturali\", sempre composto dai moduli di biologia, chimica, scienze della terra\nUn altro importante cambiamento attuato riguarda l'intero comparto degli indirizzi, il quale era composto, prima del riordino, da oltre 800 corsi sperimentali, 200 progetti assistiti e tantissimi altri percorsi, opzioni e sperimentazioni autonome, diverse e distinte da scuola a scuola con quadri orari a scelta e indipendenti, di licei, istituti tecnici e professionali. Con l'attuazione della riforma questo viene completamente snellito, ridotto e tagliato drasticamente, e il tutto viene riordinato e semplificato a soli 20 indirizzi di ordinamento uguali, obbligatori e unitari per tutta l'Italia, venendo abolite definitivamente tutte le sperimentazioni, i progetti assistiti, le opzioni a scelta e i tirocini dei licei, istituti tecnici e professionali precedentemente esistenti.\nL'insegnamento della lingua inglese diventer\u00e0 obbligatorio per tutto il quinquennio (3 ore alle settimana, tranne nel liceo linguistico, dove si svolgono 4 ore nel biennio e 3 nel triennio), in ogni tipo di istituto superiore italiano esistente. L'insegnamento delle materie scientifiche (matematica, fisica, biologia, scienze naturali, disegno tecnico) viene anch'esso potenziato in alcuni specifici indirizzi ma depotenziato in altri.\nRiordino dei licei.\nTutte le sperimentazioni, i corsi autonomi e le opzioni sperimentali liceali vengono semplificati, riordinati e riportati in sei effettivi licei di ordinamento obbligatorio:\nNella maggior parte dei 6 licei riformati si studia una sola e unica lingua straniera (di fatto quasi sempre l'inglese) per tre ore la settimana dal primo al quinto anno, a eccezione nel liceo delle scienze umane con opzione \"economico-sociale\", nel quale si studia anche una seconda lingua straniera (al posto del latino), e del liceo linguistico, nel quale si studiano per tutto il quinquennio tre lingue straniere e la lingua latina nel biennio.\nRiordino degli istituti tecnici.\nCon il riordino degli istituti si passa da 10 settori e 39 indirizzi a 2 settori e 11 indirizzi. Le ore scolastiche passano da 36 (eventualmente anche da 50 minuti) a 32 (da un'ora effettiva). Le ore di laboratorio passano da 1.122 a 264 ore nel biennio e con 891 ore nel triennio. L'insegnamento della lingua inglese e delle scienze integrate (biologia, fisica, chimica) viene intensificato.\nL'impostazione sar\u00e0 2+2+1: durante il primo biennio si studiano materie comuni, mentre durante il secondo biennio si studiano la materie dell'indirizzo scelto. L'ultimo anno sono presenti tirocini, laddove disponibili. Il mondo scolastico e quello lavorativo vengono messi in stretto contatto, offrendo la possibilit\u00e0 agli studenti di fare tirocini, per introdurli al mondo del lavoro.\nRiordino degli istituti professionali.\nGli istituti professionali erano suddivisi in 5 settori con 27 indirizzi, mentre con la riforma vengono suddivisi in 2 macrosettori con 6 indirizzi. Come per gli istituti tecnici le ore verranno ridotte a 32 per settimana. Rispetto agli istituti tecnici avranno per\u00f2 pi\u00f9 autonomia, dal 25% al primo anno fino al 40% in quinta. Il quinquennio sar\u00e0 strutturato in due bienni e un quinto anno singolo. Saranno disponibili meno ore di laboratorio e tirocini esterni.\nUniversit\u00e0.\nL'art. 16 della legge 133/2008 prevede la facolt\u00e0 di trasformazione delle universit\u00e0 in fondazioni di diritto privato. La delibera di trasformazione \u00e8 adottata dal Senato accademico a maggioranza assoluta (comma 1). Le fondazioni universitarie sono enti non commerciali (c. 4), hanno autonomia gestionale, organizzativa e contabile (c. 8), e subentrano in tutti i rapporti attivi e passivi e nella titolarit\u00e0 del patrimonio dell'Universit\u00e0 (c. 2). Contestualmente alla delibera di trasformazione vengono adottati lo statuto e i regolamenti delle fondazioni universitarie. Detti regolamenti devono essere approvati dal Ministro dell'istruzione, dell'universit\u00e0 e della ricerca. Lo statuto pu\u00f2 prevedere l'ingresso nella fondazione universitaria di nuovi soggetti, pubblici o privati (c. 6). Resta fermo il sistema di finanziamento pubblico (c. 9). La vigilanza sulle fondazioni universitarie \u00e8 esercitata dal MIUR (c. 10), con il controllo della Corte dei Conti.\nLa legge 30 dicembre 2010 n. 240, che per diversi aspetti rimanda all'emanazione di decreti legislativi per l'attuazione, ha invece inciso profondamente sulla \"governance\" delle universit\u00e0 italiana, in particolare prevedendo una nuova composizione del senato accademico e del consiglio di amministrazione: viene definito un tetto massimo di componenti nei due organi (35 nel primo ed 11 nel secondo) e viene previsto l'obbligo di inserimento di soggetti esterni nei C.d.A.. Altre disposizioni sono l'introduzione di un sistema di contabilit\u00e0 economico-patrimoniale e la possibilit\u00e0 degli atenei di fondersi\nAbbiamo poi il superamento della tradizionale facolt\u00e0 universitaria e l'attribuzione al dipartimento universitario della didattica e della ricerca, con possibilit\u00e0 di istituire strutture di raccordo tra di essi, che comunque non possono essere superiori a 12.\nInfine abbiamo diverse disposizioni in materia del personale docente: la modifica della durata della carica di rettore per un massimo di 6 anni (non rinnovabile nella carriera accademica di un professore universitario); l'obbligo di stipulare contratti di assunzione dei ricercatori universitari della durata massima di 3 anni, prorogabile per una sola volta.\nIl decreto del MIUR n. 17 del 22 settembre 2010 determina i requisiti necessari dei corsi di studio, e causer\u00e0 un forte ridimensionamento dell'offerta formativa delle universit\u00e0 pubbliche.\nScuole di formazione e specializzazione.\nPer la SSIS e il COBASLID venne introdotto un criterio di reinserimento in graduatoria. Con la legge 169 la laurea in scienze della formazione primaria diventa abilitante all'insegnamento. Vengono introdotti nuovi criteri di accesso alle scuole di specializzazione di medicina.\nTagli a finanziamenti e posti di lavoro.\nL'insieme cumulativo dei provvedimenti correlati a questa riforma ha prodotto notevoli tagli ai finanziamenti per l'istruzione pubblica. Questi tagli, secondo quanto affermato dal presidente della Repubblica Italiana Giorgio Napolitano nel 2008, sarebbero giustificati dalla necessit\u00e0 di ridurre a zero il deficit pubblico italiano. Lo stesso Napolitano ha poi sostenuto nel 2010 che \u00ab\u00e8 necessario rivedere alcuni tagli che sono risultati indiscriminati\u00bb. Secondo il ministro Gelmini, invece, sono stati tagliati solamente gli sprechi.\nScuola primaria e secondaria.\nNel triennio dal 2008-2009 al 2010-2011 le classi sono calate di 10.617 unit\u00e0, nonostante il numero degli alunni in Italia non sia mai diminuito. Nel triennio 2008-2011 si \u00e8 effettuata l'eliminazione e il taglio netto di oltre 90.000 cattedre intere. Dal 2008-2009 al 2009-2010 hanno perso l'incarico ben circa 30.000 supplenti con incarichi annuali. Nel 2009 e nel 2010 sono diminuiti di 30.000 unit\u00e0 i posti per il personale non docente, e si \u00e8 verificato un taglio di ulteriori 14.000 posti nel 2011.\nUniversit\u00e0.\nSecondo fonti dello stesso ministero, nel 2010, \u00abrispetto all'anno precedente, la quota di stanziamenti assegnati per la ricerca universitaria \u00e8 diminuita di circa il 7%\u00bb.\nSecondo la stessa fonte ministeriale, \u00abl'Italia si colloca al di sotto della media dei 27 Paesi dell'Unione europea: stanziamo per la ricerca scientifica 12 euro in meno per abitante ed il rapporto rispetto al PIL \u00e8 di 0,10 punti percentuali inferiore. Inoltre: nel 2009 nei 27 Paesi dell'Unione europea si registra complessivamente un calo dell'1,15% degli stanziamenti per la ricerca rispetto all'anno precedente [...] ma questa riduzione riguarda principalmente la Spagna [...] e l'Italia (-1,6% milioni di euro e -4,1% milioni di euro). Ciononostante, in rapporto al PIL la Spagna mostra una propensione a investire in ricerca scientifica maggiore della nostra [...] e stanzia circa 8 euro per abitante in pi\u00f9 dell'Italia\u00bb\".\"\nPer il triennio 2012-14, relativamente al comparto Universit\u00e0, sono previsti tagli del 13% (fonte CUN). Nella stessa nota il CUN rileva come il ritardo nell'assegnazione dei finanziamenti renda difficoltosa per gli atenei la programmazione delle attivit\u00e0, dei servizi e degli investimenti (il Fondo di Finanziamento Ordinario per l'anno 2010 \u00e8 stato assegnato con Decreto pubblicato il 30 dicembre 2010).\nSecondo una stima della CGIL i tagli previsti per il 2012-14 dimezzeranno le risorse destinate ai servizi rivolti agli studenti, specie quelle risorse per Centri Universitari Sportivi, diritto allo studio e residenze studentesche. Queste stime si baserebbero su dati ufficiali, ma i redattori fanno notare che nel triennio 2008-2010 il Fondo di Finanziamento Ordinario effettivamente assegnato \u00e8 stato sempre inferiore a quello preventivato sulla carta e, se questo avvenisse anche negli anni futuri, i tagli risulterebbero ancor pi\u00f9 elevati.\nReazioni.\nAlle leggi 133/2008 e 137/2008.\nQuesto decreto, con le disposizioni inerenti alla scuola presenti in finanziaria, ha provocato un'ondata di manifestazioni di protesta sia da parte degli insegnanti, per quanto riguarda l'introduzione del maestro prevalente (ovvero del \"maestro unico\") nelle scuole primarie, sia da parte di molti studenti, che si oppongono al contenimento della spesa pubblica in materia di istruzione.\nIn alcuni casi alle manifestazioni sono seguite le occupazioni degli atenei e degli istituti scolastici.\nIl 30 ottobre 2008 \u00e8 stato indetto uno sciopero generale del comparto scuola a cui ha aderito circa l'80% dei lavoratori causando il blocco dell'attivit\u00e0 didattica nel 90% delle scuole italiane.\nLe contestazioni della cosiddetta Onda anomala studentesca non sono state ascoltate dai partiti politici della maggioranza, che hanno accusato gli studenti di essere disinformati e gli insegnanti di voler instaurare una semplice difesa corporativista.\nL'Italia dei Valori e l'allora segretario del Partito Democratico Walter Veltroni annunciarono la propria intenzione di indire un referendum per l'abrogazione della legge.\nIl d.d.l. diviene legge il 23 dicembre 2010 dopo l'approvazione da parte del Senato.\nAlla legge 240/2010.\nIl d.d.l. S.1905 \u00e8 stato approvato dal Senato il 29 luglio 2010 e, in forma modificata, il 30 novembre 2010 dalla Camera. \u00c8 stato approvato definitivamente in terza lettura dal Senato il 23 dicembre 2010 ed \u00e8 stato pubblicato sulla Gazzetta Ufficiale il 14 gennaio 2011 come 240/10. Il disegno di legge ha suscitato le proteste di molte componenti universitarie; dapprima dei ricercatori, che hanno annunciato la loro indisponibilit\u00e0 a carichi didattici non obbligatori, causando in molti casi lo slittamento dell'inizio delle lezioni.\nLa protesta si \u00e8 rapidamente estesa anche a categorie di docenti (specie gli associati) e, soprattutto, agli studenti, e si stava orientando verso forme di protesta pi\u00f9 eclatanti, come l'occupazione simbolica di monumenti e tetti di edifici.\nDopo le giornate di mobilitazione del 14 dicembre e del 21 dicembre 2010, il presidente della Repubblica, Giorgio Napolitano, ha incontrato una delegazione di studenti al Quirinale.\nRicorsi giurisdizionali.\nQuadri orari degli istituti tecnici e professionali.\nIl 1\u00ba ottobre 2010 il Consiglio di Stato ha bocciato la riduzione di ore nelle classi successive alla prima, negli indirizzi tecnici e professionali, in quanto esse non sono coinvolte nella riforma.\nPrecedentemente il sindacato SNALS aveva fatto ricorso al TAR chiedendo l'annullamento della riduzione del quadro orario per le classi successive alla prima, negli indirizzi tecnici e professionali. In quell'occasione il TAR aveva sospeso la decurtazione delle ore chiedendo al Ministero di agire \"motu proprio \"per ristabilire il giusto quadro orario. Il Ministero decise di ricorrere al Consiglio di Stato contro questa decisione."}
{"id": "2798342", "revid": "1305772", "url": "https://it.wikipedia.org/wiki?curid=2798342", "title": "Tualis", "text": "Tualis (\"Tualiis\" in friulano standard, \"Tualias\" in friulano carnico) \u00e8 la frazione pi\u00f9 elevata del comune di Comegli\u00e0ns, da cui dista circa 4\u00a0km, situata in Val Degano, ad un'altitudine di 918 m, nella regione alpina della Carnia, in provincia di Udine, in Friuli.\nDescrizione.\n\u00c8 collocata lungo la strada \"Panoramica delle vette\" (un percorso che si affaccia sui monti vicini come una sorta di lunghissimo balcone) e dalla sua posizione a mezza costa \u00e8 possibile godere di una suggestiva veduta sia della valle sottostante sia delle cime dei monti Crostis e Zoncolan. \nNell'abitato, la chiesa di San Vincenzo martire conserva una coppia di statue in legno (\"San Vincenzo\" e \"San Bernardino\") realizzate fra il 1525 e il 1530 dallo scultore Michael Parth di Brunico, accanto a vari \"ex voto\" di fattura popolare. Interessanti anche alcune costruzioni civili con le tipiche strutture rurali del '700.\nLa sera del 5 gennaio si svolge una delle tradizioni pi\u00f9 antiche della zona (testimoniata gi\u00e0 nel XIV secolo): il lancio \"das cidulas\" o \"t\u00eer des cidulis\": si tratta di un rito invernale, analogo ai fal\u00f2 dell'Epifania, durante il quale i \"cidulars\", i ragazzi celibi del posto, da un'altura non troppo vicina lanciano dei dischi di legno infuocati versoeil paese urlando la loro \"dedica\" beneaugurante, mentre un altro gruppo percorre l'abitato suonando e questuando casa per casa.\nTualis ha dato i natali a Don Pierluigi Di Piazza, attuale parroco di Zugliano e fondatore del Centro di accoglienza \"Ernesto Balducci\" di Zugliano. Nel 2007 la frazione di Tualis fu interessata dal passaggio della 17\u00aa tappa del Giro d'Italia che si concluse proprio in vetta allo Zoncolan con la vittoria di Gilberto Simoni."}
{"id": "2798344", "revid": "729019", "url": "https://it.wikipedia.org/wiki?curid=2798344", "title": "K\u00e1roly Batthy\u00e1ny", "text": "Biografia.\nK\u00e1roly J\u00f3zsef Batthy\u00e1ny era figlio del conte ungherese \u00c1d\u00e1m Batthy\u00e1ny e fratello di Lajos Batthy\u00e1ny, appartenente all'antica famiglia ungherese dei Batthy\u00e1ny, celebre gi\u00e0 dal 1500 e di antichissime tradizioni storiche.\nGiovanissimo il conte fu indirizzato alla carriera militare e come semplice ufficiale partecip\u00f2 a gran parte delle battaglie della Guerra austro-turca, al fianco di Eugenio di Savoia, distinguendosi a Peterwarden, Temesv\u00e1r e Belgrado.\nNel 1734 fu comandante militare delle province austriache sul Reno contro la Francia e nel 1737 contro i Turchi. Tra il 1739 e il 1740 fu inviato presso la corte di Berlino, da cui venne richiamato in seguito allo scoppio della Prima guerra di Slesia.\nDurante la Guerra di successione austriaca come comandante vinse le truppe coalizzate franco-bavaresi, ben superiori di numero, a Pfaffenhofen (15 aprile 1745), prendendo prigioniero il maresciallo S\u00e9gur che le guidava. Indi un\u00ec le proprie forze a quelle del Feldmaresciallo Ottone Ferdinando von Abensberg und Traun, sconfiggendo ancora i francesi e ricacciandoli oltre al Reno.\nNel 1746 fu aiutante di campo di Carlo Alessandro di Lorena in Belgio e prese parte alla Battaglia di Roucoux (1747). Sotto il comando del duca di Cumberland Guglielmo Augusto di Hannover esegu\u00ec un perfetto ripiegamento nella Battaglia di Lauffeldt.\nDopo la guerra fu aggregato alla nobilt\u00e0 austriaca da Maria Teresa, che lo insign\u00ec dell'Ordine di Maria Teresa; consigliere del principe ereditario e futuro imperatore Giuseppe II, ricopr\u00ec diversi incarichi d'amministrazione in Ungheria fino alla morte avvenuta a Vienna il 15 aprile 1772."}
{"id": "2798346", "revid": "767487", "url": "https://it.wikipedia.org/wiki?curid=2798346", "title": "Boldaji", "text": "Bold\u0101j\u012b (farsi \u0628\u064f\u0644\u0652\u062f\u0627\u062c\u06cc) \u00e8 il capoluogo della circoscrizione omonima dello shahrest\u0101n di Borujen, nella provincia di Chahar Mahal e Bakhtiari."}
{"id": "2798350", "revid": "1573940", "url": "https://it.wikipedia.org/wiki?curid=2798350", "title": "Gandoman", "text": "Gandom\u0101n (farsi \u06af\u0646\u062f\u0645\u0627\u0646) \u00e8 il capoluogo della circoscrizione omonima dello shahrest\u0101n di Borujen, nella provincia di Chahar Mahal e Bakhtiari. "}
{"id": "2798352", "revid": "287204", "url": "https://it.wikipedia.org/wiki?curid=2798352", "title": "Sundjata Keita", "text": ""}
{"id": "2798358", "revid": "1573940", "url": "https://it.wikipedia.org/wiki?curid=2798358", "title": "Faradonbeh", "text": "Far\u0101donbeh (farsi \u0641\u064e\u0631\u0627\u062f\u064f\u0646\u0628\u0647) \u00e8 una citt\u00e0 dello shahrest\u0101n di Borujen, circoscrizione Centrale, nella provincia di Chahar Mahal e Bakhtiari. "}
{"id": "2798361", "revid": "1543377", "url": "https://it.wikipedia.org/wiki?curid=2798361", "title": "Sudafrica ai XXI Giochi olimpici invernali", "text": "Il Sudafrica ha partecipato ai XXI Giochi olimpici invernali di Vancouver, che si sono svolti dal 12 al 28 febbraio 2010, con una delegazione di 2 atleti."}
{"id": "2798362", "revid": "1573940", "url": "https://it.wikipedia.org/wiki?curid=2798362", "title": "Farsan", "text": "F\u0101rs\u0101n (farsi \u0641\u0627\u0631\u0633\u0627\u0646) \u00e8 il capoluogo dello shahrest\u0101n di Farsan, circoscrizione Centrale, nella provincia di Chahar Mahal e Bakhtiari. "}
{"id": "2798364", "revid": "729019", "url": "https://it.wikipedia.org/wiki?curid=2798364", "title": "Carlo Maria Raimondo d'Arenberg", "text": "Biografia.\nGiovinezza e carriera militare.\nQuinto figlio del duca Leopoldo Filippo d'Arenberg e di Donna Maria Francesca Pignatelli, cominci\u00f2 la sua carriera militare durante la Guerra di Successione austriaca come capitano in un reggimento di cavalleria vallona agli ordini del padre, che era governatore e generalissimo dei Paesi Bassi Austriaci, divenendo nel 1743 colonnello del secondo reggimento di fanteria vallona. Guid\u00f2 queste truppe fino al 1745 quando divenne colonnello del reggimento del Baden-Baden; l'anno seguente divenne Maggior Generale e nel 1748 svolse un importante ruolo nella difesa di Maastrich contro i francesi.\nMatrimonio.\nNel 1748 aveva sposato la contessa Luisa Margherita von der Mark und Schleiden, figlia del governatore di Liegi Ludwig Graf von der Mark und Schleiden, dalla quale aveva avuto cinque figli.\nGran Bal\u00ec dell'Hainaut.\nGi\u00e0 \"Grand-Bailli\" dell'Hainaut e Mons dal 1740, fu attivo nella Boemia durante la prima fase della Guerra dei Sette Anni: partecip\u00f2 alla battaglia di Praga e a quelle che seguirono. Nel 1758 fu promosso Feldzeugmeister e il 14 ottobre di quell'anno svolse un ruolo cruciale nella vittoriosa battaglia di Hochkirch come comandante dell'ala destra dell'esercito austriaco, guadagnandosi la Gran Croce dell'Ordine Militare di Maria Teresa\nFeldmaresciallo.\nNel 1759 guid\u00f2 svariate truppe e fu sconfitto presso Dresda il 29 ottobre dalle forze prussiane guidate dal generale Wunsch. Ricevette un solenne elogio per la sua azione nella Battaglia di Torgau il 3 novembre 1760, che si concluse con una sconfitta e dove egli venne gravemente ferito. Ci\u00f2 signific\u00f2 la fine della sua carriera militare attiva. Fu creato nel Geheimrat e Feldmaresciallo l'anno dopo.\nDiscendenza.\nIl duca Carlo Maria Raimondo e Luisa Margherita von der Mark und Schleiden ebbero cinque figli:"}
{"id": "2798366", "revid": "767487", "url": "https://it.wikipedia.org/wiki?curid=2798366", "title": "Cile ai XXI Giochi olimpici invernali", "text": "Il Cile ha partecipato ai XXI Giochi olimpici invernali di Vancouver, che si sono svolti dall'12 al 28 febbraio 2010, con una delegazione di 3 atleti."}
{"id": "2798367", "revid": "116944", "url": "https://it.wikipedia.org/wiki?curid=2798367", "title": "Santa Maria Apparente", "text": ""}
{"id": "2798371", "revid": "1573940", "url": "https://it.wikipedia.org/wiki?curid=2798371", "title": "Baba Heydar", "text": "B\u0101b\u0101 Heydar (farsi \u0628\u0627\u0628\u0627\u062d\u06cc\u062f\u0631) \u00e8 una citt\u00e0 dello shahrest\u0101n di Farsan, circoscrizione Centrale, nella provincia di Chahar Mahal e Bakhtiari. "}
{"id": "2798376", "revid": "203463", "url": "https://it.wikipedia.org/wiki?curid=2798376", "title": "Josef Sz\u00e9n", "text": ""}
{"id": "2798377", "revid": "1543377", "url": "https://it.wikipedia.org/wiki?curid=2798377", "title": "Giamaica ai XXI Giochi olimpici invernali", "text": "La Giamaica ha parteciperato ai XXI Giochi olimpici invernali di Vancouver, che si sono svolti dal 12 al 28 febbraio 2010, con una delegazione composta da un solo atleta."}
{"id": "2798378", "revid": "729019", "url": "https://it.wikipedia.org/wiki?curid=2798378", "title": "Alfred von Neipperg", "text": "Fu Rittmeister e gentiluomo di camera dell'imperatore Francesco I d'Austria. Nel 1840 divenne genero del re del W\u00fcrttemberg Guglielmo I e maggior generale di quel regno. Dal 1829, anno della morte del padre, fino alla sua morte, fu a capo della famiglia Neipperg.\nBiografia.\nEra il figlio primogenito del generale austriaco conte Adam Albert von Neipperg e della prima moglie, la contessa Teresa Pola di Treviso.\nDopo la morte del padre, stette a capo dei Conti von Neipperg e ricevette nel 1831 dal re del W\u00fcrttemberg Guglielmo I, secondo l'antico stile feudale, assieme ai fratelli Ferdinand (1809\u20131843), Gustav (1811\u20131850) e Erwin von Neipperg (1813\u20131897), il paese di Schwaigern con gli annessi, Burg Neipperg, il territorio di caccia a Kleingartach, B\u00f6nnigheim e Erligheim come anche beni in Schwaigern e una foresta presso Neipperg. Nel 1833 lui e i suoi fratelli chiusero un fedecommesso sulla successione, che dava tutta la propriet\u00e0 al primogenito e regolava la successione in caso di cessazione di una linea di discendenti.\nEgli e i suoi fratelli facevano parte, come gi\u00e0 in precedenza loro padre, delle forze militari austriache. Nel 1834 Alfred von Neipperg divenne Rittmeister e comandante del 9\u00ba reggimento ussari e K\u00e4mmerer (gentiluomo di camera) dell'imperatore Francesco I d'Austria.\nDal 1838 inizi\u00f2 a liberare il comune dei vincoli feudali, sua moglie si interess\u00f2 alla beneficenza e rese possibile con una donazione, il restauro della Stadtkirche Schwaigern, la chiesa principale della citt\u00e0.\nNel 1843 acquist\u00f2 la tenuta dello Schloss Stocksberg a Stockheim, nel 1846, il sottostante mulino a Schwaigern, da cui successivamente lo Schloss Schwaigern fu rifornito di acqua di sorgente, e con quest'acqua von Neipperg pot\u00e9 coltivare in serra, nel parco del castello, le piante tropicali.\nDal 1836, il conte Alfred ebbe un seggio ereditario nella \"Kammer der Standesherren\" (Camera alta del W\u00fcrttemberg).\nPoich\u00e9 i fratelli Ferdinando e Gustav erano gi\u00e0 morti senza figli, quando Alfred, anche lui senza discendenti, si ammal\u00f2 negli anni 1850, gli affari della casa passarono al fratello minore Erwin. Alfred von Neipperg \u00e8 sepolto nella tomba di famiglia dei Conti di Neipperg nel cimitero di Massenbachhausen.\nMatrimoni.\nIl 19 ottobre 1835 spos\u00f2 la contessa italiana Giuseppina Grisoni che lo lasci\u00f2 vedovo, senza figli, solo due anni dopo.\nIl 19 marzo 1840 spos\u00f2 la principessa Maria Federica (1816\u20131887), figlia di Guglielmo I di W\u00fcrttemberg, e di conseguenza von Neipperg entr\u00f2 nell'esercito del W\u00fcrttemberg, dove venne nominato maggiore generale."}
{"id": "2798379", "revid": "1573940", "url": "https://it.wikipedia.org/wiki?curid=2798379", "title": "Juneqan", "text": "J\u016bneq\u0101n (farsi \u062c\u0648\u0646\u0640\u0650\u0642\u0627\u0646) \u00e8 una citt\u00e0 dello shahrest\u0101n di Farsan, circoscrizione Centrale, nella provincia di Chahar Mahal e Bakhtiari. "}
{"id": "2798380", "revid": "767487", "url": "https://it.wikipedia.org/wiki?curid=2798380", "title": "Le lagrime del figliol prodigo", "text": "Le lagrime del figliol prodigo (in croato: \"Suze sina razmetnoga\") \u00e8 il titolo di un poema religioso dello scrittore raguseo Giovanni Gondola (Ivan Gunduli\u0107), stampato a Venezia nel 1622.\nL'autore trae ispirazione dalla parabola del figliol prodigo, narrata nel vangelo secondo Luca.\nIl poema comprende tre lamenti (pla\u010d): \"Il peccato\" (Sagrje\u0161enje), \"Il ravvedimento\" (Spoznaja) e \"Il pentimento\" (Skru\u0161enje).\nLa concezione della vita espressa nell'opera \u00e8 pienamente barocca.\nDifferenze dal Vangelo.\nNel Vangelo la parabola \u00e8 raccontata in una ventina di righe, mentre Gondola compone 1332 versi. \nNell'originale, inoltre, il figlio sperpera tutte le sue ricchezze in una generica ricerca del piacere; qui viene spinto dall'amore per una donna, che cerca di conquistare colmandola di doni preziosi.\nInfine, viene tralasciata la parte conclusiva della parabola, nella quale compare il fratello maggiore. Perci\u00f2 cambia in parte anche la morale; mentre nel finale il Vangelo si rivolge ai giusti, esortandoli a far festa per le pecorelle ritrovate, Gondola si limita al peccatore, evidenziando la bont\u00e0 di Dio, che perdona chi si pente sinceramente.\nRiassunto.\nIl peccato.\nIl figlio piange amaramente i propri peccati, invocando le Persone della SS. Trinit\u00e0. Si rivolge poi a tutti gli uomini, esortandoli a fuggire il peccato. Ripensa ai tempi in cui viveva nella casa paterna e godeva del lusso sfrenato, menando una vita disordinata. Ora, invece, si ritrova solo ed affamato in terra ignota, la montagna \u00e8 la sua dimora, i porci i suoi compagni, e la fredda pietra il suo guanciale. \nAccecato dalla bellezza di una donna dall'avidit\u00e0 insaziabile, ha sperperato tutti i suoi averi nel vano tentativo di conquistarla, incorrendo cos\u00ec nella rovina materiale e spirituale.\nIl ravvedimento.\nIl figlio spera di morire di fame o di venir divorato dalle fiere, ma neanche le bestie gli si avvicinano, essendo egli impuro. Riflette sulla bellezza, fonte dei suoi mali, e la paragona ad un albero che cresce e si espande senza dar frutti, facendo solo tanta ombra. Si ravvede, prende coscienza della gravit\u00e0 dei suoi errori. I capelli dorati di una volta sono ora serpi che mordono, il volto un tempo ricoperto di rose \u00e8 ora erbaccia, le labbra di miele sono veleno. Sedotto dalla giovent\u00f9, dalla libert\u00e0 e dalla brama di piaceri carnali, ha abbandonato il paese natio, ha vagato per terre lontane in cerca della felicit\u00e0, trovandovi invece angoscia e dolore. Con la sua vita, egli \u00e8 testimone di un mondo fondato su estremit\u00e0 opposte che si alternano; tutto ci\u00f2 che \u00e8 bello cela un orrore, tutto ci\u00f2 che inizia finisce. Nulla dura, tutto \u00e8 effimero e cade nell'oblio. \nPensa poi alla morte terrena, che per\u00f2 \u00e8 ben poca cosa rispetto alla morte dell'anima, che priva l'uomo della salvezza eterna. \nL'anima del figlio anela alla purezza e teme le pene infernali.\nIl pentimento.\n\u00c8 descritta la potenza di Dio, che pur potendo operare ogni genere di miracoli, non viola la libert\u00e0 dell'uomo. Il figlio ha vissuto da peccatore, ma ora si pente: \u00e8 avvenuto il pi\u00f9 grande miracolo, la conversione di un peccatore.\nEgli cade a terra piangendo e confessa le proprie colpe. Riflette sulla bont\u00e0 di Dio, che per l'uomo cre\u00f2 il mondo, procurandogli da mangiare e da bere, concedendogli autorit\u00e0 sul mondo animale e vegetale, dotandolo di ragione per discernere il bene dal male; eppure l'uomo si dimostra ingrato e indegno di tutto ci\u00f2.\nIl figlio, poi, purificato, si rialza e torna dal padre, al quale chiede perdono e si offre di lavorare come servitore. Il genitore lo accoglie con gioia, gli d\u00e0 il bacio del perdono, la bianca tunica della purezza e l'anello in segno di amore, festeggiando e lodando Dio."}
{"id": "2798387", "revid": "111433", "url": "https://it.wikipedia.org/wiki?curid=2798387", "title": "Giambattista Dal Piaz", "text": "Biografia.\nPrimo figlio di Giorgio Dal Piaz e di Francesca Pontil, si laure\u00f2 nel 1927 in scienze naturali all'universit\u00e0 di Padova. Insegn\u00f2 geologia prima all'universit\u00e0 di Torino, poi, dal 1942, all'universit\u00e0 di Padova, dove tenne anche corsi di paleontologia, petrografia, geografia fisica e geologia applicata.\nFu socio dell'Accademia nazionale dei Lincei, dell'Accademia delle scienze di Torino, dell'Accademia nazionale delle scienze, dell'Istituto veneto di scienze, lettere ed arti, dell'Istituto lombardo di scienze e lettere, dell'Accademia roveretana degli Agiati. Fu membro del comitato che, dal 1960 al 1970 riprese e complet\u00f2 la carta geologica d'Italia alla scala 1:100.000. Diresse dal 1947 al 1968 la sezione geologica del centro studi del CNR presso l'universit\u00e0 di Padova e, dal 1942 fino alla morte, il periodico \"Memorie di scienze geologiche\". \nCampi di ricerca.\nSvolse le sue ricerche in geologia attraverso indagini nelle Alpi Occidentali, nelle Alpi Retiche meridionali e nel Trentino-Alto Adige\nSi dedic\u00f2 anche alla zoologia, con ricerche sui roditori e sui chirotteri, e alla paleontologia dei vertebrati.\nCome direttore dell'istituto di geologia dell'universit\u00e0 di Padova, arricch\u00ec il locale museo di geologia e paleontologia con piante e animali fossili provenienti dagli scavi di Bolca e dalla Sicilia, tra cui elefanti, un ippopotamo e un ghiro gigante.\nOnorificenze.\nIl 14 giugno 1975, gli fu conferita la medaglia d'oro dei benemeriti della scuola, della cultura e dell'arte. Il 5 gennaio 1980, su proposta della presidenza del Consiglio dei ministri, fu nominato grande ufficiale ordine al merito della Repubblica italiana."}
{"id": "2798393", "revid": "123452754", "url": "https://it.wikipedia.org/wiki?curid=2798393", "title": "Damaskinos Papandreou", "text": "Dopo aver partecipato alle guerre balcaniche entr\u00f2 nella chiesa greco-ortodossa nel 1917 e nel 1922 venne nominato metropolita di Corinto. \nDurante quasi tutti gli anni '30 fu ambasciatore del patriarcato ecumenico negli Stati Uniti dove lavor\u00f2 all'organizzazione dell'arcidiocesi greco-ortodossa d'America.\nNel 1938 venne eletto arcivescovo di Atene, prendendo il nome di Damaskinos (il suo vero nome era Dimitios), ma Ioannis Metaxas, allora dittatore in Grecia, si oppose alla sua nomina sostituendolo col metropolita Chrisanthos. Dopo l'invasione del Paese da parte delle forze dell'Asse nel 1941 Chrisanthos venne destituito per essersi rifiutato di presenziare al giuramento di Georgios Tsolakoglu, che i nazisti avevano posto a capo del governo, e Damaskinos prese il suo posto. \nIn qualit\u00e0 di leader spirituale di tutti i greco-ortodossi, Damaskinos ebbe frequenti scontri con le autorit\u00e0 d'occupazione e con il governo fantoccio di Tsalankoglu. In particolare, quando i tedeschi iniziarono la persecuzione degli ebrei anche in Grecia, present\u00f2 una protesta formale che venne resa pubblica. Quando il comandante delle SS in Grecia J\u00fcrgen Stroop minacci\u00f2 che lo avrebbe fucilato, Damaskinos rispose: \"Secondo la tradizione della Chiesa greco-ortodossa, i prelati vengono impiccati e non fucilati. Per favore rispettate le nostre tradizioni\", alludendo in modo sarcastico all'uccisione da parte dei turchi del patriarca Gregorio V di Costantinopoli durante il massacro del 1821.\nDopo la fine dell'occupazione nazista Damaskinos venne proclamato reggente di Grecia fino al ritorno del re dall'esilio. In seguito allo scoppio della guerra civile si nomin\u00f2 primo ministro lanciando continui appelli per il ritorno della pace nel Paese. Non appena le ostilit\u00e0 fra comunisti e anticomunisti si placarono, si dimise."}
{"id": "2798398", "revid": "2175", "url": "https://it.wikipedia.org/wiki?curid=2798398", "title": "Solfato d'alluminio e potassio", "text": ""}
{"id": "2798413", "revid": "1534511", "url": "https://it.wikipedia.org/wiki?curid=2798413", "title": "J.League Division 1 2010", "text": "La stagione 2010 \u00e8 stata la diciottesima edizione della J.League Division 1, massimo livello del campionato giapponese di calcio.\nClassifica.\nLegenda:\n\u00a0\u00a0\u00a0\u00a0\u00a0 Campione del Giappone e ammessa alla AFC Champions League 2011\n\u00a0\u00a0\u00a0\u00a0\u00a0 Ammesse alla AFC Champions League 2011\n\u00a0\u00a0\u00a0\u00a0\u00a0 Retrocessa in J.League Division 2 2011\nNote:"}
{"id": "2798414", "revid": "65540810", "url": "https://it.wikipedia.org/wiki?curid=2798414", "title": "Alessandro di Jugoslavia", "text": ""}
{"id": "2798417", "revid": "767487", "url": "https://it.wikipedia.org/wiki?curid=2798417", "title": "Ranunculus seguieri", "text": "Il ranuncolo di Seguier (nome scientifico: \"Ranunculus seguieri\" ) \u00e8 una pianta appartenente alla famiglia delle Ranunculaceae, abitatrice dei pascoli alpini.\nEtimologia.\nIl nome generico (\"Ranunculus\"), passando per il latino, deriva dal greco \"Batrachion\", e significa \u201crana\u201d (\u00e8 Plinio scrittore e naturalista latino, che c'informa di questa etimologia) in quanto molte specie di questo genere prediligono le zone umide, ombrose e paludose, habitat naturale degli anfibi. L'epiteto specifico (\"seguieri\") \u00e8 stato dato in onore del naturalista francese Jean-Fran\u00e7ois S\u00e9guier (1703 \u2013 1784) descrittore di una flora veronese.\nIl binomio scientifico attualmente accettato (\"Ranunculus seguieri\") \u00e8 stato proposto dal botanico francese Dominique Villars (Villar, 14 novembre 1745 - Strasburgo, 26 giugno 1814) in una pubblicazione del 1779.\nDescrizione.\n\u00c8 una pianta perenne e erbacea terrestre caratterizzata da alcune particolarit\u00e0 anatomiche e morfologiche come la possibilit\u00e0 di far germoliare le gemme ascellari. L'altezza media oscilla tra 5 e 10\u00a0cm (massimo 15\u00a0cm). \u00c8 inoltre definita emicriptofita scaposa (H scap), ossia \u00e8 una pianta con gemme svernanti al livello del suolo e protetta dalla lettiera o dalla neve. Tutta la pianta \u00e8 priva di cellule oleifere. \nRadici.\nLe radici sono secondarie da rizoma (mai tuberose) a forma fascicolata e ingrossate (2\u00a0mm di diametro).\nInfiorescenza.\nL'infiorescenza di questa pianta pu\u00f2 presentarsi con 1 o pi\u00f9 fiori (massimo 6). Ogni fiore per peduncolo \u00e8 unico (monocefalo). In genere sono glabri (raramente lanosi); la parte terminale del peduncolo facilmente pu\u00f2 essere pubescente.\nFiore.\nI fiori sono ermafroditi, emiciclici e attinomorfi. I fiori sono di tipo molto arcaico anche se il perianzio(o anche pi\u00f9 esattamente il perigonio) di questo fiore \u00e8 derivato dal perianzio di tipo diploclamidato (tipico dei fiori pi\u00f9 evoluti), formato cio\u00e8 da due verticilli ben distinti e specifici: sepali e petali. Il ricettacolo (supporto per il perianzio) \u00e8 glabro. I peduncoli sono cilindrici e non sono solcati. Dimensione del fiore: 20 \u2013 25\u00a0mm.\nFrutti.\nI frutti (un poliachenio) sono degli acheni lisci a forma ovata o subsferica; sono molto numerosi, appiattiti, compressi e con un rostro o becco apicale lungo circa \u00bc dell'achenio (= achenio a becco breve); il rostro \u00e8 lievemente ricurvo, ma non uncinato. Ogni achenio contiene un solo seme. Insieme formano una testa sferica posta all'apice del peduncolo fiorale. Dimensione degli acheni: 3 \u2013 4\u00a0mm.\nRiproduzione.\nLa riproduzione di questa pianta avviene per via sessuata grazie all'impollinazione degli insetti pronubi (soprattutto api) in quanto \u00e8 una pianta provvista di nettare (impollinazione entomogama).\nDistribuzione e habitat.\nFitosociologia.\nDal punto di vista fitosociologico la specie di questa voce appartiene alla seguente comunit\u00e0 vegetale:\nSistematica.\nIl genere \"Ranunculus\" \u00e8 un gruppo molto numeroso di piante comprendente oltre 400 specie originarie delle zone temperate e fredde del globo, delle quali quasi un centinaio appartengono alla flora spontanea italiana. La famiglia delle Ranunculaceae invece comprende oltre 2500 specie distribuite su 58 generi. \nLe specie spontanee della nostra flora sono suddivise in tre sezioni (suddivisione a carattere pratico in uso presso gli orticoltori organizzata in base al colore della corolla): \"Xanthoranunculus\" \u2013 \"Batrachium\" \u2013 \"Leucoranunculus\". La specie \"Ranunculus seguieri\" appartiene alla terza sezione (\"Leucoranunculus\") caratterizzata dall'avere i peduncoli fruttiferi diritti, acheni lisci, piante a portamento eretto con petali bianchi.\nUn'altra suddivisione, che prende in considerazione caratteristiche morfologiche ed anatomiche pi\u00f9 consistenti (ma fondamentalmente simili), \u00e8 quella che divide il genere in due sottogeneri (o subgeneri), assegnando il \"Ranunculus seguieri\" al subgenere \"Ranunculus\", caratterizzato da piante con fusti eretti (e quindi forniti di tessuti di sostegno), peduncoli dell'infiorescenza eretti alla fruttificazione, lamina fogliare ben sviluppata e petali bianchi (l'altro subgenere \"Batrachium\" \u00e8 dedicato soprattutto alle specie acquatiche).\nIl numero cromosomico di \"R. seguieri\" \u00e8: 2n = 16.\nVariabilit\u00e0.\nIn Italia le popolazioni dei due areali (quello alpino e quello appenninico) sono considerate da pi\u00f9 di qualche botanico delle variet\u00e0 indipendenti, che qui vengono descritte brevemente:\nSempre nelle Alpi \u00e8 stata individuata un'altra variet\u00e0 (sporadicamente presente) con foglie cauline intere (non palmatosette) definita dal botanico Fenaroli var. \"cadinensis\".\nAltre sottospecie, non presenti in Italia, sono: \nIbridi.\nQuesta pianta pu\u00f2 ibridarsi con altre specie e formare i seguenti ibridi interpsecifici:\nSinonimi.\nLa specie di questa voce ha avuto nel tempo diverse nomenclature. L'elenco che segue indica alcuni tra i sinonimi pi\u00f9 frequenti:\nSpecie simili.\nNelle zone alpine diverse specie di ranuncoli possono essere confuse le une con le altre; eccone alcune:\nUsi.\nFarmacia.\nQueste piante contengono l\"'anemonina\"; una sostanza particolarmente tossica per animali e uomini. Infatti gli erbivori brucano le foglie di queste piante con molta difficolt\u00e0 e solamente dopo una buona essiccazione (erba affienata) che fa evaporare le sostanze pi\u00f9 pericolose. Anche le api evitano di \"bottinare\" il nettare dei \u201cranuncoli\u201d. Sulla pelle umana queste piante possono creare delle vesciche (dermatite); mentre sulla bocca possono provocare intenso dolore e bruciore alle mucose.\nGiardinaggio.\nSono piante rustiche di facile impianto per cui spesso sono coltivate nei giardini rustici o anche alpini."}
{"id": "2798419", "revid": "268129", "url": "https://it.wikipedia.org/wiki?curid=2798419", "title": "Nozze di Vittorio Emanuele III", "text": "Il Nozze di Vittorio Emanuele III, noto anche come Nozze del Principe, \u00e8 un francobollo non emesso del Regno d'Italia che doveva commemorare le nozze del principe ereditario Vittorio Emanuele con Elena del Montenegro, celebrate il 24 ottobre 1896.\nUfficialmente il valore non fu emesso per mancanza di tempo. Molti osservatori per\u00f2 obiettano che nello stesso periodo l'Officina Carte Valori aveva messo in vendita la cartolina postale celebrativa ed il foglietto erinnofilo. Sulla base di queste emissioni si ritiene quindi che il tempo vi fosse stato, ma per altri motivi si sia preferito rinunciare. Tra i motivi pi\u00f9 probabili vi \u00e8 la volont\u00e0 di non aprire contrasti con l'Unione Postale Universale, gi\u00e0 impegnata a dirimere controversie con altri paesi membri, come la Germania, che si opponevano alle emissioni di francobolli speciali ed avevano preso di mira San Marino per la serie emessa nel 1894 e dedicata al Palazzo Pubblico. Tale serie fu considerata \"scandalosa\", in quanto una \"festa paesana\" occupava un posto riservato fino a quel punto ai sovrani: la vignetta dei francobolli."}
{"id": "2798421", "revid": "1005847", "url": "https://it.wikipedia.org/wiki?curid=2798421", "title": "Laura Chinchilla Miranda", "text": "Figlia di Rafael \u00c1ngel Chinchilla Fallas, controllore generale della Repubblica in due periodi (1972-1987) e Emilce Miranda Castillo. Dal 2000 \u00e8 sposata con Jos\u00e9 Mar\u00eda Rico Cueto da cui ha avuto un figlio, Jos\u00e9 Mar\u00eda Rico Chinchilla. Prima vicepresidente della Costa Rica e ministro di Grazia e Giustizia durante la presidenza di \u00d3scar Arias S\u00e1nchez (2006-2010). Ha lasciato l'incarico l'8 ottobre 2008, in vista dell'elezioni per la presidenza della Repubblica in cui si sarebbe presentata come candidata del Partito Liberazione Nazionale lasciando il paese senza vicepresidente. \u00c8 stata eletta presidente della Repubblica il 7 febbraio 2010 per un periodo di quattro anni che ha avuto inizio l'8 maggio 2010 e termine lo stesso giorno di 4 anni dopo. Esponente del Partito Liberazione Nazionale \u00e8 stata la prima donna costaricana a ricoprire quest'incarico.\nBiografia.\nAttivit\u00e0 politica.\nDal 1990 ha lavorato come consulente in America Latina e in Africa per diversi organismi internazionali in materia di riforma istituzionale, con particolare enfasi sulla riforma del sistema giudiziario e la riforma della pubblica sicurezza. Tra le opere realizzate spiccano le analisi in campo giudiziario per l'Agenzia per lo Sviluppo Internazionale degli Stati Uniti (USAID); il coordinamento di studi e progetti sulla riforma del sistema giudiziario per il programma delle Nazioni Unite per lo Sviluppo (UNDP) e i valutazioni e i pareri sulla riforma della polizia per il Banco Interamericano di Sviluppo (BID).\n\u00c8 stata anche conferenziera in diversi forum internazionali in materia di pubblica sicurezza e di riforma della polizia. Ha preso parte a diverse iniziative che promuovevano riforme nell'ambito della sicurezza dei cittadini e diritti umani in Sudamerica, come il Comitato consultivo del Progetto di Societ\u00e0 Civile e Pubblica Sicurezza del Washington Office in America Latina (WOLA), il dialogo centramericano della Fondazione Arias per la Pace e il Progresso Umano e la Fondazione per la Pace e la Democrazia (FUNPADEM).\nHa pubblicato diversi saggi in spagnolo e in inglese (libri, monografie, articoli) su tematiche relative all'amministrazione della giustizia, la sicurezza dei cittadini e la riforma della polizia.\nNella sua carriera politica spiccano i suo incarichi come viceministro della Pubblica Sicurezza (1994-1996) e come ministro della Pubblica Sicurezza (1996-1998). \u00c8 stata inoltre presidente del Centro Congiunto Antidroga, presidente del Consiglio Nazionale della Migrazione, membro del Consiglio Nazionale sulle Droghe, del Consiglio Nazionale di Sicurezza e del Consiglio Accademico della Scuola Nazionale di Polizia.\nAll'Assemblea legislativa si \u00e8 interessata alla riforma giudiziaria, alla pubblica sicurezza (polizia, traffico di droga, criminalit\u00e0 organizzata, ecc.), alle riforme politiche e istituzionali (riforma dello Stato e riforma elettorale), al commercio, alla tecnologia e all'infanzia e alla giovent\u00f9.\nAttivit\u00e0 di Governo 2006-2010.\nAl termine di una dura campagna elettorale, \u00e8 riuscita a diventare vicepresidente dopo la vittoria del presidente \u00d3scar Arias S\u00e1nchez del Partito di Liberazione Nazionale. Lei e Kevin Casas Zamora sono stati nominati vicepresidenti, rispettivamente primo e secondo. Laura Chinchilla ha fatto parte del governo guidato da Arias come ministro di Grazia e Giustizia. Il secondo vicepresidente Casas Zamora si \u00e8 dimesso dal suo incarico il 22 settembre 2007 per motivi etici. Lei ha fatto lo stesso l'8 ottobre 2008 spinta da una grande movimento popolare che le ha consentito di vincere con un largo margine le elezioni presidenziali del febbraio 2010.\nCandidatura alla Presidenza.\nL'8 ottobre 2008, Laura Chinchilla ha rinunciato alla carica di vicepresidente e ministro della Giustizia nell'amministrazione di \u00d3scar Arias. Il 10 ottobre 2008, dopo che il Tribunale Supremo Elettorale aveva ritirato formalmente le sue credenziali come vicepresidente, Chinchilla ha annunciato ai media il suo legittimo desiderio di correre per la presidenza della Costa Rica, e la sua pre-nomina da parte del Partito di Liberazione Nazionale. Le primarie del partito tenutesi il 7 giugno 2009, la videro vincere con una differenza superiore al 15% dal suo principale avversario, divenendo cos\u00ec la candidata ufficiale del PLN alla presidenza.\nDurante la campagna elettorale i suoi principali avversari sono stati il candidato del Partito Azione Cittadina, Ott\u00f3n Sol\u00eds e quello del Movimento Libertario, Otto Guevara che ha promosso una serie di attacchi personali nei suoi confronti, del presidente della Repubblica Arias e del Partito Liberazione Nazionale.\nVittoria elettorale.\nIl 7 febbraio 2010 \u00e8 stata eletta presidente della Repubblica al primo turno, con il 46,77 % dei suffragi, precedendo Ott\u00f3n Sol\u00eds (25,04 %) e Otto Guevara (20,96 %)."}
{"id": "2798423", "revid": "183114", "url": "https://it.wikipedia.org/wiki?curid=2798423", "title": "Giudizio di valore", "text": "Un giudizio di valore \u00e8 un'affermazione che, da un punto di vista soggettivo, valuta della liceit\u00e0 o dell'utilit\u00e0 di qualcosa. In generale, \u00e8 un giudizio basato su un particolare sistema di valori.\nIn epistemologia.\nIl termine \"giudizio di valore\" pu\u00f2 essere inteso sia in senso positivo, a significare che la valutazione deve essere presa tenendo conto di un sistema di valori \u2013 e quindi in modo ponderato rispetto alle proprie convinzioni pi\u00f9 profonde \u2013, o in senso dispregiativo, a indicare un giudizio preso sulla base di considerazioni personali, opinabili e parziali, piuttosto che su un ragionamento razionale, equilibrato e oggettivo.\nAlcuni affermano per\u00f2 che una reale oggettivit\u00e0 \u00e8 impossibile, e che anche l'analisi razionale pi\u00f9 rigorosa \u00e8 basata su un insieme di valori (magari non esplicitati). Dunque, qualsiasi conclusione di un ragionamento \u00e8 necessariamente un giudizio di valore (e quindi degno di sospetto). Per\u00f2 spesso questa posizione si manifesta come uno strumento retorico per screditare un'affermazione.\nDa un punto di vista pi\u00f9 articolato, le \"verit\u00e0\" scientifiche sono considerate oggettive, ma tenute per provvisorie: rimane la consapevolezza che ulteriori dati o nuovi esperimenti potrebbero cambiare la comprensione della materia.\nTeoria dei valori in Max Weber.\nContrapponendosi alle tesi dei neokantiani Max Weber (1864\u20131920) rifiut\u00f2 l'idea che i valori avessero un qualche significato metafisico mentre possedevano una \"trascendenza normativa\" nel senso che essi costituiscono i punti di riferimento di ogni concreta azione storica. Quando per\u00f2 i valori si concretizzano storicamente, nello stesso tempo appaiono i loro conflitti interni, per cui non possono essere assunti come sicuramente validi e l'uomo \u00e8 costretto a una scelta che li riporta alla problematicit\u00e0 e al condizionamento storico. \nI presupposti delle scienze umane sono soggettivi, per cui non pu\u00f2 pretendersi, in esse, un \u201cdovere\u201d di distanza dalla realt\u00e0 delle idee di valore. Eppure la concezione weberiana dei giudizi di valore lo porta a richiedere che in questo ambito, una volta individuati il tema e la direzione della ricerca, questa proceda \u201coggettivamente\u201d, vale a dire senza farsi condizionare dai valori soggettivi dello studioso. Le \u00abscienze di realt\u00e0\u00bb sono per la metodologia weberiana \u00abdiscipline volte in particolare alla conoscenza della realt\u00e0 culturale\u00bb, e allo stesso tempo scienze che si sforzano di pervenire \u00abnonostante la soggettivit\u00e0 dei presupposti, a risultati oggettivamente validi\u00bb: pertanto, \u00abla avalutativit\u00e0 \u00e8 una condizione pi\u00f9 negativa che positiva dell\u2019oggettivit\u00e0 delle scienze dell\u2019uomo\u00bb, il che pone il problema dei limiti all'\u00abequiparazione di tali discipline alle scienze della natura\u00bb. \nAvalutativit\u00e0.\nLa \u201cvera\u201d storia universale, che \u00e8 per Weber la storia universale della cultura, va \"poggiata sui processi di razionalizzazione governati dal rigore del calcolo (avalutativit\u00e0) che aiuta a vincere il mistero delle forze irrazionali\".\nIl saggio \"Il senso della \u00abavalutativit\u00e0\u00bb delle scienze sociologiche ed economiche\" affronta \"ex professo\" la questione: esso \"vede il problema della oggettivit\u00e0 sotto un profilo epistemologico generale\nche, pertanto, accomuna scienze sociali a scienze naturali (...) cerca di rendere\ncompatibili la nozione di avalutativit\u00e0 concettuale con quella di utilit\u00e0 valutativa\npratica della sociologia\". Si tratta, quindi, \"di garantire alle scienze sociali una conoscenza che sia consona\nall\u2019oggetto umano, che \u00e8 essenzialmente diverso dall\u2019oggetto naturale di cui si occupano\nle scienze della natura, e di questo oggetto umano colga i significati, cio\u00e8 la\ndimensione spirituale, culturale e simbolica; e insieme, di garantire anche alle scienze\nsociali quell\u2019oggettivit\u00e0 che \u00e8 il vanto delle scienze naturali. L\u2019avalutativit\u00e0 weberiana\n(...) \u00e8 non solo un invito allo scienziato affinch\u00e9 si faccia da parte con\ni suoi valori e le sue umane esigenze, si renda invisibile all\u2019interno del percorso della\nscienza, ma esprime anche la fiducia che questo possa accadere\".\nLa cosiddetta avalutativit\u00e0 weberiana \u00e8 anche al centro del suo saggio su \"Il lavoro intellettuale come professione\", che ne spiega anche la genesi. \"La sua rivendicazione dell\u2019avalutativit\u00e0 dell\u2019insegnamento universitario, espressa a fronte della politica prussiana \u00abun professore cattolico in una regione cattolica, un professore protestante in una Universit\u00e0 sita in terra protestante\u00bb, rappresentava, sostanzialmente, un modo per richiamare l\u2019attenzione dell\u2019opinione pubblica proprio sul profilo, intimamente ed indissolubilmente, valutativo della libert\u00e0 di giudizio del docente universitario rispetto alla tendenza dell\u2019ente che mette a disposizione i mezzi finanziari all\u2019istituzione universitaria. Egli sottoline\u00f2, insomma, l\u2019insensatezza di consentire il finanziamento di cattedre \u00ablegate a certe opinioni\u00bb\". \"Depurata\ndalla sua valenza polemica (...) la sfida dell\u2019avalutativit\u00e0 continua a esprimere una tensione\nche \u00e8 al contempo epistemologica ed etica: essa sottolinea e ripropone la necessit\u00e0 (e la\npossibilit\u00e0) di immedesimarsi nel senso soggettivo delle azioni individuali e collettive\nche ci interessa analizzare, per giungere a una rigorosa comprensione dell\u2019altro da s\u00e9\n(rigore logico-epistemologico) e nello stesso tempo la necessit\u00e0 (e la possibilit\u00e0) che lo\nstudioso eserciti su di s\u00e9 una continua vigilanza (ascesi) per non tradire l\u2019impegno etico\nsotteso alla ricerca del vero. Sotto questo profilo la ricerca scientifica e la scienza nel\nsuo complesso perseguono un agire razionale rispetto al valore che \u2013 come ha sottolineato\nvariamente Weber \u2013 coincide con la verit\u00e0 per quanto scomoda possa essere. Dietro\nall\u2019apparente invito all\u2019atarassia stoica (anticamera dell\u2019indifferenza e del disimpegno),\na cui l\u2019avalutativit\u00e0 sembra collegata, non vi \u00e8 in Weber alcuna forma di indifferenza\nintellettuale e morale (...). L\u2019invito alla \u00ablibert\u00e0 dai valori\u00bb\nnon indica un (impossibile) distacco dalle proprie convinzioni o dai propri giudizi di\nvalore, quanto l\u2019invito a esercitare l\u2019ascesi del rigore logico ed etico che \u00e8 condizione\nnecessaria per saper ricostruire l\u2019effettiva posizione dell\u2019altro da s\u00e9\"."}
{"id": "2798424", "revid": "6923", "url": "https://it.wikipedia.org/wiki?curid=2798424", "title": "CANT 21", "text": "Il CANT 21 era un idroricognitore e bombardiere leggero biplano a scafo centrale realizzato dall'azienda italiana Cantiere Navale Triestino (CANT) negli anni venti.\nStoria del progetto.\nNel 1926 la Regia Aeronautica contatt\u00f2 la CNT assegnandole una commessa che prevedeva la fornitura di un prototipo per un idroricognitore biposto, monomotore a lunga autonomia. Il compito venne affidato al progettista capo dell'azienda, Raffaele Conflenti, che svilupp\u00f2 il nuovo modello, che assunse la designazione CANT 21, basandosi sui precedenti CANT 10 e CANT 13 mantenendone l'impostazione biplana a scafo centrale e dai quali si differenziava essenzialmente per un diverso disegno dello scafo, privo di chiglia e con un redan ridotto.\nIl CANT 21 venne portato in volo per la prima volta nel 1927 dal nuovo pilota collaudatore dell'azienda, il comandante Adriano Bacula, quindi trasferito a Vigna di Valle per le valutazioni comparative con il concorrente Savoia-Marchetti S.62. La commissione esaminatrice ritenne per\u00f2 l'S.62 nettamente superiore, dichiarandolo vincitore del concorso, tuttavia il Ministero dell'Aeronautica rilasci\u00f2 alla CNT la necessaria documentazione che ne autorizzava la produzione per il mercato estero.\nL'azienda lo present\u00f2 al pubblico al Salone aeronautico di Praga del 1928, quindi offerto ai governi di Argentina, Portogallo e Turchia. Di questi solo il governo argentino mostr\u00f2 un iniziale interesse, richiedendone un esemplare seguito da un ordine di fornitura per altri tre, successivamente ridotto ad uno e poi definitivamente rescisso assieme al primo mentre gli esemplari erano in corso di realizzazione. Secondo altre fonti in esemplare venne comunque consegnato nel 1930 e rimasto in servizio fino al 1940 nella Aviaci\u00f3n Naval. la produzione era comunque gi\u00e0 stata avviata ed il primo completato, immatricolato I-AALN, era stato provvisoriamente assegnato alla sede della scuola di volo della compagnia aerea SISA presso Portorose seguito da un secondo, immatricolato I-AAPW.\nAlla fine degli anni trenta venne indetto un nuovo concorso per un'ulteriore fornitura alla L'Aviazione Ausiliaria della Marina di un nuovo idroricognitore per la sostituzione del Savoia-Marchetti S.59. La CNT riusc\u00ec ad assicurarsi nuovamente un contratto per la fornitura di un prototipo, realizzato come sviluppo del CANT 21 e che assunse la designazione 21bis. Il nuovo modello, ora adatto a tre membri di equipaggio, adottava un diverso scafo, ritornato ad una soluzione pi\u00f9 classica, dotato di chiglia e con redan sensibilmente allungato, e che ospitava una seconda postazione destinata al mitragliere di coda posizionata dietro il bordo d'uscita alare. Per il motore si scelse un Isotta Fraschini Asso 500Ri, la versione dotata di riduttore di velocit\u00e0, installato in configurazione traente ed abbinato ad una doppia elica metallica. Dopo il primo volo, effettuato da Bacula il 13 aprile 1931, venne trasferito a Vigna di Valle dove si trov\u00f2 nuovamente in competizione con il Savoia-Marchetti S.62. L'S.62 risult\u00f2 in grado di garantire prestazioni migliori grazie ad una motorizzazione pi\u00f9 potente, ma prima della scadenza dei termini la CNT cerc\u00f2 di ovviare al problema avviando un intenso programma di sviluppo. Si ritorn\u00f2 alla soluzione con unit\u00e0 motrice in configurazione spingente, racchiudendolo in una gondola per ridurre la resistenza aerodinamica complessiva, ed adottando un'elica quadripala a passo variabile, con possibilit\u00e0 di regolazione a terra, proveniente da un altro modello. Anche le ali vennero successivamente modificate, decalate, ed adottando alette Handley-Page sul bordo d'attacco per migliorare le caratteristiche alle basse velocit\u00e0. Le migliorie riuscirono ad aumentare le prestazioni generali, ma nonostante ci\u00f2 la scelta rimase sull'S.62. Tuttavia nemmeno la Savoia-Marchetti ottenne un contratto di fornitura in quanto dopo poco tempo il concorso venne annullato per la seconda volta.\nImpiego operativo.\nNonostante fosse stato progettato per essere adottato dalle regie forze armate italiane, in territorio il primo esemplare venne utilizzato in ambito civile nella scuola di volo della Societ\u00e0 Italiana Servizi Aerei (S.I.S.A.), la compagnia aerea gestita anch'essa, come il Cantiere Navale Triestino, dai fratelli Callisto ed Alberto Cosulich.\nL'esemplare poi venne venduto nel 1930 al Paraguay, che lo assegn\u00f2 alla propria aviazione di marina rimanendo operativo fino al 1940.\nIl 21bis invece, pur essendo stato preso in carico dalla Regia Aeronautica, non venne mai assegnato ad alcun reparto o unit\u00e0 navale, rimanendo a Vigna di Valle fino alla sua radiazione avvenuta il 1\u00ba aprile 1940."}
{"id": "2798425", "revid": "248115", "url": "https://it.wikipedia.org/wiki?curid=2798425", "title": "Giudizi di valore", "text": ""}
{"id": "2798427", "revid": "248115", "url": "https://it.wikipedia.org/wiki?curid=2798427", "title": "Retorico", "text": ""}
{"id": "2798431", "revid": "1566286", "url": "https://it.wikipedia.org/wiki?curid=2798431", "title": "Pierre Fresnay", "text": "Biografia.\nIl debutto.\nFiglio dell'insegnante Jean Henri Laudenbach e di D\u00e9sir\u00e9e Claire Dietz, fece la sua prima apparizione sulle scene teatrali all'et\u00e0 di 14 anni, grazie all'influenza dello zio materno Claude Garry, un famoso attore dell'epoca che gli procur\u00f2 un piccolo ruolo nella pi\u00e8ce \"L'aigrette\", messa in scena al Th\u00e9\u00e2tre R\u00e9jane.\nNel 1914 fu ammesso al Conservatoire National de Musique et de D\u00e9clamation, studiando con Paul Mounet e Georges Berr. Un anno pi\u00f9 tardi, nel 1915, entr\u00f2 alla prestigiosa \"Com\u00e9die-Fran\u00e7aise\", ottenendo subito un primo ruolo importante in \"Le jeu de l'amour et du hasard\". Nello stesso anno debutt\u00f2 nel cinema muto con \"France d'abord\" di Henri Pouctal, apparendo solo saltuariamente sul grande schermo durante gli anni venti, periodo in cui si afferm\u00f2 invece sul palcoscenico francese come uno dei pi\u00f9 grandi interpreti teatrali del suo tempo.\nI grandi ruoli nel cinema.\nOttenne il suo primo grande successo cinematografico in uno dei primi film sonori francesi, \"Marius\" (1931), diretto da Alexander Korda, il primo della celebre trilogia marsigliese creata da Marcel Pagnol. Fresnay interpreter\u00e0 il ruolo di Marius Olivier anche nei due episodi successivi, \"Fanny\" (1932) e \"C\u00e9sar\" (1936).\nNel 1934 interpret\u00f2 il ruolo di Armand Duval ne \"La signora dalle camelie\" di Abel Gance e Fernand Rivers, accanto all'attrice Yvonne Printemps, sua compagna d'arte e di vita dal 1932. Il loro sodalizio artistico fu riproposto a pi\u00f9 riprese sul grande schermo, in particolare in \"Tre valzer\" (1938) di Ludwig Berger, adattamento dell'operetta musicata da Oscar Straus.\nL'abilit\u00e0 tecnica di interprete e la perfetta dizione, affinate da anni di esperienza teatrale, consentirono a Fresnay di affrontare i ruoli pi\u00f9 disparati in film di qualit\u00e0: nel 1934 recit\u00f2 in Inghilterra per Alfred Hitchcock nella prima versione de \"L'uomo che sapeva troppo\", nella parte del misterioso agente francese Louis Bernard; l'anno successivo imperson\u00f2 il marchese in miseria ne \"Il romanzo di un giovane povero\" (1935) di Abel Gance.\nNel 1937 interpret\u00f2 il fiero ufficiale De Bo\u00ebldieu, il nostalgico aristocratico che viene catturato dai tedeschi durante la prima guerra mondiale ne \"La grande illusione\", capolavoro diretto da Jean Renoir, entrato nella storia del cinema per le sue tematiche di antimilitarismo. Nel 1941 vest\u00ec i panni del commissario Wenceslaw Wens nel poliziesco \"L'ultimo dei sei\", ruolo che riprese l'anno successivo in \"L'assassino abita al 21\" (1942) di Henri-Georges Clouzot.\nLo stesso Clouzot lo diresse due anni pi\u00f9 tardi in un altro dei capolavori del cinema francese, \"Il corvo\" (1943). Nella parte del dottor R\u00e9my Germain, tormentato medico di una cittadina di provincia francese, che resta vittima di inquietanti accuse di provenienza anonima, Fresnay tocc\u00f2 l'apice della propria carriera cinematografica.\nIl secondo dopoguerra.\nSubito dopo la Liberazione, Fresnay trascorse un periodo di difficolt\u00e0, stante l'iscrizione su una lista nera di artisti che nei precedenti anni dell'Occupazione avevano lavorato in opere realizzate dalla Continental-Films, una casa di produzione cinematografica finanziata da capitali tedeschi. Dopo un periodo di detenzione di alcune settimane con l'accusa di collaborazionismo, fu prosciolto per l'inconsistenza delle prove a suo carico, e pot\u00e9 riprendere con successo la propria attivit\u00e0 artistica.\nLa sua consumata versatilit\u00e0 gli consent\u00ec di ampliare una vasta gamma di ruoli, tra cui quello dell'uomo di chiesa in \"Monsieur Vincent\" (1947), che gli valse la Coppa Volpi per la migliore interpretazione maschile del sacerdote filantropo Vincenzo de' Paoli al Festival del Cinema di Venezia. Ruoli analoghi furono quelli in \"Dio ha bisogno degli uomini\" (1950) e in \"Lo spretato\" (1954), mentre ne \"Gli aristocratici\" (1955), l'attore interpret\u00f2 il marchese De Maubrun, un aristocratico fallito, patriarca di una famiglia ingrata e in disfacimento. Nel 1954 pubblic\u00f2 inoltre la propria autobiografia, dal titolo \"Je suis com\u00e9dien\".\nVerso la fine degli anni cinquanta, in coincidenza con il passaggio dal cinema tradizionale alla \"Nouvelle Vague\", ritorn\u00f2 a recitare a tempo pieno sul palcoscenico, attivit\u00e0 che di fatto non aveva mai abbandonato. Per il grande schermo interpret\u00f2 ancora due ruoli di registro comico in \"Les affreux\" (1959) e in \"Allegri veterani\" (1960) accanto a Jean Gabin, riconsacrando quindi il proprio talento al teatro con grandi pi\u00e8ces quali \"La chienne aux yeux de femme\", \"Cyrano de Bergerac\", \"Marius\", \"Jean III\".\nVita privata.\nNel 1917 Fresnay spos\u00f2 Rachel Berendt, sua compagna di studi al \"Conservatoire\", dalla quale divorzi\u00f2 nel 1920. Nel 1923 si rispos\u00f2 con l'attrice belga Berthe Bovy, da cui si separ\u00f2 nel 1929.\nNel 1932 incontr\u00f2 l'attrice Yvonne Printemps, con la quale form\u00f2 una coppia di successo sulle scene come nella vita: i due attori non si sposarono mai, ma rimasero affettivamente legati fino alla morte dell'attore, avvenuta il 9 gennaio 1975, all'et\u00e0 di 77 anni."}
{"id": "2798435", "revid": "248115", "url": "https://it.wikipedia.org/wiki?curid=2798435", "title": "Oggettivo", "text": ""}
{"id": "2798436", "revid": "110157", "url": "https://it.wikipedia.org/wiki?curid=2798436", "title": "Zoolatria", "text": "Per zoolatria si intende un culto religioso che considera gli animali come manifestazioni della divinit\u00e0.\nTale culto era diffuso soprattutto nell'antichit\u00e0 ed in particolar modo presso gli antichi egizi."}
{"id": "2798441", "revid": "268129", "url": "https://it.wikipedia.org/wiki?curid=2798441", "title": "Nozze del principe Umberto II", "text": "Nozze del principe Umberto II \u00e8 una serie di tre francobolli emessa l'8 gennaio 1930 per celebrare il matrimonio del principe ereditario Umberto con la principessa Maria Jos\u00e9, figlia di re Alberto I del Belgio e della regina Elisabetta.\nLa serie \u00e8 nota anche per una rarit\u00e0 filatelica: un foglio del 20 c. stampato in verde per essere utilizzato nelle Colonie era privo di soprastampa ed ha dato origine al raro \u201cNozze Verde\". \nMaria Jos\u00e8 \u00e8 l'unica consorte reale italiana ad aver avuto il privilegio di apparire su un francobollo regolarmente emesso: infatti le regine Margherita ed Elena sarebbero dovute apparire in due serie commemorative che per\u00f2 non vennero emesse, le \"Nozze d'argento di Umberto I\" e le \"Nozze di Vittorio Emanuele III\"."}
{"id": "2798453", "revid": "1776051", "url": "https://it.wikipedia.org/wiki?curid=2798453", "title": "Amygdala", "text": "Amygdala, il cui vero nome \u00e8 Aaron Helzinger, \u00e8 un personaggio fumetti della DC Comics e saltuario nemico di Batman. Ha delle facolt\u00e0 mentali ridotte, \u00e8 incline a scoppi di violenza e possiede una superforza dovuta ad alcuni esperimenti medici condotti sul suo cervello, principalmente dediti a rimuovere la sua amigdala.\nCome dimostrato dalla Sindrome di Kl\u00fcver-Bucy, gli individui con un'amigdala lesionata, nella vita reale, sperimentano una gamma di emozioni, inclusa la rabbia, ma frequentemente a causa di stimoli errati.\nBiografia del personaggio.\nAnatomicamente, ci si riferisce all'amigdala come ad un fascio di cellule nervose nel cervello che controllano le associazioni emozionali di vari tipi. L'amigdala di Herzinger fu rimossa nel tentativo di curarlo dalla sua furia omicida (si pensa da un medico che non cap\u00ec la differenza tra amigdala ed ipotalamo). Questa procedura increment\u00f2 la rabbia di Amygdala e risult\u00f2 nell'opposto del risultato previsto dalla procedura. Facilmente guidato dalla sua natura infantile, Amygdala fu il burattino di numerosi nemici di Batman, ma quando viene appropriatamente curato, si dimostra molto docile.\nAmygdala comparve per la prima volta in \"Shadow of the Bat\" n. 3 (agosto 1992), durante la storia divisa in quattro \"Batman: The Last Arkham\" che cominci\u00f2 una nuova linea di fumetti. Nel numero, Amygdala fu costretto ad attaccare Batman dall'impazzito Jeremiah Arkham. Batman riusc\u00ec a sconfiggerlo, ma dovette vedersela contro molti pi\u00f9 nemici.\nAmygdala comparve poi nella seconda parte della storia di un anno \"Batman: Knightfall\", che vide anche il ritorno di tutti gli altri criminali di \"Batman: The Last Arkham\", pi\u00f9 in particolare di Mister Zsasz e Jeremiah Arkham. In \"Knightfall\", Amygdala fu liberato dal Manicomio Arkham da Bane insieme a numerosi altri internati e fu presto sotto il controllo del Ventriloquo. Batman intercett\u00f2 il Ventriloquo, ma fu subito attaccato da Amygdala. Quando il Ventriloquo scapp\u00f2, Batman sconfisse Amygdala ancora una volta e il personaggio non ricomparve pi\u00f9 in \"Knightfall\".\nFu spesso rilasciato in libert\u00e0 in numerose occasioni, dove fu visto come alleato di Dick Grayson (Nightwing, il primo Robin). Visse nell'appartamento del supereroe e lavor\u00f2 come custode nella prigione di Lockwood. Quando Blockbuster fu in procinto di spezzare Nightwing, fisicamente e mentalmente, fece saltare in aria l'appartamento di Grayson con Amygdala all'interno. Amygdala sopravvisse, ma rimase traumatizzato dalla morte del suo amico.\nNella storia di \"Crisi infinita\", Amygdala fu tra i criminali che si allearono con la Societ\u00e0 segreta dei supercriminali di Alexander Luthor Jr.. Fu recentemente visto nella mini-serie del 2008 \"Gotham Underground\", mentre beveva nell'Iceberg Lounge del Pinguino.\nPoteri e abilit\u00e0.\nAmygdala \u00e8 un uomo enorme con la forza e la resistenza di notevoli livelli. La sua instabilit\u00e0 emotiva e la rabbia esplosiva incrementano tali caratteristiche a livelli sovrumani, rendendolo incline a scoppi improvvisi di violenza indicibile, senza le restrizioni solite della consapevolezza di un individuo.\nAltre versioni.\nNella storia di \"Elseworld\", \"Batman: Crimson Mist\", Amygdala ebbe un cameo durante gli assalti del Batman vampiro al Manicomio Arkham. Fu ucciso e quindi decapitato dal Batman vampiro."}
{"id": "2798459", "revid": "114953201", "url": "https://it.wikipedia.org/wiki?curid=2798459", "title": "Frank Knox", "text": "Biografia.\nFu il quarantasettesimo segretario della marina statunitense sotto il presidente degli Stati Uniti d'America Franklin D. Roosevelt.\nTrasferitosi in giovane et\u00e0 a Grand Rapids nello stato del Michigan dove il padre gestiva un negozio di generi alimentari. Frequent\u00f2 l'Alma College, in seguito si spos\u00f2 con Annie Reed Knox. Il suo cadavere venne sepolto a maggio 1944 nel cimitero nazionale di Arlington\nRiconoscimenti.\nIl cacciatorpediniere USS Frank Knox (DD-742) \u00e8 stato chiamato in tal modo in suo onore"}
{"id": "2798461", "revid": "113069152", "url": "https://it.wikipedia.org/wiki?curid=2798461", "title": "Circondario di Tortona", "text": "Il circondario di Tortona era uno dei circondari in cui era suddivisa la provincia di Alessandria.\nStoria.\nIn seguito all'annessione della Lombardia dal Regno Lombardo-Veneto al Regno di Sardegna (1859), fu emanato il decreto Rattazzi, che riorganizzava la struttura amministrativa del Regno, suddiviso in province, a loro volta suddivise in circondari.\nIl circondario di Tortona fu creato come suddivisione della provincia di Alessandria; il territorio corrispondeva a quello della soppressa provincia di Tortona del Regno di Sardegna, appartenuta alla divisione di Alessandria.\nCon l'Unit\u00e0 d'Italia (1861) la suddivisione in province e circondari fu estesa all'intera Penisola, lasciando invariate le suddivisioni stabilite dal decreto Rattazzi.\nIl circondario di Tortona venne soppresso nel 1926 e il territorio assegnato al circondario di Alessandria.\nSuddivisione amministrativa.\nNel 1863, la composizione del circondario era la seguente:"}
{"id": "2798463", "revid": "1543377", "url": "https://it.wikipedia.org/wiki?curid=2798463", "title": "Mattia Casse", "text": "\u00c8 figlio dello sciatore di velocit\u00e0 Alessandro, a sua volta atleta di alto livello.\nBiografia.\nOriginario di Oulx, ha esordito in gare riconosciute dalla FIS il 1\u00ba dicembre 2005 disputando uno slalom speciale giovanile a Passo di Monte Croce di Comelico. Nel 2007 ha disputato le sue prime gare in Coppa Europa. All'inizio della stagione successiva si \u00e8 aggiudicato le prime competizioni internazionali di carriera, due discese libere consecutive valide come gare FIS, a Tignes in Francia.\nHa debuttato in Coppa del Mondo il 29 dicembre 2009 in discesa libera sul difficile tracciato della Stelvio di Bormio piazzandosi al 31\u00ba posto. Nel gennaio seguente, a Meg\u00e8ve, ha conquistato la medaglia d'oro in discesa e il bronzo in supergigante ai Mondiali juniores 2010.\nL'anno seguente si \u00e8 laureato campione italiano di supercombinata a La Thuile. Nella stessa localit\u00e0 il 15 marzo 2012 lo sciatore ha ottenuto, in discesa, la prima vittoria in Coppa Europa. Ai Mondiali di Sankt Moritz 2017, suo esordio iridato, si \u00e8 classificato 22\u00ba nella discesa libera, 19\u00ba nel supergigante e non ha concluso la combinata, mentre a quelli di \u00c5re 2019 \u00e8 stato 17\u00ba nella discesa libera, 8\u00ba nel supergigante e 27\u00ba nella combinata e a quelli di Cortina d'Ampezzo 2021 non ha completato il supergigante.\nPalmar\u00e8s.\nCoppa Europa.\nCoppa Europa - vittorie.\nLegenda:\nDH = discesa libera\nSG = supergigante\nSouth American Cup.\nSouth American Cup - vittorie.\nLegenda:\nDH = discesa libera"}
{"id": "2798464", "revid": "2085964", "url": "https://it.wikipedia.org/wiki?curid=2798464", "title": "Consumo di suolo", "text": "Il consumo di suolo, sebbene ad oggi non ne esista una definizione unica, \"in generale pu\u00f2 essere definito come quel processo antropogenico che prevede la progressiva trasformazione di superfici naturali o agricole mediante la realizzazione di costruzioni ed infrastrutture, e dove si presuppone che il ripristino dello stato ambientale preesistente sia molto difficile, se non impossibile, a causa della natura del stravolgimento della \"matrice terra\". Tale definizione si caratterizza in maniera negativa, poich\u00e9 negativamente \u00e8 percepito il problema della sottrazione di superfici naturali od agricole considerata la finitezza della superficie terrestre; e sarebbe dunque pi\u00f9 corretto parlare di \"trasformazioni dei suoli\".\"\nL'ISPRA definisce il consumo di suolo come una \"variazione da una copertura non artificiale\" (suolo non consumato) \"a una copertura artificiale del suolo\" (suolo consumato).\nPer \"copertura del suolo (Land Cover)\" si intende la copertura biofisica della superficie terrestre, comprese le superfici artificiali, le zone agricole, i boschi e le foreste, le aree seminaturali, le zone umide, i corpi idrici, come definita dalla direttiva 2007/2/CE. L\u2019impermeabilizzazione del suolo, ovvero la copertura permanente con materiali artificiali (quali asfalto o calcestruzzo) per la costruzione, ad esempio, di edifici e strade, costituisce la forma pi\u00f9 evidente e pi\u00f9 diffusa di copertura artificiale. Le altre forme di copertura artificiale del suolo vanno dalla perdita totale della \u201crisorsa suolo\u201d attraverso l\u2019asportazione per escavazione (comprese le attivit\u00e0 estrattive a cielo aperto), alla perdita parziale, pi\u00f9 o meno rimediabile, della funzionalit\u00e0 della risorsa a causa di fenomeni quali la compattazione dovuta alla presenza di impianti industriali, infrastrutture, manufatti, depositi permanenti di materiale o passaggio di mezzi di trasporto.\nL\u2019\"uso del suolo (Land Use)\" \u00e8, invece, un riflesso delle interazioni tra l\u2019uomo e la copertura del suolo e costituisce quindi una descrizione di come il suolo venga impiegato in attivit\u00e0 antropiche. La direttiva 2007/2/CE lo definisce come una classificazione del territorio in base alla dimensione funzionale o alla destinazione socioeconomica presenti e programmate per il futuro (ad esempio: residenziale, industriale, commerciale, agricolo, silvicolo, ricreativo).\nIl tema del consumo di suolo \u00e8 legato in particolare alla diffusione urbana. La rappresentazione pi\u00f9 tipica del consumo di suolo \u00e8 data dal crescente insieme di aree coperte da costruzioni, infrastrutture, aree estrattive, discariche, cantieri, cortili, piazzali e altre aree pavimentate o in terra battuta, serre e altre coperture permanenti, aeroporti e porti, aree e campi sportivi impermeabili, pannelli fotovoltaici e tutte le altre aree impermeabilizzate. Tale definizione si estende anche in ambiti non necessariamente urbani, e quindi rurali e naturali ma esclude, invece, le aree aperte naturali e seminaturali in ambito peri-urbano.\nLa Commissione Europea aveva chiarito, ad esempio, che anche la densificazione urbana deve essere considerata consumo di suolo:\n\"Land take [\u2026] describes an increase of settlement areas over time. This process includes the development of scattered settlements in rural areas, the expansion of urban areas around an urban nucleus [\u2026], and the conversion of land within an urban area (densi\ufb01cation).\"\nIl consumo di suolo \"netto\" \u00e8 valutato attraverso il bilancio tra il consumo di suolo e l\u2019aumento di superfici agricole, naturali e seminaturali dovuto a interventi di recupero, demolizione, de-impermeabilizzazione, rinaturalizzazione o altro. \nIn un altro documento della Commissione Europea, si chiarisce che \"l\u2019azzeramento del consumo di suolo netto significa evitare l\u2019impermeabilizzazione di aree agricole e di aree aperte e, per la componente residua non evitabile, compensi tornare a fornire i servizi ecosistemici forniti da suoli naturali\".\nAspetti storici.\nLa trasformazione del paesaggio italiano, dal dopoguerra ad oggi, ha subito diverse accelerazioni per il sovrapporsi di diverse spinte: dalla ricostruzione post-bellica, al boom demografico, alla grande infrastrutturazione del Paese, alle ondate immigratorie, alla crescita delle famiglie mononucleari: la sovrapposizione di questi fenomeni ha avuto un ruolo rilevante nell'aumentare la domanda di superfici atte a realizzarvi abitazioni, fabbriche, autostrade, parcheggi, fabbricati ad uso produttivo, terziario e commerciale.\nAnche la motorizzazione di massa ha giocato un ruolo determinante, ponendo le basi per l'inedito fenomeno di dispersione insediativa, legato alla possibilit\u00e0 di scegliere luoghi diversi e distanti dove risiedere rispetto ai luoghi di lavoro, di divertimento e di commercio (\"European Environment Agency, Urban Sprawl in Europe - the ignored challenge, EEA report n. 10/2006\").\nSpecularmente, lo svuotamento della funzione abitativa della citt\u00e0, con il suo allontanamento dai centri urbani, \u00e8 stato l'esito di una spinta speculativa giocata sul differenziale di valore dei suoli.\nNegli ultimi decenni non solo le funzioni abitative, ma anche quelle produttive e terziarie hanno conosciuto un progressivo processo di espulsione, dai centri e dalle periferie cittadine verso fasce sempre pi\u00f9 esterne, lasciano dietro di s\u00e9 crescenti vuoti urbani e generando una domanda di mobilit\u00e0 che rende pi\u00f9 problematico la razionalit\u00e0 di qualsiasi schema di trasporto pubblico di massa.\nIl tema del consumo di suolo nel panorama comunitario.\nDa diversi anni, l'Unione Europea ha posto l'attenzione sui fenomeni di diffusione delle aree urbane, il cosiddetto urban sprawl, come testimoniano i due rapporti elaborati dal Joint Research Centre e dall'Agenzia Europea per l'Ambiente (EEA) nel 2002 e nel 2006. In particolare, i due rapporti evidenziano lo scollamento tra crescita della popolazione e crescita dell'urbanizzazione.\nNel 2002 la Commissione Europea ha prodotto un primo documento, la Comunicazione COM (2002) 179 dal titolo \u201cVerso una strategia tematica per la protezione del suolo\u201d e nel settembre 2006 ha proposto una nuova Direttiva del Parlamento europeo e del Consiglio, che avrebbe dovuto definire il quadro complessivo per la protezione del suolo e adottare la Strategia tematica per la protezione e l\u2019uso sostenibile del suolo. Tale strategia ha posto l\u2019accento sulla prevenzione da un ulteriore degrado del suolo e sul mantenimento delle sue funzioni, sottolineando la necessit\u00e0 di attuare buone pratiche per ridurre gli effetti negativi del consumo di suolo e, in particolare, della sua forma pi\u00f9 evidente e irreversibile: l'impermeabilizzazione\nTale attenzione \u00e8 approdata, con la Tabella di marcia per un'Europa efficiente nell'impiego delle risorse del 2011, alla definizione dell'obiettivo dell'arresto del consumo del suolo entro l'anno 2050.\nObiettivo rafforzato in seguito con l'approvazione del Settimo Programma di Azione Ambientale, denominato \u201cVivere bene entro i limiti del nostro pianeta\u201d, che ha riproposto l\u2019obiettivo precedente, richiedendo inoltre che, entro il 2020, le politiche dell\u2019Unione tenessero conto dei loro impatti diretti e indiretti sull\u2019uso del territorio.\nPeraltro, la Commissione aveva gi\u00e0 ritenuto utile indicare le priorit\u00e0 di azione e le linee guida da seguire per raggiungere l\u2019obiettivo dell\u2019occupazione netta di terreno pari a zero entro il 2050 e ha pubblicato nel 2012 le linee guida per limitare, mitigare e compensare l\u2019impermeabilizzazione del suolo. L\u2019approccio proposto \u00e8 quello di mettere in campo politiche e azioni finalizzate, nell\u2019ordine, a \"limitare, mitigare e compensare l\u2019impermeabilizzazione del suolo\", da definire dettagliatamente negli Stati membri e da attuare a livello nazionale, regionale e locale. In altri termini, gli Stati membri dovranno, prioritariamente, assicurare la limitazione dell\u2019impermeabilizzazione attraverso la riduzione del tasso di conversione e di trasformazione del territorio agricolo e naturale e il riuso delle aree gi\u00e0 urbanizzate, con la definizione di target realistici al consumo di suolo a livello nazionale e regionale e di linee di azione come la concentrazione del nuovo sviluppo urbano nelle aree gi\u00e0 insediate. Solo quando la perdita di suolo \u00e8 inevitabile, potranno essere previste misure di mitigazione, volte al mantenimento delle principali funzioni del suolo e alla riduzione degli effetti negativi sull\u2019ambiente del soil sealing. Infine, tutti gli interventi inevitabili di nuova impermeabilizzazione del suolo dovranno essere compensati, ad esempio, con una riqualificazione di terreni gi\u00e0 impermeabilizzati oppure, come ultima possibilit\u00e0, sotto forma di corrispettivi economici, purch\u00e9 vincolati per l\u2019utilizzo in azioni di protezione del suolo.\nSebbene nel maggio 2014 la Commissione abbia ritirato la proposta della Direttiva Quadro sul suolo del 2006, che avrebbe trasformato la Strategia tematica per la protezione del suolo in norme vincolanti per gli Stati Membri, la stessa Commissione ha poi dichiarato di voler mantenere il proprio impegno sulla questione, valutando le diverse opzioni possibili e, intanto, delegando al Settimo Programma di Azione Ambientale le sfide da affrontare per il perseguimento degli obiettivi sulla protezione del suolo.\nLa critica al consumo di suolo.\nUno spazio urbano meno presidiato e un territorio rurale \"suburbanizzato\" \u00e8 quanto avvenuto in tutto il mondo economicamente avanzato, in Europa come nel Nord America, dove esiste un vasto movimento di critica radicale all'espansione del cosiddetto sprawl. Secondo questo movimento la crescita estensiva dell'urbanizzazione corrisponde ad una opzione di sviluppo intrinsecamente inefficiente ed energivora, socialmente instabile, consumatrice di risorse ambientali ed in primo luogo della risorsa suolo.\nLa critica al consumo (cattivo uso) del suolo \u00e8 connaturata alla storia del movimento ambientalista. Essa si \u00e8 affermata come reazione identitaria al degrado paesaggistico (\"Il paesaggio \u00e8 la rappresentazione materiale e visibile della Patria\", Benedetto Croce, 1920), alla perdita di scenari e ambientazioni che da sempre connotano l'identit\u00e0 del popolo italiano, all'erosione di spazi altrimenti riservati all'espressione della produzione naturale di fauna e flora.\n\u00c8 opportuno tenere in considerazione la complessit\u00e0 di funzioni ambientali che il suolo svolge, l'artificializzazione dei suoli ha almeno quattro grandi effetti negativi, o esternalit\u00e0, a carico della societ\u00e0 e dell'ambiente:\nEmerge un intimo rapporto fra il tema del \"consumo di suolo\" e quello dello urban sprawl. Infatti non \u00e8 sufficiente considerare solo la perdita di superfici naturali od agricole ma anche la distribuzione nella matrice paesaggistica delle costruzioni ovvero la sua componente spaziale. Ad oggi nelle grandi citt\u00e0 cos\u00ec come nelle aree rurali, non di rado si evidenziano situazioni con una forte frammentazione dell'edificato e dove pertanto anche se il consumo fisico del suolo pu\u00f2 non apparire in termini di superficie allarmante, \u00e8 comunque la sua configurazione a determinare uno scadimento generale della connettivit\u00e0 ecologica, della qualit\u00e0 paesaggistica (in senso culturale) e la generale compromissione delle funzionalit\u00e0 dei suoli.\nLe funzioni del suolo.\nIl suolo nella sua accezione pedologica inteso non solo come mera superficie esteriore ma come terreno vitale composto da elementi minerali e organici, svolge alcune funzioni fondamentali:\nIl problema della misurazione e i dati sul consumo di suolo in Italia.\nIl 6 maggio 2015, l'Istituto Superiore per la Protezione e la Ricerca Ambientale (ISPRA), nell'ambito del convegno \"Recuperiamo terreno. Politiche, azioni e misure per un uso sostenibile del suolo\" ha pubblicato la prima cartografia nazionale del consumo di suolo come allegato all'edizione 2015 del Rapporto sul consumo di suolo in Italia, a cura dello stesso Istituto.\nI dati e la cartografia sono aggiornati annualmente e pubblicati come \"open data\". \nFino a pochi anni prima, infatti, in Italia non era possibile accedere ad alcuna banca dati sufficientemente accurata che informasse circa il dato, attuale e retrospettivo, di consumo di suolo. Tale dato infatti non era mai stato raccolto ed elaborato con sistematicit\u00e0 e criteri univoci, a partire dalla definizione di cosa debba intendersi per \"consumo\" di suolo.\nIn mancanza di fonti statistiche ufficiali, vi era stato un fiorire di dati, talvolta destituiti di approccio analitico:\nNegli ultimi anni l'ISPRA aveva avviato un'indagine specifica finalizzata a fornire dati e cartografie sul consumo di suolo.\nI dati, che costituiscono un riferimento ufficiale, sono stati pubblicati, nel 2014, sul primo rapporto nazionale sul consumo di suolo, quindi, rivisti, aggiornati e integrati con la nuova cartografia nella seconda edizione del rapporto che rappresentea, quindi, la fonte primaria di informazioni sul consumo di suolo in Italia. Nel 2016 \u00e8 stato pubblicato un nuovo aggiornamento che ha visto i contributi di soggetti esterni e che ha coinvolto il Sistema Nazionale per la Protezione dell'Ambiente (SNPA), che coinvolge ISPRA e le Agenzie per la Protezione dell'Ambiente delle Regioni e delle Province Autonome (ARPA e APPA) e che, per legge (L.132/2016), \u00e8 il soggetto responsabile nazionale per il monitoraggio del consumo di suolo.\nIl rapporto ISPRA riporta i dati a partire dagli anni '50 a livello nazionale, regionale e sui principali comuni e mostra che il consumo di suolo ha ormai intaccato oltre il 7% della superficie nazionale. Il consumo di suolo, inoltre, continua a crescere, pur segnando un importante rallentamento negli ultimi anni: \"tra il 2013 e il 2015 le nuove coperture artificiali hanno riguardato altri 250 chilometri quadrati di territorio, ovvero, in media, circa 35 ettari al giorno. Una velocit\u00e0 di trasformazione di circa 4 metri quadrati di suolo che, nell\u2019ultimo periodo, sono stati irreversibilmente persi ogni secondo\". Dopo aver toccato anche gli 8 metri quadrati al secondo degli anni 2000, il rallentamento iniziato nel periodo 2008-2013 (tra i 6 e i 7 metri quadrati al secondo) si \u00e8 consolidato, quindi, negli ultimi due anni, con una velocit\u00e0 ridotta di consumo di suolo, che continua comunque a coprire, ininterrottamente, aree naturali e agricole con asfalto e cemento, edifici e fabbricati, servizi e strade, a causa di nuove infrastrutture, di insediamenti commerciali, produttivi e di servizio e dell\u2019espansione di aree urbane, spesso a bassa densit\u00e0.\nTabella 1 -\nStima del suolo consumato a livello nazionale, in percentuale sulla superficie\nnazionale e in ettari, per anno. \nTabella 2 -\nStima del suolo consumato (%) a livello ripartizionale, per anno. "}
{"id": "2798466", "revid": "767487", "url": "https://it.wikipedia.org/wiki?curid=2798466", "title": "India ai XXI Giochi olimpici invernali", "text": "L'India ha partecipato ai XXI Giochi olimpici invernali di Vancouver, che si sono svolti dal 12 al 28 febbraio 2010, con una delegazione di tre atleti."}
{"id": "2798481", "revid": "767487", "url": "https://it.wikipedia.org/wiki?curid=2798481", "title": "Real Time (Van der Graaf Generator)", "text": "Real Time \u00e8 un doppio album live dei Van der Graaf Generator registrato il 6 maggio 2005 nella Royal Festival Hall a Londra e pubblicato nel marzo del 2007."}
{"id": "2798491", "revid": "1603714", "url": "https://it.wikipedia.org/wiki?curid=2798491", "title": "Trittico di San Sebastiano", "text": "Il Trittico di San Sebastiano \u00e8 un dipinto, tempera su tavola (pannello centrale 127x48 cm, pannelli laterali 103x45, lunetta 59x170) di Giovanni Bellini e altri pittori, databile al 1464-1470 e conservato nelle Gallerie dell'Accademia a Venezia.\nStoria.\nQuattro trittici (\"di San Sebastiano\", \"di San Lorenzo\", \"della Madonna\" e \"della Nativit\u00e0\"), vennero realizzati tra il 1464 e il 1470 circa per la chiesa di Santa Maria della Carit\u00e0 a Venezia, che era stata ricostruita a met\u00e0 del secolo e i cui altari erano stati eretti tra il 1460 e il 1464.\nLe opere vennero smontate e ricomposte in epoca napoleonica, venendo destinati alle Gallerie dell'Accademia, con attribuzione originaria ai Vivarini.\nDescrizione e stile.\nI tre scomparti inferiori mostrano altrettanti santi a piena figura: san Giovanni Battista, san Sebastiano e sant'Antonio Abate. In alto, nella lunetta, si trova un'Annunciazione con al centro il Padre Eterno benedicente.\nQuesti trittici, ideati probabilmente da Jacopo Bellini, vennero realizzati a pi\u00f9 mani, tra cui quella di Giovanni su solo una. Il contributo di quest'ultimo si rileva soprattutto nei santi del polittico di San Sebastiano e sono un importante precedente per quello che sar\u00e0 la sua prima grande prova individuale, il polittico di San Vincenzo Ferrer."}
{"id": "2798492", "revid": "133557", "url": "https://it.wikipedia.org/wiki?curid=2798492", "title": "Apparente libert\u00e0", "text": "Apparente libert\u00e0 \u00e8 la canzone pop pi\u00f9 lunga del mondo.\nHa una durata di 76 minuti e 47 secondi, 150 pagine di spartito e pi\u00f9 di 700 versi ed \u00e8 stata composta nel 2005 dal musicista italiano Giancarlo Ferrari, membro fondatore della gothic rock band \"Some Sad Clowns\".\nNel 2008 \u00e8 stata pubblicata su CD, disponibile gratuitamente, la cui bassa qualit\u00e0 della traccia vocale, forse dovuta al cattivo stato di salute dell'interprete (vittima di un grave incidente stradale nel 1998), rende spesso difficile la comprensione del testo, il quale affronta come argomenti le distorsioni della storia, il razzismo, il tifo politico, l'inquinamento, la schiavit\u00f9 e le illusioni della classe lavoratrice e la falsa informazione che rende impossibile l'attuazione della democrazia. \nSecondo Barbara Bozzola \u00e8 stata scritta per cercar \"di svegliare le coscienze\", un invito a riflettere colla propria testa e \"a non arrendersi mai\", pur nella paura di sbagliare.\nLa musica, realizzata al sintetizzatore, dopo l'apertura synthpunk si spinge sul genere minimale e di meno facile ascolto."}
{"id": "2798496", "revid": "599013", "url": "https://it.wikipedia.org/wiki?curid=2798496", "title": "Mario Raimondi", "text": "Carriera.\nClub.\nHa giocato nella prima divisione svizzera.\nNazionale.\nHa partecipato agli Europei Under-21 del 2002."}
{"id": "2798505", "revid": "316995", "url": "https://it.wikipedia.org/wiki?curid=2798505", "title": "Engazz\u00e0 di Salizzole", "text": ""}
{"id": "2798511", "revid": "1603714", "url": "https://it.wikipedia.org/wiki?curid=2798511", "title": "Trittico di San Lorenzo", "text": "Il Trittico di San Lorenzo \u00e8 un dipinto, tempera su tavola (pannello centrale 127x48 cm, pannelli laterali 103x45, lunetta 59x170) di Giovanni Bellini e altri pittori, databile al 1464-1470 e conservato nelle Gallerie dell'Accademia a Venezia.\nStoria.\nQuattro trittici (\"di San Sebastiano\", \"di San Lorenzo\", \"della Madonna\" e \"della Nativit\u00e0\"), vennero realizzati tra il 1464 e il 1470 circa per la chiesa di Santa Maria della Carit\u00e0 a Venezia, che era stata ricostruita a met\u00e0 del secolo e i cui altari erano stati eretti tra il 1460 e il 1464.\nLe opere vennero smontate e ricomposte in epoca napoleonica, venendo destinati alle Gallerie dell'Accademia, con attribuzione originaria ai Vivarini.\nDescrizione e stile.\nI tre scomparti inferiori mostrano altrettanti santi a piena figura: san Giovanni Battista, san Lorenzo e sant'Antonio da Padova. In alto, nella lunetta divisa in tre pezzi in epoca sconosciuta, si trova una \"Madonna col Bambino\" tra due angeli volanti.\nQuesti trittici, ideati probabilmente da Jacopo Bellini, vennero realizzati a pi\u00f9 mani, tra cui quella di Giovanni su solo una. Il contributo di quest'ultimo si rileva soprattutto nei santi del polittico di San Sebastiano e sono un importante precedente per quello che sar\u00e0 la sua prima grande prova individuale, il polittico di San Vincenzo Ferrer."}
{"id": "2798515", "revid": "1603714", "url": "https://it.wikipedia.org/wiki?curid=2798515", "title": "Trittico della Nativit\u00e0", "text": "Il Trittico della Nativit\u00e0 \u00e8 un dipinto, tempera su tavola (pannello centrale 127x48 cm, pannelli laterali 103x45, lunetta 59x170) di Giovanni Bellini e altri pittori, databile al 1464-1470 e conservato nelle Gallerie dell'Accademia a Venezia.\nStoria.\nQuattro trittici (\"di San Sebastiano\", \"di San Lorenzo\", \"della Madonna\" e \"della Nativit\u00e0\"), vennero realizzati tra il 1464 e il 1470 circa per la chiesa di Santa Maria della Carit\u00e0 a Venezia, che era stata ricostruita a met\u00e0 del secolo e i cui altari erano stati eretti tra il 1460 e il 1464.\nLe opere vennero smontate e ricomposte in epoca napoleonica, venendo destinati alle Gallerie dell'Accademia, con attribuzione originaria ai Vivarini.\nDescrizione e stile.\nI tre scomparti inferiori mostrano una rappresentazione della \"Nativit\u00e0\" e due santi a piena figura: san Francesco e san Vittore. In alto, nella lunetta, si trova una \"Trinit\u00e0\" tra io santi Agostino e Domenico di Guzman. Nella lunetta \u00e8 evidente l'influenza di Donatello e dei suoi scorci adattati al punto di vista dello spettatore, magari filtrato dall'esperienza del cognato Andrea Mantegna.\nLa \"Nativit\u00e0\", generalmente ritenuta non di Giovanni, riecheggia da vicino un'opera simile dei Vivarini nella N\u00e1rodn\u00ed galerie di Praga.\nQuesti trittici, ideati probabilmente da Jacopo Bellini, vennero realizzati a pi\u00f9 mani, tra cui quella di Giovanni su solo una. Il contributo di quest'ultimo si rileva soprattutto nei santi del polittico di San Sebastiano e sono un importante precedente per quello che sar\u00e0 la sua prima grande prova individuale, il polittico di San Vincenzo Ferrer."}
{"id": "2798517", "revid": "767487", "url": "https://it.wikipedia.org/wiki?curid=2798517", "title": "DJ Tatanka", "text": "Biografia.\nIl nome Tatanka viene dalla lingua dei Nativi Americani e significa bisonte. \nNel 1993 si appassiona alla musica elettronica e con un amico comincia a suonare in alcuni party privati. Il successo arriva dopo qualche anno, quando inizia a produrre musica hardstyle e nel 1998 pubblica il suo primo vinile con l'etichetta Mammuth.Ad oggi ha pubblicato 88 singoli. Nella sua carriera ha collaborato con grandi artisti e produttori di musica hardstyle. Ha suonato nelle pi\u00f9 famose discoteche italiane ed estere e ha partecipato anche ad eventi esteri quali il \"Defqon1\", \"Decibel Outdoor\", \"Emporium\", \"Reverze\", \"Bassleaders\", \"Tomorrowland\" e \"Nature One\". \nNell'edizione del 2008 ha suonato come ultimo dj hardstyle prima del set hardcore proponendo tracce prodotte da lui.Gli viene anche dedicato un evento a Nimega nei Paesi Bassi, il \"100% Dj Tatanka\", nella discoteca Matrixx.\nPartecipa anche a speciali eventi organizzati dall'etichetta discografica olandese \"Q-Dance\", come il \"Qlimax\" che si tiene ogni anno nello stadio di Arnhem, il Gelredome."}
{"id": "2798526", "revid": "767487", "url": "https://it.wikipedia.org/wiki?curid=2798526", "title": "Nic Potter", "text": ""}
{"id": "2798527", "revid": "465169", "url": "https://it.wikipedia.org/wiki?curid=2798527", "title": "Ragionamento", "text": "Il ragionamento \u00e8 il processo cognitivo che, partendo da determinate premesse, porta a una conclusione, facendo uso di procedimenti logici, tipico delle argomentazioni. I principali tipi di ragionamento, secondo ottiche diverse, possono essere l'inferenza, l'induzione, la deduzione, l'abduzione e il ragionamento per assurdo.\nDescrizione.\nDi questo fondamentale processo le varie discipline affrontano vari aspetti."}
{"id": "2798532", "revid": "248115", "url": "https://it.wikipedia.org/wiki?curid=2798532", "title": "Razionali", "text": ""}
{"id": "2798534", "revid": "767487", "url": "https://it.wikipedia.org/wiki?curid=2798534", "title": "Vando Freddi", "text": "Caratteristiche tecniche.\nFreddi era un terzino sinistro, dotato di buona velocit\u00e0 che lo rendeva un marcatore affidabile sull'ala destra avversaria.\nCarriera.\nCalciatore.\nCresciuto nel , debutta in Serie A nella stagione 1967-1968, giocando da titolare la partita interna contro il . A fine stagione totalizza 10 presenze, e la formazione virgiliana retrocede in Serie B, categoria nella quale gioca per due stagioni condizionate dalla pubalgia, per un totale di 30 presenze complessive in tre stagioni. Nel 1970 scende in Serie C passando al , dove gioca 26 partite, e nella stagione successiva si trasferisce al Padova. In Veneto gioca sei stagioni in Serie C fino al 1977, collezionando 244 partite di campionato. Nel 1977 passa al Monselice, dove gioca una stagione in Serie D conquistando la promozione in Serie C2. Dopo due stagioni nella quarta serie, chiude la carriera nel 1980.\nAllenatore.\nStabilitosi a Monselice dopo il ritiro, allena la squadra padovana in due occasioni, tra gli anni Ottanta e Novanta; in seguito guida altre formazioni dilettantistiche padovane (Atletic Mezzavia di Montegrotto Terme e Torreglia)."}
{"id": "2798539", "revid": "61051", "url": "https://it.wikipedia.org/wiki?curid=2798539", "title": "Piper L-18", "text": ""}
{"id": "2798540", "revid": "629745", "url": "https://it.wikipedia.org/wiki?curid=2798540", "title": "Trittico della Madonna", "text": "Il Trittico della Madonna \u00e8 un dipinto, tempera su tavola (pannello centrale 127x48 cm, pannelli laterali 103x45, lunetta 59x170) di Giovanni Bellini e altri pittori, databile al 1464-1470 e conservato nelle Gallerie dell'Accademia a Venezia.\nStoria.\nQuattro trittici (\"di San Sebastiano\", \"di San Lorenzo\", \"della Madonna\" e \"della Nativit\u00e0\"), vennero realizzati tra il 1464 e il 1470 circa per la chiesa di Santa Maria della Carit\u00e0 a Venezia, che era stata ricostruita a met\u00e0 del secolo e i cui altari erano stati eretti tra il 1460 e il 1464.\nLe opere vennero smontate e ricomposte in epoca napoleonica, venendo destinati alle Gallerie dell'Accademia, con attribuzione originaria ai Vivarini.\nDescrizione e stile.\nI tre scomparti inferiori mostrano altrettanti santi a piena figura: la Madonna col Bambino, san Girolamo e san Ludovico di Tolosa. In alto, nella lunetta, si trova una \"Piet\u00e0\" tra due angeli volanti, con un lungo sarcofago da cui si leva il Cristo.\nQuesti trittici, ideati probabilmente da Jacopo Bellini, vennero realizzati a pi\u00f9 mani, tra cui quella di Giovanni su solo una. Il contributo di quest'ultimo si rileva soprattutto nei santi del polittico di San Sebastiano e sono un importante precedente per quello che sar\u00e0 la sua prima grande prova individuale, il \"polittico di San Vincenzo Ferrer\"."}
{"id": "2798541", "revid": "70072800", "url": "https://it.wikipedia.org/wiki?curid=2798541", "title": "Piper L-21", "text": ""}
{"id": "2798546", "revid": "152584", "url": "https://it.wikipedia.org/wiki?curid=2798546", "title": "Emmanuel von Mensdorff-Pouilly", "text": ""}
{"id": "2798550", "revid": "152584", "url": "https://it.wikipedia.org/wiki?curid=2798550", "title": "Alexander von Mensdorff", "text": ""}
{"id": "2798554", "revid": "248115", "url": "https://it.wikipedia.org/wiki?curid=2798554", "title": "Liceit\u00e0", "text": ""}
{"id": "2798555", "revid": "287204", "url": "https://it.wikipedia.org/wiki?curid=2798555", "title": "Johann Georg Wille", "text": "Dopo un primo periodo di apprendistato, studi\u00f2 l'arte dell'incisione a Strasburgo con Georg Friedrich Schmidt .\nSeguendo il suo maestro a Parigi vi colse un primo successo con il ritratto del Maresciallo Fouquet.\nBen presto importanti pittori contemporanei gli affidarono la riproduzione a stampa delle proprie opere. Si dedic\u00f2 poi anche alla riproduzione dei capolavori degli antichi maestri.\nDivenuto famoso in tutta Europa per la sua maniera brillante e leggera di ottenere vivaci effetti nelle sue stampe, divenne incisore di corte del re di Francia Luigi XV, di Federico II di Prussia e di Federico V di Danimarca. Nel 1746 torn\u00f2 in Germania, per stabilirsi nuovamente a Parigi l'anno successivo.\nNapoleone gli confer\u00ec la Legion d\u2019onore e fu nominato membro dell'Istituto di Francia. Fu sua allieva la pittrice parigina Constance-Marie Charpentier.\nNonostante il successo raggiunto nell\u2019\"Ancien Regime\", dopo la Rivoluzione si ridusse in povert\u00e0. Mor\u00ec a Parigi nel 1808.\nScrisse le proprie \"Memorie\", pubblicate nel 1857, in cui, per la prima volta, \u00e8 menzionato Diderot."}
{"id": "2798559", "revid": "986213", "url": "https://it.wikipedia.org/wiki?curid=2798559", "title": "Alfred III di Windisch-Gr\u00e4tz", "text": "Biografia.\nFiglio primogenito del principe Alfred II zu Windisch-Gr\u00e4tz e della principessa Hedwige von Lobkowicz, apparteneva ad una famiglia dell'alta nobilt\u00e0 boema reazionaria, e suo nonno, il principe Alfred I era stato uno dei maggiori esponenti del movimento contro rivoluzionario in Boemia e in Ungheria nel 1848. Avviato molto giovane alla carriera diplomatica, studi\u00f2 alla Universit\u00e0 di Praga laureandosi in diritto e frequent\u00f2 alcune corsi di archeologia alle Universit\u00e0 di Budapest e Padova. Eletto nel 1882 al Parlamento di Boemia come rappresentante della classe aristocratica e dei latifondisti, fece una rapida carriera politica tra il 11 novembre 1893 e il 19 giugno 1895 fu Primo Ministro della Cisleitania, mantenendo per\u00f2 una politica moderata e di cautela, intrattenendo anche rapporti cordiali con i partiti pi\u00f9 liberali e soprattutto incoraggio i rapporti diplomatici con la Gran Bretagna e gli USA. Estromesso dalla carica di Primo Ministro, nel 1905 fu Ministro delle Poste e dal 1909 si ritir\u00f2 in vita privata, dedicandosi alla sua passione giovanile: l'archeologia.\nGi\u00e0 nel 1899 era stato uno dei finanziatori della spedizione di Sir Arthur Evans a Cnosso, a Creta e si interess\u00f2 personalmente agli scavi condotti in tutta l'area mediterranea, prendendo anche parte attiva agli scavi a Pompei ed Ercolano e nel 1911 pubblic\u00f2 a Londra un saggio sull'archeologia in Mesopotamia e in Grecia, \"Saggio sull'archeologia moderna\", di carattere abbastanza soggettivo e umoristico, oltre che ricco di fonti e aneddoti di grande importanza che vanno a ricostruire la storia stessa dell'archeologia dall'epoca di Winckelmann alle esperienze allora contemporanee di Evans, che rivela in Windisch-Gr\u00e4tz una profonda vena umanistica unita ad una sorta di meticolosa intenzione di riportare cronologicamente tutti gli avvenimenti degli di nota sull'archeologia del XIX secolo.\nGrazie a questa sua mirabile opera (alla quale nel 1916, in piena guerra, aggiunse una \"Storia e impressioni di Johan Winckelmann\", una sorta di biografia umoristica dell'archeologo tedesco Johan Joachim Winckelmann), venne reso cavaliere dell'Ordine del Toson d'Oro (che era anche un diritto semi-ereditario della sua famiglia) e membro dell'Accademia Reale Svedese delle Scienze, nella quale fece il suo debutto con un nuovo saggio, \"Sui tumuli di Uppsala\", relativamente di minor importanza e fattezza, consistente per lo pi\u00f9 in una descrizione non troppo accurata dei tumuli pre-vichinghi del sito svedese di Gamla Uppsala; pi\u00f9 un onore all'Accademia che un saggio scritto di iniziativa personale, esso fu pubblicato a Stoccolma nel 1920 e a Vienna nel 1921, anche se non venne mai preso in considerazione od utilizzato dagli studiosi.\nAlfred zu Windisch-Gr\u00e4tz aveva sposato nel 1877 la principessa Gabrielle von Auersperg, dalla quale aveva avuto tre figli."}
{"id": "2798564", "revid": "21880", "url": "https://it.wikipedia.org/wiki?curid=2798564", "title": "Hypsignathus", "text": ""}
{"id": "2798565", "revid": "1573940", "url": "https://it.wikipedia.org/wiki?curid=2798565", "title": "Hypsignathus monstrosus", "text": "Il pipistrello dalla testa a martello (Hypsignathus monstrosus ) \u00e8 un pipistrello appartenente alla famiglia degli Pteropodidi, unica specie del genere Hypsignathus (), endemico dell'Africa centrale.\nEtimologia.\nL'epiteto generico deriva dalla combinazione delle parole greche \"\u03cd\u03c8\u03bf\u03c2\"-, alto e -\"\u03b3\u03bd\u03ac\u03b8\u03bf\u03c2\", mascella, con chiara allusione al rostro notevolmente sproporzionato. Il termine specifico invece si riferisce all'aspetto grottesco della testa.\nDescrizione.\nDimensioni.\nPipistrello di grandi dimensioni con la lunghezza della testa e del corpo tra 160 e 297\u00a0mm, la lunghezza dell'avambraccio tra 112 e 139\u00a0mm, la lunghezza del piede tra 25 e 40\u00a0mm, la lunghezza delle orecchie tra 25 e 41\u00a0mm, un'apertura alare fino a 75\u00a0cm e un peso fino a 419\u00a0g. \u00c8 il pi\u00f9 grande pipistrello africano.\nCaratteristiche craniche e dentarie.\nIl cranio presenta un rostro massiccio e lungo, compresso lateralmente ed elevato, la scatola cranica \u00e8 piccola, rotonda e con la parte posteriore deflessa.\nSono caratterizzati dalla seguente formula dentaria:\nAspetto.\nLa pelliccia \u00e8 corta, soffice e lanosa. Le parti dorsali sono bruno-grigiastre con dei riflessi bruno-rossastri sulla groppa e le zampe e un collare biancastro che si estende fino alle spalle dove i peli sono pi\u00f9 chiari, lunghi e lanosi, mentre le parti ventrali sono leggermente pi\u00f9 chiare. La testa \u00e8 enorme, con un muso lungo che si sviluppa notevolmente verso l'alto e che termina in un cuscinetto carnoso appiattito formato dalle labbra. I maschi hanno due paia di sacche faringee e un paio di sacche aeree mascellari. La laringe \u00e8 lunga circa la met\u00e0 della lunghezza della colonna vertebrale ed occupa gran parte della scatola toracica. Queste notevoli modifiche anatomiche hanno la funzione di produrre potenti vocalizzi, utilizzati durante la stagione degli accoppiamenti per attrarre le femmine, le quali invece, sono pi\u00f9 piccole e molto simili nell'aspetto alle specie di Epomops. La lingua \u00e8 grande e massiccia, ricoperta di papille setolose dirette all'indietro. Le orecchie sono triangolari, bruno-nerastre e con due macchie bianche alla base anteriore e posteriore. Le ali sono bruno-nerastre, ricoperte di una peluria marrone sugli avambracci e di una striscia bianca lungo l'attaccatura ventrale sui fianchi e sono attaccate posteriormente alla base del secondo dito del piede. \u00c8 privo di coda, mentre l'uropatagio \u00e8 ridotto ad una sottile membrana lungo la parte interna degli arti inferiori. Sono presenti 3 creste palatali inter-dentali continue e 9 post-dentali sottili. Il cariotipo \u00e8 2n=36 FNa=68.\nBiologia.\nComportamento.\nDi giorno si rifugia singolarmente o in piccoli gruppi fino a 25 individui nel fogliame di grossi alberi a 20-30 metri dal suolo. Occasionalmente \u00e8 stato osservato anche in una grotta, tra le rocce e in una capanna. Cambia i ricoveri ogni 5-9 giorni. Diviene attivo al tramonto quando dopo essersi curato la pelliccia raggiunge i luoghi dove nutrirsi o i territori di corteggiamento. Il volo \u00e8 diretto negli spazi aperti, dove pu\u00f2 percorrere fino a 10 km per raggiungere i luoghi dove trovare cibo, mentre \u00e8 altamente manovrato nella vegetazione, dove pu\u00f2 anche rimanere sospeso in aria.\nIl Lek.\nDurante l'anno sono presenti due stagioni riproduttive della durata di 1-3 mesi ciascuna. Durante questi periodi 20-135 maschi si aggregano sugli alberi lungo corsi d'acqua in particolari territori larghi circa 40 metri e lunghi 400-1600 metri nei quali i vari esemplari entrano in competizione tra loro attraverso dei rituali costituiti principalmente da richiami e battiti d'ala per attrarre le femmine. Queste ultime volano lungo il territorio, scelgono un maschio e si posano accanto a lui. Successivamente avviene l'accoppiamento preceduto da un ronzio intermittente emesso dal maschio. Alla fine la femmina riparte e il compagno ritorna nel territorio ad esibirsi.\nAlimentazione.\nSi nutre di frutti di Mango, \"Annona\", specie di \"Ceiba\", \"Musanga cecropioides\", \"Anthocleista\", \"Chlorophora\", specie di \"Ficus\" e di \"Musa\", Guava, \"Adenia cissampeloides\" e specie di \"Solanum\". Sono stati osservati mentre attaccavano del pollame e mangiare carcasse di piccoli uccelli.\nRiproduzione.\nDanno alla luce un piccolo alla volta due volte l'anno, la prima tra dicembre e febbraio mentre la seconda tra giugno e luglio, dopo una gestazione di 5-6 mesi. Le femmine raggiungono la maturit\u00e0 sessuale dopo 6 mesi, mentre i maschi dopo 3 anni.\nDistribuzione e habitat.\nQuesta specie \u00e8 diffusa in Guinea-Bissau, Sierra Leone, Liberia, Guinea, Costa d'Avorio, Burkina Faso occidentale, Ghana, Togo, Benin, Nigeria, Camerun, isola di Bioko, Rio Muni, Gabon, Repubblica del Congo, Repubblica Centrafricana meridionale, Repubblica Democratica del Congo nord-occidentale, Angola settentrionale, Uganda occidentale. Una popolazione isolata \u00e8 presente in un'area dell'Etiopia occidentale.\nVive nelle foreste tropicali umide di pianura, foreste di palude, mangrovie, palmeti, fino a 1.800 metri di altitudine.\nStato di conservazione.\nLa IUCN Red List, considerato il vasto areale, la popolazione numerosa, classifica \"H. monstrosus\" come specie a rischio minimo (LC)."}
{"id": "2798572", "revid": "1124164", "url": "https://it.wikipedia.org/wiki?curid=2798572", "title": "Polittico di San Vincenzo Ferrer", "text": "Il polittico di San Vincenzo Ferrer \u00e8 un dipinto tempera su tavola (scomparti del registro centrale 167x67 cm, registro superiore 72x67 cm, predella 36x60 cm) di Giovanni Bellini, databile al 1464-1470 e conservato nella collocazione originale nella basilica di San Zanipolo a Venezia.\nStoria.\nIl polittico venne eseguito probabilmente dal 1464 per l'altare dedicato a san Vincenzo Ferrer nella basilica veneziana. Il santo spagnolo, domenicano, era stato canonizzato nel 1455 e da allora l'Ordine si era impegnato in una vasta opera di propaganda per l'affermazione del culto, del quale non solo la pala ma anche la formazione della Scuola di San Vincenzo Ferrer presso la basilica, effettvo committente dell'altare e dell'opera, ne sono chiara testimonianza.\nL'altare nella chiesa era stato finito di edificare nel 1464, secondo un documento non pi\u00f9 reperibile, ma citato da Fogolari nel 1932.\nL'attribuzione del polittico \u00e8 quasi unanimemente accettata dalla critica moderna in favore di Giovanni Bellini, sebbene qualcuno consideri un intervento pi\u00f9 o meno massiccio di un aiuto nella predella, forse Lauro Padovano. Tra le fonti antiche soltanto Francesco Sansovino lo menzionava come autografo nel 1581 seguito da Pietro Antonio Pacifico nella sua \"Cronica Veneta\" del 1697, mentre altri come Ridolfi, Boschini e Zanetti seguiti dai pi\u00f9 moderni, Cavalcaselle, Berenson e Venturi. Solo con la rivendicazione del Longhi al \"Giambellino\" (1914), confermata poi dal pi\u00f9 specifico studio di Pallucchini (1945), il consenso si spost\u00f2 prevalentemente su questa ipotesi. Alcuni avevano anche fatto l'ipotesi che esista un sensibile scarto cronologico tra le varie tavole, dovute a differenze stilistiche, che per\u00f2 non ha ottenuto seguito.\nDescrizione e stile.\nIl polittico, dalla sfarzosa cornice dorata di gusto lombardesco inserita a sua volta in una severa struttura marmorea, \u00e8 articolato su tre ordini per un totale di nove scomparti. La struttura originale comprendeva anche un, al posto della conchiglia rococ\u00f2, un'ampia lunetta raffigurante il Padre Eterno tolta nel 1777 e ora dispersa. Al centro si trovano tre santi a grandezza naturale, da sinistra san Cristoforo, san Vincenzo Ferrer e san Sebastiano. Il registro superiore mostra al centro un riquadro con il \"Cristo Passo\" (\"Cristo morto sorretto da due angeli\") e ai lati l'Arcangelo Gabriele (con un giglio, simbolo di purezza) e la Vergine annunciata; quest'ultima \u00e8 in preghiera ed ha lo sguardo rivolto verso l'alto, dove anticamente esisteva la lunetta dipinta con il \"Padre Eterno\". La predella invece mostra i miracoli di Vincenzo Ferrer: i due scomparti laterali sono divisi in due scene ognuno per mezzo di una colonna dipinta, mentre quella centrale \u00e8 una scena unica. Da sinistra si leggono: \"San Vincenzo salva un'annegata\", \"resuscita i morti sotto le macerie, redime con le parole un uomo e una donna colpevoli di un delitto salvando le loro anime, resuscita un bambino\" e\" libera i prigionieri\". \nI santi del registro centrale sono caratterizzati da un forte scatto plastico, sottolineato dalla monumentalit\u00e0 delle figure, le linee enfatiche delle anatomie e dei panneggi, l'uso geniale della luce radente dal basso per alcuni dettagli (come il volto di san Cristoforo). Lo spazio \u00e8 dominato da lontani paesaggi sullo sfondo e la profondit\u00e0 prospettica \u00e8 suggerita da pochi elementi basilari, come le frecce in scorcio di san Sebastiano o il lungo bastone di san Cristoforo o la velatura dell'acqua sui suoi piedi. A parte alcuni accorgimenti, come l'uso di una medesima linea dell'orizzonte, i pannelli centrali non sono legati da particolari rapporti compositivi, con ambientazioni in paesaggi differenti (ma nel centrale san Vincenzo completamente sostituito da un cielo popolato da angioletti). Si tratta di un retaggio tradizionale, come la spessa cornice di divisione tra un pannello e l'altro, che vennero presto superati dal maestro veneziano. \nIl \"Cristo Passo\", ancora una volta nella produzione belliniana, segue uno schema compositivo bizantino, naturalmente aggiornato al naturalismo allora in voga in Italia. L'Angelo e Maria sono caratterizzati da una pittura limpida e smaltata: soprattutto nella veste dell'angelo le campiture sono intrise di luci ed ombre quasi scultoree, mentre nel riquadro della Vergine, dal delicato profilo, la tenda rossa provoca una fiammata cromatica improvvisa. Anche in questi riquadri sono pochi gli elementi che suggeriscono la profondit\u00e0: le pieghe della tenda, lo scranno di Maria, il pilastro marmoreo davanti all'angelo. \nSe da una parte \u00e8 evidente l'influsso del cognato Andrea Mantegna lo \u00e8 anche il superamento da parte di Bellini lungo un suo percorso stilistico autonomo. Non mancano echi di Marco Zoppo, altro protagonista della pittura in Venezia a quei tempi. Mentre appare evidente lo scostamento dalla bottega, e propriamente del fratello Gentile, se si confrontano due opere coeve di questi nella Cappella di San Teodoro a San Marco, basti notare la resa dell'incarnato e delle vene del \"San Girolamo penitente\" con la poderosa riuscita del muscoloso Cristoforo che pure ripete (riflessa) la testa del gentiliano \"San Francesco riceve le stimmate\"\".\" La maturazione personale di Giovanni \u00e8 avvertibile anche nel trattamento quasi ritrattistico del volto di Vincenzo Ferrer rispetto a quello, di poco precedente, del san Domenico nella lunetta del \"Trittico della Nativit\u00e0\"\".\" Non mancano i tratti di delicatezza tipici dI Giovanni come per esempio nella rappresentazione dell'elegante angelo annunciante e ancor di pi\u00f9 nel delicato Bambino reclinato sul capo di Cristoforo. \nPredella della \"Pala di San Vincenzo Ferrer\""}
{"id": "2798573", "revid": "223320", "url": "https://it.wikipedia.org/wiki?curid=2798573", "title": "La Carta", "text": ""}
{"id": "2798574", "revid": "37401", "url": "https://it.wikipedia.org/wiki?curid=2798574", "title": "Prefissazione", "text": ""}
{"id": "2798576", "revid": "33689", "url": "https://it.wikipedia.org/wiki?curid=2798576", "title": "Imperatori della dinastia Ming", "text": ""}
{"id": "2798578", "revid": "317645", "url": "https://it.wikipedia.org/wiki?curid=2798578", "title": "Joseph Whitworth", "text": "Biografia.\nPrimi anni.\nWhitworth nacque a Stockport, figlio di Charles Whitworth, un insegnante e pastore della Chiesa Congregazionista. Joseph frequent\u00f2 le scuole ad Idle, vicino a Leeds: fin dall'inizio mostr\u00f2 un grande interesse per la meccanica e questa sua attitudine si rivel\u00f2 in pieno quando inizi\u00f2 a lavorare presso suo zio.\nCarriera.\nDopo aver lasciato gli studi, Whitworth divenne un apprendista a contratto presso uno zio filatore di cotone nello Derbyshire. Questo apprendistato dur\u00f2 quattro anni dopo di che lavor\u00f2 per altri quattro anni come meccanico in una fabbrica a Manchester. In seguito si trasfer\u00ec a Londra dove trov\u00f2 lavoro presso Henry Maudslay, l'inventore del tornio per la filettatura delle viti, unitamente a James Nasmyth (inventore del martello a vapore) e Richard Roberts.\nWithworth evidenzi\u00f2 una grande abilit\u00e0 come meccanico mentre lavorava per Maudslay, sviluppando macchine utensili di precisione e anche introducendo un sistema per la costruzione di telai in ferro per macchine utensili che fossero contemporaneamente pi\u00f9 rigidi e meno pesanti. \nWhitworth lavor\u00f2 anche per Holtzapffel &amp; Co (costruttori di macchine per tornitura ornamentale) e per Joseph Clement. Mentre era presso l'officina di Clement collabor\u00f2 alla costruzione della calcolatrice di Charles Babbage, la \"Macchina alle differenze\". Whitworth ritorn\u00f2 a Openshaw, vicino a Manchester, nel 1833 per iniziare la produzione in proprio di torni e altre macchine utensili che divennero famose per il loro elevato standard di lavorazione. A Whitworth \u00e8 attribuita l'introduzione nel 1844 dell'unit\u00e0 di lunghezza detta Thou o mil, corrispondente a un millesimo di pollice, cio\u00e8 2,54 centesimi di millimetro. Nel 1853, insieme al suo amico di vecchia data, artista e insegnante d'arte George Wallis (1811-1891), Whitworth fu nominato membro della commissione inglese per la New York International Exhibition. Ebbero modo di visitare vari siti industriali degli Stati Uniti e il risultato del loro viaggio fu il rapporto 'The Industry of the United States in Machinery, Manufactures and Useful and Applied Arts, complied from the Official Reports of Messrs Whitworth and Wallis, London, 1854.'\nNel 1850, l'architetto Edward Walters ebbe l'incarico di costruire per Whitworth la residenza \"The Firs\", un grande palazzo collocato nell'area di Fallowfield vicino a Manchester, che ancora oggi \u00e8 utilizzato come Chancellors Hotel &amp; Conference Centre.\nInvenzioni.\nWhitworth, durante gli anni 1830 rese popolare un metodo di produzione di accurate superfici piane usando una tecnica che utilizzava il cosiddetto \"blu degli ingegneri\" (una miscela di blu di Prussia e materiale oleoso steso su di una superficie metallica che viene a sua volta raschiata con un'altra superficie, di controllo). La rimozione del blu mette in risalto la posizione dei punti in rilievo sulla superficie in esame. Fino all'introduzione di queste tecniche di raschiamento, si ricorreva alle tecniche di lucidatura che davano risultati meno accurati. Ci\u00f2 port\u00f2 a una esplosione dello sviluppo di strumenti di precisione che usavano queste tecniche per generare superfici piatte come base per l'ulteriore costruzione di forme precise.\nLa sua invenzione successiva, nel 1840, fu una tecnica di misurazione detta \"end measurements\" che utilizzava una superficie piana di precisione e una vite per misura, entrambi di sua invenzione. Questo sistema che forniva una precisione di un milionesimo di pollice, venne presentato alla Great Exhibition di Londra nel 1851.\nNel 1841, Whitworth ide\u00f2 uno standard per la filettatura che presentava un filetto con angolazione al vertice di 55\u00b0 e con un passo standard per un diametro dato. Questo divenne ben presto il primo sistema standardizzato a livello nazionale, la sua adozione da parte delle imprese ferroviarie, che fino ad allora utilizzavano diverse filettature, ne favor\u00ec un'ampia diffusione. In seguito questo standard venne classificato come \"British Standard Whitworth\", noto con l'abbreviazione BSW e individuato col codice BS 84:1956.\nFucile Whitworth.\nA Whitworth venne commissionata dal Dipartimento della Guerra britannico la progettazione di un sostituto del fucile Pattern 1853 Enfield, i cui difetti erano venuti alla luce durante la guerra di Crimea. La canna del fucile Whitworth presentava un diametro minore da 11 mm e l'anima a sezione esagonale, sparava una pallottola esagonale allungata che aveva un rotazione pi\u00f9 rapida rispetto al proiettile dell'Enfield. Le sue prestazioni durante le prove fatte nel 1859 lo fecero superiore al fucile Enfield, come venne riportato nel \"The Times\" del 23 aprile. Tuttavia il disegno della nuova canna si dimostr\u00f2 facilmente soggetto a incrostazioni e molto pi\u00f9 costoso dell'Enfield nella manifattura, per questo non venne adottato dalle forze armate inglesi e fin\u00ec per essere adottato dall'esercito francese. Un numero imprecisato di fucili Whitworth fin\u00ec presso le truppe Confederate durante la guerra di secessione. Da tali armi presero il nome i tiratori scelti sudisti: \"Whitworth Sharpshooters\".\nIl fucile Enfield ad avancarica venne modificato nel fucile Snider-Enfield da Jacob Snider, un mercante di vini americano di origine olandese. Trasformando in questo modo i fucili Enfield esistenti, il costo di un \"nuovo\" Snider-Enfield a retrocarica ammontava a soli 12 scellini.\nLa regina Vittoria inaugur\u00f2 nel 1860 la prima riunione a Wimbledon della British Rifle Association sparando con un fucile Whitworth da una postazione fissa. Il fucile centr\u00f2 un bersaglio da una distanza di 366 metri.\nArtiglieria a retrocarica.\nWhitworth progett\u00f2 anche un cannone a retrocarica del calibro di 70 mm caricato con un proiettile da circa 6 kg e dalla gittata di circa 10 km. Il proiettile Withworth per scanalatura a spirale venne brevettato nel 1855. Anche questa arma non venne adottata dall'esercito britannico che prefer\u00ec i cannoni di William George Armstrong, tuttavia venne utilizzata nella guerra di secessione americana.\nMentre cercava di rinforzare la struttura delle bocche di cannone, Whitworth brevett\u00f2 un procedimento detto \"acciaio fluido compresso\"\nper una colata di acciaio pi\u00f9 omogeneo. Alcuni dei suoi pezzi fusi vennero esposti alla Grande Esposizione di Parigi del 1883.\nPremi e memoriali.\nWhitworth ricevette molti riconoscimenti per l'eccellenza dei suoi progetti e consegu\u00ec un notevole successo finanziario. Nel 1850, gi\u00e0 membro della Royal Society e presidente dell'Ordine degli Ingegneri Meccanici, si fece costruire la residenza \"The Firs\" a Fallowfield a sud di Manchester. Nel 1854 acquist\u00f2 Stancliffe Hall a Darley Dale nel Derbyshire e vi si trasfer\u00ec con la seconda moglie Louisa nel 1872. Whitworth forn\u00ec quattro blocchi da sei tonnellate di marmo provenienti dalla cava di Darley Dale per la realizzazione delle statue di leoni della Saint George's Hall di Liverpool. Egli fond\u00f2 a Manchester il Whitworth Institute, che in seguito divenne l'Ospedale in memoria della moglie.\nQuale convinto sostenitore della formazione tecnica, Whitworth sostenne il Mechanic's Institute di Manchester e contribu\u00ec alla fondazione della Manchester School of Design. Nel 1868, promosse l'assegnazione di una borsa di studio per lo sviluppo dell'ingegneria meccanica. In riconoscimento dei suoi successi e del suo sostegno all'istruzione, un edificio dell'Universit\u00e0 di Manchester porta il suo nome e le cerimonie di laurea vengono tenute nella Whitworth Hall. La Whitworth Art Gallery sita nell'Universit\u00e0 e l'adiacente Whitworth Park sono un lascito dell'ingegnere alla citt\u00e0 di Manchester.\nLa fine.\nNel gennaio del 1887, all'et\u00e0 di 83 anni, Sir Joseph Whitworth si spense mentre era a Monte Carlo dove si era recato nella speranza di migliorare il suo stato di salute. La salma, rimpatriata, venne sepolta nel cimitero della St Helen's Church a Darley Dale nel Derbyshire. Un dettagliato necrologio venne pubblicato nella rivista statunitense \"The Manufacturer and Builder\" (Volume 19, Issue 6, June 1887)."}
{"id": "2798579", "revid": "125452917", "url": "https://it.wikipedia.org/wiki?curid=2798579", "title": "Monroeville (Pennsylvania)", "text": "Monroeville \u00e8 una municipality degli Stati Uniti d'America, nella contea di Allegheny nello Stato della Pennsylvania. Secondo il censimento del 2000 la popolazione \u00e8 di 29.349 abitanti.\nStoria.\nIl nome lo si deve a Joel Monroe; Monroeville venne costituita negli ultimi decenni del Settecento.\nSociet\u00e0.\nEvoluzione demografica.\nLa composizione etnica vede una prevalenza della razza bianca (85,58%) seguita da quella afroamericana (8,29%).\nCultura.\nAll'interno del Monroeville Mall sono state girate le scene del centro commerciale del film \"Zombi\" (\"Dawn of the Dead\") di George A. Romero (1978)."}
{"id": "2798581", "revid": "1186766", "url": "https://it.wikipedia.org/wiki?curid=2798581", "title": "Closed Loop Marketing", "text": "Il Closed Loop Marketing (CLM) \u00e8 un ambiente di reporting dove il risultato e l'impatto delle campagne di marketing pu\u00f2 essere ottenuto mettendo in relazione l'attivit\u00e0 di marketing con le vendite ed i ricavi ottenuti, permettendo il calcolo del ritorno sull'investimento (ROI) e chiudendo il ciclo tra le spese di marketing ed i ricavi generati.\nGeneralit\u00e0.\nPer avere successo nel creare un ambiente CLM, \u00e8 necessario che l'azienda che lo adotta integri differenti piattaforme tecnologiche, riconcili differenti modelli di dati, e spinga i settori Vendite e Finance ad utilizzare definizioni comuni su termini/metriche quali cliente, ricavo, e costo.\nInoltre, \u00e8 richiesta l'abilit\u00e0 d'integrare varie applicazioni e strumenti come il campaign management, l'analitica, il CRM, la gestione dei contenuti e la business intelligence. Se propriamente connessi, questi strumenti, attraverso un host, creano un modo di supportare il CLM.\nUn sistema di CLM richiede infine che il dipartimento marketing comprenda i dati, i metodi di analisi e la tecnologia, le vendite comprendano la customer experience e l'IT comprenda che i sistemi possono funzionare correttamente, ma ancora non generare i dati di cui le altre funzioni hanno bisogno."}
{"id": "2798589", "revid": "339392", "url": "https://it.wikipedia.org/wiki?curid=2798589", "title": "Armata popolare di liberazione della Jugoslavia", "text": ""}
{"id": "2798599", "revid": "767487", "url": "https://it.wikipedia.org/wiki?curid=2798599", "title": "Urho Castr\u00e9n", "text": "Lo scopo principale del suo governo fu quello di mettere in pratica l'armistizio di Mosca con il quale la Finlandia usciva sconfitta dalla seconda guerra mondiale."}
{"id": "2798603", "revid": "287204", "url": "https://it.wikipedia.org/wiki?curid=2798603", "title": "Urho Castren", "text": ""}
{"id": "2798613", "revid": "29936530", "url": "https://it.wikipedia.org/wiki?curid=2798613", "title": "Checco Consoli", "text": ""}
{"id": "2798614", "revid": "125887506", "url": "https://it.wikipedia.org/wiki?curid=2798614", "title": "Fare Verde", "text": "Fare Verde \u00e8 un\u2019associazione ambientalista nata nel 1986 dalla riflessione di un gruppo di studenti romani dopo il grave disastro di Chernobyl. La costituzione ufficiale avviene nel 1987 e oggi il sodalizio ecologista \u00e8 presente in tutta Italia. \u00c8 un'associazione riconosciuta dal Ministero dell'Ambiente e ha la qualifica di ONLUS. Alcuni dei primi aderenti sono militanti del Fronte della Giovent\u00f9 \n, fra questi Paolo Colli, fondatore e anima di \"Fare Verde\" fino alle sua scomparsa avvenuta il 25 marzo del 2005. Altri aderenti sono studenti delle scuole superiori e delle Universit\u00e0 romane, attratti dal movimentismo giovanile di quegli anni che era rappresentato nelle scuole da \"Fare Fronte per il contropotere studentesco\".\nSecondo l'associazione la salvaguardia degli ecosistemi \u00e8 minacciata dal porre al centro di ogni decisione l'uomo e i suoi interessi. Inoltre la soluzione dei problemi ambientali passa per un profondo ripensamento degli attuali modelli di produzione e di consumo e degli stili di vita. Il maggiore riferimento culturale dell'associazione \u00e8 quello della decrescita felice: Massimo De Maio, gi\u00e0 presidente nazionale di FV, \u00e8 stato anche tra i soci fondatori del Movimento per la decrescita felice promosso da Maurizio Pallante agli inizi del 2007 e nel 2006 l'assemblea dei soci ha deciso unitariamente questo orientamento culturale.\nIl volontariato, per l'associazione, \u00e8 un tratto essenziale, sia per permettere alle persone di impegnarsi direttamente nella conservazione degli ecosistemi, sia per stabilire relazioni umane e sociali non mediate necessariamente dal denaro.\nIl periodico associativo \"xFare+Verde\" viene stampato dal 1995 senza alcun apporto pubblicitario. L'associazione raccoglie fondi solo dai propri iscritti e sostenitori e da amministrazioni pubbliche nell'ambito di progetti. A seguito dell'Assemblea Nazionale del gennaio 2014, il Presidente Nazionale dell'associazione \u00e8 l'avvocato Francesco Greco, tra i fondatori dell'associazione in Puglia nel 1989.\nFare Verde opera in 15 regioni italiane con circa 70 gruppi e referenti locali. La sede nazionale \u00e8 a Roma.\nStoria ed iniziative.\nLe prime iniziative dell'associazione si ebbero in occasione del disastro di \u010cernobyl', con la partecipazione a varie iniziative contro il nucleare sotto forma di movimento spontaneo. In seguito la mobilitazione antinucleare del movimento si \u00e8 svolta in vista del referendum dell'ottobre 1987 con assemblee in scuole e universit\u00e0, cortei e partecipazione ai blocchi delle centrali di Latina e Montalto di Castro.\nNel 1987 \u00e8 stata costituita ufficialmente a Roma l'associazione, che nel 1988-89 \u00e8 gi\u00e0 in 15 localit\u00e0.\nNel 1991 si \u00e8 tenuta la prima assemblea nazionale (da allora organizzata ogni due anni) ed \u00e8 stato inoltre individuato nel volontariato per l'ambiente lo strumento caratterizzante l'associazione. Nello stesso anno sono stati avviati i \"campi antincendio\", corsi di prevenzione e intervento antincendio per volontari, tuttora attivi in collaborazione con la Protezione civile ed il Corpo forestale.\nNel 1992, nel Lazio, \u00e8 stata organizzata la prima edizione dell'iniziativa \"Il mare d'inverno\", con la pulizia di un tratto di spiaggia nell'ultima domenica di gennaio, con lo scopo di richiamare l'attenzione sui problemi dell'ecosistema marino. Questa iniziativa si svolge in pi\u00f9 di 60 localit\u00e0 italiane. Nel 2021 \u00e8 stata organizzata la 30\u00aa edizione, facendo del \"Mare d'Inverno\" una delle manifestazioni pi\u00f9 longeve nel panorama ambientalista italiano.\nNel 1997 l'associazione si \u00e8 attivata contro la commercializzazione di cotton fioc non biodegradabili, considerati responsabili ogni anno di parte dell'inquinamento delle spiagge italiane, con iniziative di sensibilizzazione verso l'opinione pubblica e verso la classe politica: nel 2001 viene approvata la legge n. 93 riguardante \"Disposizioni in campo ambientale\" con cui si vieta la commercializzazione di bastoncini cotonati non biodegradabili.\nNel 1999, alcuni volontari di Fare Verde hanno partecipato alla gestione di un campo profughi a Kavaj\u00eb in Albania occupandosi principalmente della raccolta e smaltimento dei rifiuti. Questa esperienza d\u00e0 il via alla costituzione di \"Fare Verde Kosovo\", sezione kosovara dell'associazione, impegnata in iniziative di carattere ambientale nelle scuole locali ed in particolare sul risparmio energetico.\nNel 2001 l'associazione ha lanciato una nuova campagna per la promozione della raccolta differenziata e compostaggio domestico; nel 2004 ha ricevuto il patrocinio del Ministero delle politiche agricole e forestali per l'iniziativa, dal titolo \u201cMeno rifiuti in citt\u00e0 pi\u00f9 qualit\u00e0 in campagna\", svolta in quasi cento localit\u00e0 in collaborazione del Consorzio italiano compostatori e della Coldiretti.\nNel marzo 2003 l'associazione \u00e8 stata riconosciuta dal Ministero dell'ambiente come associazione di protezione ambientale.\nNel 2005 ha proposto progetti per l'efficienza energetica del patrimonio pubblico, con particolare riferimento agli edifici scolastici svolgendo analisi energetiche, promuovendo interventi per il contenimento dei consumi e realizzando attivit\u00e0 di educazione, informazione e sensibilizzazione rivolte a corpo docente, personale della pubblica\namministrazione e cittadini.\nNel 2007 prendono il via i campi di tutela ambientale, svolti annualmente, prevalentemente in aree protette per la manutenzione di sentieri e il monitoraggio di aree di particolare pregio naturalistico. Sempre dal 2007 organizza in Kosovo campi estivi di volontariato antincendio e tutela ambientale che coinvolgono giovani appartenenti a diverse etnie.\nNel 2014, nell'assemblea nazionale tenutasi a Tarquinia Lido (VT) l'11 gennaio, viene eletto presidente nazionale l'avvocato Francesco Greco, originario di Oria (BR), iscritto a Fare Verde dal 1989 e gi\u00e0 responsabile regionale della Puglia. Succede a Massimo De Maio che ha retto il sodalizio ambientalista nei precedenti sette anni. Il nuovo direttivo \u00e8 cos\u00ec composto: Francesco Greco presidente nazionale, Silvano Olmi vice-presidente nazionale, Giuseppe Solla, Maura Luzzitelli, Mimmo De Prisco, Giuseppe Cazzolla e Giancarlo Terzano consiglieri."}
{"id": "2798616", "revid": "1522738", "url": "https://it.wikipedia.org/wiki?curid=2798616", "title": "Georgios Tsolakoglu", "text": "Biografia.\nDopo aver partecipato alle guerre balcaniche ed alla prima guerra mondiale prese parte nel 1919 alla spedizione dell'esercito greco contro la Turchia in Asia minore e successivamente alla guerra contro l'Italia. Durante la seconda guerra mondiale la Germania invase la Grecia occupando Salonicco il 9 aprile 1941. Ritenendo inutile continuare ad opporsi alle soverchianti forze naziste, Tsolakoglou ed altri ufficiali (tra cui i generali Panagiotis Demestichas e Georgios Bakos) decisero di arrendersi inviando un messaggio al comandandante della brigata \"Leibstandarte SS Adolf Hitler\", Sepp Dietrich.\nNonostante gli ordini contrari da parte del comandante in capo delle forze armate greche Alexandros Papagos, il 10 aprile 1941 a Larissa Tsolakoglu firm\u00f2 la resa incondizionata. Il 30 aprile 1941 Tsolakoglou venne messo a capo di un governo collaborazionista dalle autorit\u00e0 d'occupazione dell'Asse. Il 2 dicembre 1942 venne sostituito da Konstantinos Logothetopoulos.\nDopo la liberazione della Grecia, Tsolakoglu venne arrestato e condannato a morte da un tribunale speciale ma la sua pena venne commutata in ergastolo. Mor\u00ec di leucemia nel 1948, ancora in carcere."}
{"id": "2798617", "revid": "466539", "url": "https://it.wikipedia.org/wiki?curid=2798617", "title": "Paolo Giovio", "text": "Biografia.\nI primi anni e l'educazione familiare.\nPoco si sa dell'infanzia e della giovinezza di Paolo Giovio (\"Iovius\" o \"Jovius\" \u00e8 la latinizzazione del cognome di famiglia Zobio). Probabilmente nasce a Como il 21 aprile 1483 (alcuni, sulla base di una fonte fornita dall'autore stesso, ne fanno risalire i natali al 1486), da Luigi Zobio, di estrazione patrizia e di professione notaio, e da Elisabetta Benzi. La famiglia, originaria di Zelbio (Como) pur di nobile ascendenza (a poco prima della nascita di Paolo, risale anche l'ammissione alla dignit\u00e0 di \"decuriones\") non dispone di larghi mezzi finanziari. Rimasto orfano di padre (morto approssimativamente attorno al 1500), Paolo viene allevato ed educato dal fratello maggiore Benedetto, i cui studi storici, filologici e archeologici stimolano moltissimo gli interessi del giovane per questi argomenti, suscitando in lui una forte spinta a seguirne le orme\nLa formazione universitaria a Padova e Pavia.\nSebbene non esistano fonti dirette, \u00e8 quanto mai probabile che, gi\u00e0 nel 1504, l'autore frequenti i corsi di lingua e letteratura greca tenuti a Milano da Demetrio Calcondila e le lezioni di retorica di Aulo Giano Parrasio. Poco dopo (forse 1505), si presume che Paolo acceda alla facolt\u00e0 di filosofia e medicina presso l'universit\u00e0 di Pavia, mentre \u00e8 certo che nell'autunno dell'anno successivo egli si trovi a Padova, per seguire i corsi delle stesse materie accademiche presso il locale, prestigioso istituto universitario definito da Erasmo da Rotterdam \"il pi\u00f9 ricco emporio del Sapere in Europa\"; qui trova come insegnanti le pi\u00f9 alte figure dell'aristotelismo del primo Cinquecento, ossia Pietro Pomponazzi e Alessandro Achillini, oltre a Marcantonio della Torre, tra i massimi esponenti degli studi anatomici antecedenti a quelli del fiammingo Andrea Vesalio. In ogni caso, si sa da fonte certa che nel 1507, Giovio rientra a Pavia. In questa citt\u00e0 incontra probabilmente, pi\u00f9 tardi, Leonardo da Vinci. Risale al periodo immediatamente successivo la redazione di una sorta di centone, le \"Noctes\" (Notti), di cui sarebbe stata data pubblica lettura in Como il 25 luglio 1508.\nSi tratta di uno zibaldone in cui vengono disputate tesi di medicina, logica, filosofia naturale, metafisica che, indipendentemente dal loro valore disciplinare e letterario, indicano quanto Giovio avesse \"prontamente assimilato le metodiche dello \"Studium patavino\", oltre che gli insegnamenti del Pomponazzi e dell'Achillini; al primo, l'autore \u00e8 senza dubbio debitore dell'acquisizione di un uso del linguaggio articolato e al contempo di ampio respiro retorico, tra accademismo e volgare: ancor pi\u00f9 dello sviluppo di quell'attitudine al giudizio critico, tutt'altro che conforme, a \"quella freschezza intellettuale che i contemporanei ben conobbero\", caratteristica delle sue opere successive, sempre animata da una fervida curiosit\u00e0 intellettuale. Il periodo trascorso nell'ambiente universitario pavese non \u00e8 scevro, come normale, da comportamenti goliardici e volti alla ricerca dei tipici piaceri giovanili. Giovio si laurea a Pavia nel 1511 \"dapprima in \"artibus\" e poi in medicina\"..\nL'esordio romano: l'Accademia, il latino aureo e il volgare.\nConseguita la laurea, Giovio esercita brevemente la professione medica a Como; tuttavia, un'epidemia di peste colpisce la citt\u00e0 lombarda e lo convince a trasferirsi. Gi\u00e0 nel 1512, verso la fine del pontificato di Giulio II della Rovere, la sua presenza \u00e8 documentata a Roma, dove inizialmente presta la sua opera come dottore, muove i primi passi della sua carriera di letterato e di cortigiano, due attivit\u00e0 decisamente pi\u00f9 consone alle sue attitudini che non quella di medico.\nUna volta entrato nell\"'entourage\" del cardinale Bandinello Sauli, si pone al suo servizio. Nel 1513, risiede nell'Urbe al momento dell'insediamento di Giovanni de' Medici, figlio di Lorenzo il Magnifico sul soglio pontificio, con il nome di Leone X. L'ambiente curiale romano, dopo l'elezione di Leone X, \u00e8 decisamente favorevole all'assunzione di un ruolo di cortigiano, come quello cercato dall'umanista comense, essendo caratterizzato da fastosit\u00e0 mondana, con attenzione per la produzione artistica, e scarsa propensione riformatrice. Del tutto improntata all'affermazione di Roma come la pi\u00f9 importante capitale cortese e del pontefice come \"difensor libertatis Italiae\" (difensore della libert\u00e0 italiana).\nNel 1514, Giovio ottiene, per concessione papale, l'incarico di professore dello Studio Romano, in qualit\u00e0 di lettore di filosofia morale, mentre l'anno successivo viene nominato lettore di filosofia naturale. Poco propenso alla carriera magistrale, ma piuttosto assorbito dagli studi linguistici e letterari, nonch\u00e9 dalle ricerche storiografiche, inizia a frequentare l'Accademia Romana.\nOltre all'approfondimento di vari argomenti letterari, artistici, filosofici essa ebbe anche la funzione, insieme ad altri sodalizi analoghi, di un recupero e una valorizzazione sistematica della lingua latina, attraverso una ricerca sugli autori classici, elevandola al ruolo di una sorta di \"koin\u00e9\" letteraria del periodo rinascimentale, riscattandola da un uso ormai quasi del tutto ristretto e, spesso depauperato all'ambito liturgico ed ecclesiastico. La rivalutazione del latino, nella concezione gioviana, \u00e8 da intendersi, dunque, come la possibilit\u00e0 di dotare la \"res publica christianorum\" di una propria, \"naturale\", lingua comune, piuttosto che la frequentazione di uno strumento appartenente a una vagheggiata classicit\u00e0 perduta. L'adesione al sodalizio culturale gli consente di migliorare l'uso della prosa latina, con maggior padronanza dei classici, approfondendo sia lo stile atticista che le forme espressive dell'asianesimo, oltre che degli autori del periodo imperiale, raggiungendo quell'affinamento di stile ben presto riconosciuto e apprezzato dai suoi contemporanei. Giovio stesso definisce questa evoluzione come il passaggio da un \"latino argenteo\", imparato durante gli studi, a un \"latino aureo\", letto e ascoltato nelle riunioni con i pi\u00f9 eminenti cultori accademici dell'antica lingua.\nAnche per quanto riguarda l'uso del \"volgare\", utilizzato dallo studioso comense quasi esclusivamente nelle lettere, egli tende a utilizzare la cosiddetta \"lingua della corti\", intesa come strumento di comunicazione comune tra i letterati della Penisola in contrasto con il Bembo che prediligeva il toscano aulico e, in parte, con Machiavelli su analoghe posizioni del cardinale. Soprattutto nel vastissimo epistolario, in particolare quello del periodo della maturit\u00e0 e della vecchiaia, emerge \"tutto il talento per la scrittura in italiano dello storico comasco, quasi divertito nel contaminare la grammatica toscana con \"coloriture regionale e idiomatiche\".\nCon il suo plurilinguismo, le sue deliberate deformazioni lessicali e le sue frequenti digressioni metaforiche, assai spesso ironiche, Giovio estrasse dalla lingua comune di tutte le corti italiane un linguaggio molto espressionistico che lo port\u00f2 sulla soglia del manierismo letterario. Egli \u00e8 stato definito, con probabilit\u00e0, lo scrittore pi\u00f9 sperimentale di tutto il secolo.\nL'et\u00e0 leonina: la genesi delle \"Historiae\" e la \"crisi italiana\".\nIn relazione agli interessi storiografici, anche l'epistolario di questo periodo rivela, da parte di Giovio, una precoce \u00ab... insaziabilit\u00e0 documentaria e la vocazione all'utilizzo delle fonti dirette che lo caratterizz\u00f2 nel corso della sua carriera\u00bb.\nQuesto approccio agli accadimenti, attento ai dettagli, alle notizie di prima mano, alla descrizione delle personalit\u00e0 e dei caratteri persino ai pettegolezzi, che si riscontra fin da questi anni, \u00e8 il tratto migliore e pi\u00f9 originale dello stile gioviano, che nella maturit\u00e0 segner\u00e0 eminentemente le sue opere storiche cos\u00ec come gli scritti biografici. In esso ritroviamo il tentativo di tradurre l'ideale individualismo umanistico, come motore delle vicende umane, in un racconto di valore universale, avulso da interessi e scopi particolari come era uso all'epoca, pur non prescindendo mai da una vigile, spesso dettagliata, analisi delle reali vicende politiche e militari, anche apparentemente marginali nel contesto mondiale.\nGi\u00e0 nel 1515, lo studioso sottopone all'attenzione del pontefice i primi capitoli delle sue \"Historiae\". Un lavoro ambizioso, con il quale l'autore cerca di collocare le \u00ab...guerre horrende de l'Italia...\u00bb in una narrazione che le delineasse come un passaggio cruciale della storia e della civilt\u00e0, in cui traspare, gi\u00e0 fin dalla sua genesi, l'intuizione della progressiva perdita della centralit\u00e0 geopolitica dell'Italia, in cui le signorie vanno trasformandosi in principati a favore di nuovi equilibri fra le potenze europee, Impero e Francia \"in primis\". Non a caso le sue \"Historiae\" prendono l'avvio dalla guerra di successione per il regno di Napoli che causano la discesa di Carlo di Valois in Italia e l'innesco di una serie di lotte tra stati italiani per il ridisegno delle supremazie dei vari principati, appoggiati da forze straniere: alleanze che determineranno il ridimensionamento dell'importanza dei governi locali della Penisola, se non il loro assoggettamento. Un'intuizione che lo storico viene ancor pi\u00f9 maturando gi\u00e0 a partire dal 1515 dopo la battaglia di Marignano (Melegnano), in seguito alla quale Ercole Massimiliano Sforza, sostenuto anche da milizie svizzere, perde inaspettatamente il controllo sul Ducato di Milano a favore dei francesi di Francesco I, appoggiati dai veneziani.\nPer quanto riguarda il pontificato di Leone X Giovio porr\u00e0 in luce, nella \"Vita\" a lui dedicata, come egli fosse in grado di spendere 800.000 ducati per spodestare dalla citt\u00e0 di Urbino Francesco Maria I della Rovere, che pure in passato aveva ospitato i Medici dopo la cacciata d Firenze, per insediarvi il proprio nipote Lorenzo, signore della capitale toscana, in seguito al mancato appoggio del duca durante la battaglia di Marignano alle truppe papali; al contrario, di fronte alla ripresa dell'iniziativa militare ottomana, che tra il 1516 e il 1517, sotto Selim I, porta alla conquista di Gerusalemme e di tutti i territori del Sultanato mamelucco (Siria, Egitto e parti d'Arabia), lo stesso papa non seppe fare altro che promuovere una processione alla Basilica di Santa Maria sopra Minerva a Roma.\nIl legame con la famiglia de' Medici: gli anni fiorentini.\nNel 1517, caduto in disgrazia il cardinale Sauli, suo mecenate, Giovio si lega definitivamente alla potente famiglia fiorentina, continuando a esercitare l'arte medica, ma acquisendo sempre pi\u00f9 notoriet\u00e0 come figura di emergente umanista; Leone X lo nomina cavaliere e gli assegna una pensione. In particolare, strette relazioni intrattiene con Giulio de' Medici, di cui entra al servizio.\nQuest'ultimo \u00e8 cugino del pontefice in carica, e destinato lui stesso al soglio di Pietro nel 1523, con il nome di Clemente VII, dopo il brevissimo regno (1522/1523) del fiammingo Adriano VI, gi\u00e0 tutore del futuro imperatore Carlo V Al seguito del suo nuovo protettore, delegato da papa Leone X al governo di Firenze, Giovio risiede a lungo (quasi sette anni, sebbene con numerosi e prolungati intervalli), in quest'ultima citt\u00e0, dedicandosi alla stesura delle \"Historiae\", senza dubbio la sua opera pi\u00f9 importante. Sebbene apertamente coinvolto con il partito mediceo, l'umanista ha frequenti occasioni di partecipare alle riunioni che si tengono negli Orti Oricellari, vicino a Palazzo Rucellai, dove si danno convegno vecchi e nuovi esponenti della fazione contraria ai de' Medici. In esse si svolgono conversazioni culturali, rappresentazioni artistiche (tra le altre, qui viene messa in scena \"La Mandragola\" di Niccol\u00f2 Machiavelli), ma, ovviamente anche accese discussioni politiche che delle idee dello stesso Machiavelli, faro dell'aristocrazia fiorentina di nostalgia repubblicana e di sentimenti avversi allo strapotere mediceo romano sulla citt\u00e0, fanno il loro punto di riferimento principale. A Firenze Giovio ha occasione di incontrare anche Francesco Guicciardini. Oltre a dedicarsi alle frequentazioni culturali, lo studioso non disdegna la vita nelle ville signorili e dei salotti eleganti, dove ha occasione di incontrare molte personalit\u00e0 di rilievo della vita politica e culturale, cos\u00ec come con una certa assiduit\u00e0 si dedica al corteggiamento femminile. Qui l'umanista inizia anche la raccolta dei primi ritratti che verranno esposti successivamente nel suo Museo comasco e si afferma come consulente di vari pittori e artisti, a cui dispensa informazioni e consigli sulla composizione di soggetti mitologici.\nIl secondo periodo leonino: l'attivit\u00e0 diplomatica nel \"mondo nuovo\".\nGli anni trascorsi a Firenze, sono, interrotti da viaggi presso diverse corti italiani ed europee (anni in cui alla sua notoriet\u00e0 come medico si affianca via via quella di letterato) e che consentono a Giovio \"di entrare in contatto con famosi personaggi del tempo e raccogliere un po' ovunque notizie e documenti\" e di farsi via via sempre pi\u00f9 apprezzare come cultore dei classici e attento indagatore delle vicende diplomatiche e storiche.\nIn questo periodo, che va dal 1515 al 1522, lo studioso si trova a confrontarsi con trasformazioni politiche di portata storica che sembrano far maturare compiutamente la consapevolezza del rischio concreto, gi\u00e0 intuito, della graduale perdita dell'Italia della sua centralit\u00e0 geo-politica nello scacchiere europeo e nel \"nuovo mondo\" che viene delineandosi. Durante gli anni in cui sal\u00ec al potere Carlo V si nota la ripresa dell'iniziativa militare turca, sia da parte della guerra di corsa barbaresca, sia a seguito della conquista di Belgrado da parte del sultano Sulaym\u0101n I Qanuni, nel 1521 e la presa di Rodi del 1522, del cui progetto si era gi\u00e0 avuta notizia fin dal 1517 le cui vicende sono narrate anche da Giovio..\nGiovio conobbe personalmente Antonio Pigafetta, storico e cartografo vicentino al seguito di Magellano, dopo il suo ritorno dalla prima circumnavigazione del globo. Alcuni sostengono che Giovio conobbe personalmente anche il navigatore portoghese.\nNel 1521 Leone X si convince a porre un freno al dilagare dell'influenza transalpina nel Nord Italia, che oltre al saccheggio di alcune citt\u00e0, rischia di destabilizzare i fragili equilibri tra i diversi potentati, con danno anche per gli interessi temporali della Chiesa e della famiglia de' Medici. Questo lo porta a stringere un accordo con Carlo V, con il quale stabilisce una comune iniziativa antifrancese. Il legame con gli oligarchi fiorentini, oltre ai profondi convincimenti personali, porta Giovio ad appoggiare la guerra promossa dal Papa contro il re Francesco I di Francia, durante lo stesso anno. Campagna militare formalmente voluta per la difesa della libert\u00e0 italiana, in alleanza con la Spagna, ma in verit\u00e0 condotta allo scopo di reinsediare la famiglia Sforza, nella persona di Francesco II alla guida del Ducato di Milano, e riprendere il controllo delle piazzeforti perdute di Parma e Piacenza, impresa che gli riesce dopo la battaglia di Vaprio d'Adda nel 1521; non ultima ragione, per tentare di contrastare la diffusione del movimento luterano in Germania, grazie al ritrovato rapporto con l'imperatore. Nel corso del conflitto, Giovio, che accompagna Giulio de' Medici, designato come legato militare, si trova spesso sui campi di battaglia. \u00c8 costretto, tra l'altro, ad assistere al sacco di Como, sua citt\u00e0 natale, da parte delle truppe spagnole al comando del marchese di Pescara, Fernando Francesco d'Avalos, nonostante la pacifica resa delle truppe transalpine secondo gli accordi stipulati. Dopo la presa della citt\u00e0, anche il fratello Benedetto viene torturato. \"Un prezzo duro da pagare alla linea di politica filo imperiale alla quale tent\u00f2 di mantenere fedele il suo patrono Giulio de' Medici\". Da questa esperienza lo storico trae un forte convincimento antibellicista, stigmatizzando le guerre fratricide, giustificandole solo nel caso in cui esse siano rivolte a combattere il nemico comune della cristianit\u00e0: l'Impero ottomano.\nIl breve pontificato di Adriano VI: il marchese Adorno e le missioni antifrancesi nelle corti del nord Italia.\nIl conclave del 9 gennaio 1522 termina con un compromesso tra i cardinali filo francesi e quelli vicini agli interessi imperiali e vede l'elezione del monaco Adriaan Florenszoon Boeyens, vescovo di Tortosa, inquisitore di Aragona e Navarra e governatore generale di Spagna, con il nome di Adriano VI. Del nuovo pontefice, Giovio, nella \"Vita\" a lui dedicata, d\u00e0 un giudizio preciso: gli appare \u00abuomo freddo e poco abituato alle maniere diplomatiche della curia romana (...) privo della necessaria umanit\u00e0 e delle qualit\u00e0 personali di cui aveva bisogno\u00bb; mentre riguardo ai suoi consiglieri si esprime definendoli \u00abuomini di legno, lealissimi, ma privi di qualunque abilit\u00e0 politica e capacit\u00e0 di giudizio\u00bb.\nLo studioso viene inviato in missione diplomatica a Genova, messa a sacco dalle stesse truppe imperiali che avevano conquistato Como. Nella citt\u00e0 ligure entra al servizio del marchese Adorno \"con cui doveva intrecciare pi\u00f9 tardi uno dei pi\u00f9 seri tentativi diplomatici di soluzione della questione italiana\" Nelle lettere di questo periodo, lo storico parla del graduale ritorno della citt\u00e0 alla consueta gaiezza pubblica e privata di cui prima del saccheggio \"menava vanto da molti anni\". Come di consueto non trascura di magnificare le signore del suo ambiente che con compiacimento definisce \"splendide, galanti, piacevoli e colte\".\nNel novembre del 1522, Giovio parte, insieme con il marchese genovese, per Ferrara e Venezia, nel tentativo di convincere il duca Alfonso I d'Este e il Senato della Serenissima a recedere dalla loro alleanza con la Francia. Presso la sede della Repubblica, i colloqui si protraggono per diversi mesi. Anche qui lo studioso ha modo di entrare in contatto con numerosi influenti personaggi, con i quali intrattenne buoni rapporti per il resto dell'esistenza.. Nella citt\u00e0 veneta il marchese Adorno muore e Giovio si vede costretto a tornare al servizio del cardinale Giulio de' Medici, gi\u00e0 suo protettore negli anni fiorentini.\nIl Papa viene definito \"barbaro\" anche dai curiali romani e da molti contemporanei, tra cui Giovio. Egli attua una politica rigorista che fa perdere a Giovio gran parte delle proprie rendite e viene compensato con un canonicato presso il capitolo della cattedrale di Como, da cui non si stente affatto soddisfatto, aspirando a una carriera ecclesiastica pi\u00f9 rilevante. \u00c8 probabilmente di questi anni la stesura da parte dell'umanista, pubblicata pi\u00f9 tardi, de \"La vita di Leone X\".\nNon \u00e8 dato sapere in quale misura l'azione diplomatica di Giovio e del nobile ligure presso le corti italiane in funzione antifrancese possa avere influito sull'adesione da parte di Venezia e Milano alla lega promossa da Carlo V contro Francesco I di Francia nel 1523, a cui ader\u00ec anche il re d'Inghilterra e, a malincuore, il Papa. Quest'ultimo aveva, infatti, in precedenza, puntigliosamente percorso ogni strada per unire le forze imperiali e quelle francesi in una lega anti-turca dopo la presa di Rodi da parte degli Ottomani e la conseguente cacciata dall'isola dei Cavalieri dell'ordine dell'Ospedale di San Giovanni di Gerusalemme.\nNell'agosto dello stesso anno, Giovio \u00e8 in missione a Firenze e poi a Mantova. In quest'ultima citt\u00e0 viene festeggiato ripetutamente e gli viene attribuita la cittadinanza onoraria. Mentre si trova presso la corte dei Gonzaga, il pontefice muore improvvisamente.\nL'inizio del pontificato di Clemente VII.\nIn ogni caso, \u00e8 con la salita al potere di Clemente VII che l'umanista raggiunge l'apice della sua influenza politica e culturale. Diviene membro permanente della corte pontificia e inizia a essere \"conosciuto come persona la cui parola pesava in misura determinante nelle decisioni del pontefice, era 'carezzato' da una vastissima schiera di personaggi accreditati presso la Santa Sede.\nI suoi quartieri in Vaticano, quello che Giovio ironicamente definisce il suo 'paradiso', divennero luogo di incontro di prelati e diplomatici, segretari e spie di tutta Europa, alla ricerca delle ultime notizie \". Per conto del pontefice assolve diversi incarichi diplomatici a Mantova e Ferrara, occupandosi sovente del disbrigo di faccende delicate di cui Clemente \"non pu\u00f2, o non vuole, occuparsi\", come, ad esempio, \u00ab... il pagamento di debiti contratti dalla Curia nei confronti del duca Federigo Gonzaga di Mantova\u00bb. Incarichi dai quali, come traspare dai resoconti epistolari, emerge la venalit\u00e0 di Giovio, che tende a trarre benefici collaterali per s\u00e9 o per i propri familiari. In ogni caso, in questo periodo, egli d\u00e0 origine ad una fitta rete di rapporti epistolari, da cui ricava informazioni dirette e indirette che, una volta organizzate, gli serviranno per la stesura delle sue \"Historiae\", oltre a garantirgli il privilegio di un buon punto di osservazione delle vicende culturali e politiche europee di quegli anni.\nLe fortune militari sembrano arridere dapprima ai francesi che riconquistano diversi territori. Questo fatto, porta Clemente VII, gi\u00e0 preoccupato della supremazia spagnola in Italia, ad annunciare incautamente nel gennaio del 1525 un rovesciamento di alleanze, denunciando l'accordo in vigore con l'imperatore, a favore del re di Francia e dando il via libera per la presa di Milano da parte di quest'ultimo, sia Giovio che Francesco Guicciardini definiscono il papa come una personalit\u00e0 debole, incapace di prendere decisioni rapide\".\nLa battaglia di Pavia del 24 febbraio 1525 si risolve in un disastro per le armate francesi, segnando la fine della quarta guerra d'Italia e il trionfo militare di Carlo V; lo stesso Francesco I viene fatto prigioniero. Dopo la disfatta francese Clemente VII tenter\u00e0 un nuovo avvicinamento all'Imperatore, ovviamente senza successo.\nIn questi anni travagliati, Giovio non rinuncia, sebbene in misura minore, avendo il papa altri dottori, all'esercizio della professione medica (sappiamo da fonte diretta che quando Ludovico Consalvo ha problemi di salute, Clemente gli invia Giovio per curarlo). Tuttavia l'attivit\u00e0 di letterato e diplomatico diviene preponderante e come tale gli viene riconosciuta dai pi\u00f9, in Italia e in Europa.\nPrime opere del periodo clementino.\nLa costante, incontenibile attenzione verso le vicende storiche sostenuta da un solido e non comune patrimonio culturale, frutto degli ottimi studi e della privilegiata formazione successiva a questi, hanno come esito, in questi anni, non soltanto l'avvio dell'ambizioso progetto delle \"Historiae\", ma anche la redazione di alcune opere che testimoniano quanto fossero radicati in Giovio gli interessi di natura scientifica. Il \"De romanis piscibus\" (I pesci romani) del 1524 fa certamente parte di questo primo gruppo di lavori successivo alle \"Noctes\". Si tratta di un testo di ittiologia, antesignano delle molte opere monografiche di zoologia che vedranno la luce negli anni seguenti per mano di diversi autori.\u201cErudito et faceto libro\u201d, secondo la definizione dello stesso autore, (...) \u00e8 un'opera in cui Giovio fa mostra di un'erudizione letteraria e scientifica molto vasta, attingendo da autori antichi e moderni, Plinio, Galeno ma anche l'umanista Platina (\"diligens historicus et cocus industrius\" cio\u00e8: \"storico diligente e cuoco solerte\"), e condendo il tutto di aneddoti piccanti e di curiose informazioni su condimenti e metodi di cottura del pesce. Pubblicata (...) con la dedica al cardinale Ludovico di Borbone ('la fatica de' Pesci m'and\u00f2 vota col Cardinal di Borbone, al qual dedicai il libro, rimunerandomi esso con un benefizio fabuloso, situato nella isola Thile oltre le Orcadi), si rammaricher\u00e0 poi in una lettera a Galeazzo Florimonte), l'operetta, poco pi\u00f9 di uno scherzo letterario in un latino agile e disinvolto, appare interessante soprattutto come testimonianza delle abitudini epicuree e spensierate dell'autore\" Da esso possiamo, infatti, ricavare l'amore di Giovio per la buona cucina, in cui, tra l'altro, si \"abbandona a una compiaciuta, dottissima rassegna di prelibatezze gastronomiche, frutto, pi\u00f9 ancora che della sua competenza di medico, della sua diretta esperienza di buongustaio\".\nDi poco posteriore \u00e8 il \"De optima victus ratione\", un trattato di igiene e dietetica, nel quale esprime, tra l'altro, la sua perplessit\u00e0 nei confronti della farmacologia e la necessit\u00e0 di migliorare la prevenzione, rispetto alle cure.\nIn esso, Paolo Giovio \"consiglia all'amico Felice Trofino, alto prelato della corte di Clemente VII (e gi\u00e0 cappellano e segretario di quest'ultimo quando era cardinale), dei metodi di cura, fondati su un tenore di vita sobrio e controllato piuttosto che sui preparati degli speziali. Per questo, raccomanda soprattutto esercizio fisico, nella convinzione che 'in tota arte medicin\u00e0 non esista 'remedium vel latius vel salubrius moderata corporis exercitatione', un rimedio cio\u00e8 pi\u00f9 efficace e salutare del moderato esercizio fisico. Interessante poi la tesi secondo cui la malattia va, prima ancora che combattuta, prevenuta, adoperando ogni attenzione onde impedire la sua comparsa: ecco la necessit\u00e0 essenzialmente di \"quiete, frictionibus, cucurbitulis, unctione, balneis, clysteribus, simplicique parabilium et tutissimarum rerum administratione\", di quiete cio\u00e8, di massaggi, di salassi, di frizioni, di bagni, di clisteri, dell'uso insomma di cose semplici e di preparati, facilmente procurabili e soprattutto assolutamente sicuri. Molta attenzione poi, secondo Giovio, deve essere riservata alla dieta: pasti regolari, dunque, cibi salutari, soprattutto verdura, carne (cacciagione e polleria), pesce ma ben cotto, niente droghe e intingoli indigesti e, affinch\u00e9 lo stomaco non si appesantisca, un conveniente e periodico uso di lassativi, a base soprattutto di infusi di erbe\"\nSempre del 1524 \u00e8 il libello \"Consultum de oleo\", una sorta di richiesta di parere su un olio antipestilenziale; risale, invece, al 1525 la cosiddetta \"Moschovia\", piccolo trattato corografico in cui si affronta una breve descrizione della Russia. Il libello, che tratta di storia, geografia, storia naturale e abitudini sociali della Russia degli inizi del Cinquecento \u00e8 la prima opera proposta al pubblico europeo sull'argomento e nasce dalle frequentazioni, quasi quotidiane, che l'autore intrattiene con il legato del granduca moscovita, Dimitri Gerasimov, durante la permanenza a Roma di quest'ultimo e con il quale familiarizza ben presto. Sugli stessi argomenti ha modo di colloquiare a lungo anche con uno degli architetti italiani impegnati nella progettazione e costruzione del Cremlino, tanto da ricavarne in poco tempo nozioni e conoscenze piuttosto articolate e precise.\nAnteriore invece al 1528 \u00e8 l'opera \"De hammocrysi lapidis virtutibus epistula\", una sorta di perizia -attualmente perduta- su una pietra dai poteri astrologici citata dal solo Plinio il Vecchio in un passo della sua \"Naturalis historia\". \u00c8, probabilmente, di questo periodo lo scambio di \"epigrammi\" polemici con Pietro Aretino, rientrato a Roma. Decisamente pi\u00f9 rilevante \u00e8 la stesura (1523/1527) di tre brevi, ma importanti biografie dedicate a Leonardo da Vinci, Raffaello Sanzio e Michelangelo Buonarroti Quella di quest'ultimo artista, la pi\u00f9 estesa delle tre, contiene anche notizie circa Andrea Sansovino, Baccio Bandinelli e Cristoforo Solari, il Gobbo.\nIl sacco di Roma.\nDal punto di vista politico, Giovio segue con crescente preoccupazione il progressivo abbandono da parte di Clemente VII della strategia di alleanza con l'Impero. In questa delicata fase, l'umanista non cessa di richiamare, inascoltato, il Pontefice alla necessit\u00e0 di ritrovare un accordo con l'Asburgo.\nIl cardinale Pompeo Colonna, organizza bande armate che mettono a saccheggio Roma, assediando il Papa. Clemente, a questo punto chiede l'intervento dell'Imperatore, promettendogli, in cambio della propria liberazione, di abbandonare la Lega filo francese. Una volta tornato libero, per\u00f2 il pontefice non mantiene i patti e si rivolge a Francesco I chiedendogli di intervenire a suo favore. Tuttavia, il sostanziale disimpegno del re di Francia I nella questione, essendo impegnato ancora nelle trattative per il riscatto dei figli, dati in pegno per la propria liberazione dopo la sconfitta di Pavia, inducono alla reazione l'Imperatore per tentare di risolvere definitivamente la questione italiana e francese.\nIl violento saccheggio che ne segu\u00ec, da parte soprattutto delle truppe mercenarie reclutate da Carlo V, rappresenta per Giovio l'esito inevitabile del disastroso indirizzo politico seguito dalla Curia romana a partire dalla met\u00e0 degli anni venti. Un'autentica, insanabile frattura che egli giudica scuotere alle fondamenta l'unit\u00e0 culturale dell'Europa, fondata sull'eredit\u00e0 del mondo greco e romano, interpretata attraverso l'esperienza della Chiesa cattolica. Una visione, peraltro, tutt'altro che \"chiusa\" nell'enfasi di un'antichit\u00e0 vagheggiata o \"romanocentrica\", alla base della quale si affacciano, al contrario, \"quelle decise aperture intellettuali verso l'altro geografico, etnografico, culturale che contraddistingueranno il suo metodo storiografico\". La vera universalit\u00e0 della Chiesa e la salvaguardia dei reali valori fondanti dell'Occidente sembra, piuttosto, per lo studioso comense, affidarsi alla capacit\u00e0 delle istituzioni che sono chiamate a rappresentarli e della societ\u00e0 intellettuale tutta di confrontarsi vicendevolmente, oltre a \"considerare\" altre esperienze e tradizioni culturali, in modo oculato, ma aperto e costante.\nIl cenacolo di Vittoria Colonna a Ischia: il \"Dialogus de viris et foeminis aetate nostra florentibus\".\nDella rovinosa occupazione di Roma da parte dei lanzichenecchi, che dest\u00f2 clamore in tutta Europa, l'umanista tratta anche in un testo di una certa importanza, ovvero il \"Dialogus de viris et foeminis aetate nostra florentibus\". Nello scritto, strutturato come erudita \"disputatio\", secondo i canoni pi\u00f9 classici, si indaga sulle differenze tra i due sessi. L'originale posizione sostenuta dall'autore vuole che tali differenze siano piuttosto di origine culturale che naturale, sebbene affermi che non \"sono ancora maturi i tempi per cercare di sovvertire l'ordine sociale con una maggior autonomia e libert\u00e0 del cosiddetto sesso debole\". \"Il classico tema umanistico del rapporto tra fortuna e virt\u00f9, venne sviluppato in forme parzialmente innovative. Certo il problema non \u00e8 nuovo, i protagonisti si chiedono, infatti, come e in che misura gli uomini possano controllare il proprio destino, tuttavia la particolare attitudine del Giovio ne fa un testo parzialmente diverso da tutti i suoi predecessori. Innanzitutto, gli attori non sono n\u00e9 personaggi di fantasia n\u00e9 vengono chiusi in schemi preconcetti; sebbene non manchino riferimenti a tipi ideali, lo scritto \u00e8 il risultato della discussione fra individui emblematici che esprimono con forza le loro caratteristiche specifiche, siano esse quelle del militare, del politico o dell'intellettuale cortigiano\".\nL'opera diviene occasione, soprattutto, per un'appassionata e aspra riflessione sulle cause dell'occupazione straniera di Roma, definita \"la sacrosanta casa di tutte le nazioni\". La risposta di Giovio \u00e8 netta: \"...nostri istinti naturali sono docili e socievoli, ma le buone abitudini richiedono buoni esempi e buone leggi. Se i pr\u00ecncipi sono corrotti, la popolazione degenerer\u00e0 presto. La corruzione ha causato il disastro italiano, non Dio, la Fortuna o le stelle. La folle ambizione dei nostri pr\u00ecncipi ha chiamato per prima gli stranieri in Italia, scatenando la guerra e i tumulti che hanno distrutto le onorevoli abitudini del Quattrocento\". Il giudizio sulle conseguenze \u00e8 altrettanto chiaro: \"le guerre d'Italia costituiscono un freno al progresso sociale non solo della penisola, ma della cristianit\u00e0 intera\". All'occupazione dell'Urbe, Giovio imputa inoltre \"la perdita del manoscritto dei libri V-X delle (sue) \"Historiae\" relativi agli anni 1498-1513 (ma su questa perdita, cos\u00ec ostentatamente 'livian\u00e0, contraddetta da altre dichiarazioni dell'autore, gi\u00e0 i contemporanei dubitavano, mentre i libri XIX-XXIV, relativi agli anni 1517-27 non furono mai scritti)\".\nGiovio lascer\u00e0 Roma alla volta di Ischia, ov'era ospite della poetessa Vittoria Colonna e di Costanza d'Avalos, zia del marchese del Vasto. Nel castello aragonese di Ischia, di propriet\u00e0 degli Avalos, si cre\u00f2, a partire dagli anni venti, un cenacolo artistico di notevole rilevanza attorno alla figura di Vittoria Colonna; la nobildonna era vedova, dal 1525 del marchese di Pescara, Francesco Ferdinando d'Avalos, uno dei comandanti dell'esercito imperiale in Italia.\nGiovio rimase affascinato dalla donna \u00ab... a cui fu legato da un amore celeste, santo e platonicissimo, armonia delle cose pi\u00f9 belle\u00bb, come sostiene in una lettera del 15 luglio 1530 indirizzata al cardinal Bembo.\nNel \"Dialogus de viris et foeminis...\" si sofferma proprio ad ammirare \"i seni tondeggianti \"Una corte spirituale, fatta di relazioni, di dedica di lavori poetici, di alcune frequenti presenze e di visite (...) \"corte reale\", formatasi dietro la spinta di circostanze esteriori avverse, di cui spiriti nobili attesero la fine, prestando ad esse un'attenta osservazione e dedicandosi ai giochi dello spirito\".\nDopo l'occupazione di Roma, divenne un vero nido dorato, dove trovarono asilo nobili e cortigiani romani fuoriusciti che non avevano scelto Sorrento o Napoli, o altre localit\u00e0 a sud della capitale, come rifugio dalle armate straniere di occupazione, e che attendevano la fine del conflitto dedicandosi all'esercizio delle arti, in uno splendido isolamento. Anche Giovio approfitter\u00e0 di tale situazione per approfondire i propri studi e proseguire il lavoro sulle \"Historiae\"; nella circostanza, lo studioso ebbe modo di prestare visita a quest'ultimo, prigioniero dopo la disastrosa sconfitta navale subita a Capo d'Orso, un promontorio tra Salerno e Amalfi, dalle armate imperiali da parte delle forze franco-genovesi agli ordini di Filippino Doria. Su questa vicenda lo studioso stende una relazione per il Pontefice.\nDopo il termine dei conflitti anche Giovio rientra nella citt\u00e0 pontificia, riprendendo la sua attivit\u00e0 di cortigiano e diplomatico, dopo aver perso buona parte dei suoi beni materiali. A parziale ricompensa per la fedelt\u00e0 dimostrata dall'umanista durante il saccheggio di Roma, nonostante la mai celata contrariet\u00e0 dello studioso e consigliere verso la politica perseguita dai vertici ecclesiastici romani, Clemente VII lo aveva nel frattempo (1528) nominato vescovo della diocesi di Nocera dei Pagani. Nella nuova e povera sede episcopale, Giovio si recher\u00e0, tuttavia, una sola volta (1531), dopo l'assunzione della carica.\nAlla corte di Ippolito de' Medici.\nL'anno 1529 \u00e8 segnato da diversi eventi di grande importanza. In primo luogo, la convocazione da parte di Carlo d'Asburgo della seconda Dieta di Spira nel mese di aprile, durante la quale l'imperatore revoc\u00f2 di fatto i benefici concessi ai luterani nel 1526 (divieto di confisca dei beni religiosi, ecc, riportando la situazione alle decisioni comprese nell'Editto di Worms del 1521, che prevedeva la scomunica per gli scismatici) mettendo a segno una sostanziale vittoria della parte cattolica. Le conclusioni portano sei principi tedeschi e quattordici citt\u00e0 a presentare un documento, la nota \"Protestatio\", contro l'atto di controriforma deciso da Carlo V, sulla base della formale motivazione di rimandare ogni decisione al Concilio religioso in attesa di essere indetto. La tensione tra luterani e cattolici non pu\u00f2 che aumentare, cos\u00ec come quella tra Carlo e importanti potentati tedeschi. In secondo luogo, la firma, il 3 agosto, della pace di Cambrai che pose fine al conflitto tra Francia, da una parte, e Impero e Spagna dall'altra. Da ultimo, l'assedio di Vienna da parte di Suleyman I, tra il mese di settembre e quello di ottobre, respinto dalla popolazione (e grazie alla ritrovata libert\u00e0 d'azione dell'Imperatore dopo la pace con la Francia), ma che riporta in primo piano la questione turca. I rinnovati rapporti tra Pontefice e Imperatore, dopo la seconda Dieta di Spira, e la momentanea esclusione militare dalla scena politica dei francesi, porteranno, come detto, a sancire la supremazia spagnola e tedesca in Italia e alla salvaguardia dei territori pontifici e medicei, con la restaurazione del Ducato in Firenze, ottenuto grazie allo sforzo bellico messo in campo da Carlo V, cos\u00ec cara al regnante cattolico. Altro esito \u00e8 quello di \"restaurare\" il rito dell'investitura dell'Imperatore da parte del Papa. Il 24 febbraio del 1530 Giovio si trova dunque a Bologna, insieme al cardinale Ippolito de' Medici in occasione dell'incoronazione di Carlo V da parte di Clemente VII, in San Petronio: formale, ma determinante riconoscimento da parte della Chiesa Cattolica della legittima autorit\u00e0 del nuovo imperatore. In tale occasione fa parte del seguito che accompagna fino a Mantova Carlo V, partecipando ai festeggiamenti per l'elezione di quest'ultimo, che hanno luogo in citt\u00e0, in particolare a Palazzo Te dove l'imperatore risiede.\nLa corte di Ippolito, presso il quale Giovio presta servizio dopo il rientro a Roma, \u00ab...\u00e8 un ambiente pi\u00f9 dedicato ai piaceri mondani, al culto dell'arte e delle lettere, che al servizio religioso\u00bb. \"L\"'entourage\" del cardinale diviene per Giovio (...) qualcosa di simile all'Accademia Romana del tempo di Leone X, anche se i tempi, soprattutto dal punto di vista finanziario, non erano felici come allora. Il servizio del giovane Medici non impedisce allo storico comasco di rendersi utile anche alle dirette dipendenze del pontefice, come ad esempio nel caso del ricevimento di un'ambasciata del duca di Ferrara, occasione in cui la sua presenza fu notata al fianco del sommo pontefice\". Tuttavia sono anni difficili. Verso la met\u00e0 del 1530 l'imperatore \u00e8 costretto a convocare, nella citt\u00e0 bavarese di Augsburg (Augusta), la cosiddetta Dieta di Augusta per cercare di comporre le diatribe tra cattolici e riformati, che ormai rischiano di produrre un vero e proprio scisma nel mondo cristiano. Nel consesso religioso, a differenza delle esperienze precedenti, non si trovano, tuttavia, a confronto una minoranza di eretici e una Chiesa cattolica organizzata, ma due schieramenti altrettanto forti, costituiti dal Papa, la Curia romana e i potentati politici che ne appoggiano la visione teologica, da un lato, e dall'altro le diverse Chiese territoriali, i Principi, i notabili, i pastori e gli intellettuali che avevano aderito alle tesi di Wittemberg e chiedevano di applicarle nelle regioni di loro pertinenza. La Dieta si concluse con la presa d'atto dell'impossibilit\u00e0 di comporre i dissidi, divenuti ormai di natura teologica, anche in ragione delle numerose differenziazioni di posizioni all'interno dei due fronti.\nLa crociata contro gli Ottomani e \"Il commentario delle cose de' Turchi\".\nLa convocazione di un Concilio ecumenico sembra pertanto improcrastinabile, sebbene piuttosto vano sul piano concreto, a causa della distanza delle posizioni dei contendenti. In pi\u00f9, essa non sembra essere nelle intenzioni di Clemente VII, deciso a far valere l'autorit\u00e0 religiosa e politica di Roma sulla base di uno \"status quo\" indiscutibile e, probabilmente, della forza militare. Oltretutto, la convocazione di un Concilio avrebbe rafforzato la posizione dell'Imperatore e il papa tende invece in questo momento a controbilanciare, ancora una volta, la conclamata potenza asburgico-spagnola, riallacciando pi\u00f9 o meno segretamente, relazioni pi\u00f9 strette con la corona francese. Le conseguenze non si faranno attendere. Nel febbraio del 1531 viene creata, in Turingia la Lega Smalcaldica, per iniziativa di due principi luterani tedeschi, Filippo I d'Assia e del padre diGiovanni Federico, elettore di Sassonia con l'intesa di recarsi reciproco aiuto militare nel caso i loro territori fossero stati attaccati dall'Imperatore. All'alleanza politico-militare aderirono ben presto molte citt\u00e0 dell'Hansa, che mal tolleravano le ingerenze di Carlo nei loro fiorenti traffici commerciali e da tempo aspiravano a maggior autonomia dal governo asburgico; ugualmente non si fece attendere l'ingresso di numerose citt\u00e0 del sud e del nord della Germania, nonch\u00e9 della vicina Svizzera. Il patto prevedeva la mobilitazione di un esercito in caso di aggressione. Inoltre, essa non tarder\u00e0 a cercare l'appoggio di Francesco I di Francia, aizzando nuovamente i dissapori tra quest'ultimo e l'Imperatore, e in seguito, della Corona danese.\nLo stesso anno, uno dei capi della Riforma, lo svizzero Ulrico Zwingli viene ucciso, nell'ottobre, durante la battaglia di Kappel, vinta dai cantoni cattolici svizzeri su quelli protestanti. Inoltre, il movimento luterano investe con forza i paesi nordici europei (Paesi Bassi e Scandinavia), mentre soprattutto il calvinismo si diffonde anche in Inghilterra. In questo periodo i rapporti tra il sovrano inglese Enrico VIII, che pure si era guadagnato dal Papa il titolo di \"Difensor Fidei\" nel 1521 divengono tesi per l'ipotesi di annullamento (grazie all'intervento spagnolo) della Bolla pontificia con cui si autorizzava lo scioglimento del matrimonio del re con Caterina d'Aragona, dalla quale non aveva avuto figli, per consentirgli di sposare Anna Bolena; cos\u00ec come si raffreddarono quelli con Carlo V, di cui la stessa Caterina era la zia. In questo clima di tensioni religiose e politiche che scuote l'Europa cristiana divisa da un ormai insanabile frattura e attraversata dall'inizio di una crisi monetaria e inflativa di notevoli proporzioni (dovuta al riversarsi \"incontrollato\" sui mercati dell'oro e dell'argento spagnolo provenienti dal Centro-Sud America, dove la \"conquista\" procede a ritmi rapidissimi), si assiste al consolidamento delle piazzeforti ottomane nei Balcani e nell'Adriatico, a danno di Venezia e dell'Impero, cos\u00ec come prosegue l'espansione turco-araba verso il cuore dell'Africa.\n\u00c8 soprattutto la minaccia rappresentata dagli Ottomani, acuita dalle divisioni nell'Occidente cristiano, su cui si appunta l'interesse di Giovio in questo periodo, indagata dall'umanista con grande attenzione e affrontata da posizioni analitiche piuttosto originali. L'atteggiamento di apertura culturale verso altri \"mondi\", che l'umanista viene maturando dalla met\u00e0 degli anni venti, \u00e8 confermato, infatti, dalla stesura tra il 1530 e il 1531 (la pubblicazione \u00e8 dell'anno successivo) del \"Commentario delle cose de' turchi\" dedicato a Carlo V, cogliendo in parte l'occasione di una crociata che Clemente VII decide di bandire nel 1531, dopo l'assedio ottomano di Vienna. Si vuole che, anche grazie a questo scritto, \"l'imperatore nomini Giovio conte palatino, consentendogli la facolt\u00e0 di aggiungere le colonne d'Ercole allo stemma di famiglia per i servizi resi alla causa imperiale cos\u00ec come per la sua posizione nei confronti del papa e per la sua nascente reputazione di storico contemporaneo\". Questo scritto \"pone in luce non solo quanto fosse eccezionale la conoscenza gioviana della politica turca - ben al di sopra dei comuni livelli di consapevolezza dell'epoca - ma anche l'equanimit\u00e0 del suo giudizio nell'elogiare le qualit\u00e0 che rendevano i Turchi antagonisti tanto temibili. Sar\u00e0 anche stata, la sua, una conoscenza funzionale all'esigenza di combatterne meglio l'avanzata: resta che da nessun autore della prima met\u00e0 del Cinquecento essi si videro tributare un'attenzione rispettosa e uno sguardo penetrante nelle loro istituzioni di lunga durata, quanto da Giovio\". \"Frutto di 'lunga et singular diligentia nel raccogliere su di loro notizie dalle fonti pi\u00f9 diverse, dirette (mercanti, soldati o girovaghi) o indirette (corrispondenze e relazioni)\" l'opera \u00e8 redatta in lingua volgare. In essa l'analisi della storia e dei costumi di questo popolo permette allo studioso di concludere che il pericolo da esso rappresentato non \u00e8 per nulla fantasioso, ma anche affrontabile. La decisione di Carlo V di aderire alla crociata contro i turchi comporta per Giovio, che nel frattempo si era trasferito a Como nella primavera del 1532, dedicandosi soprattutto al progetto di realizzare, sulla base di una suggestione letteraria, un'adeguata collocazione fisica per la collezione di immagini, nonch\u00e9 di motti e di imprese, che nel frattempo aveva raccolto,in cui ritirarsi una volta lasciati i propri uffici, di recarsi in Germania. Egli viene chiamato a far parte della delegazione che il pontefice invia all'imperatore per consegnarli il tributo di 50.000 ducati a sostegno della campagna militare contro gli Ottomani.\nL'intraprendenza del cardinale Ippolito de' Medici \u00abche intendeva sperimentare personalmente il valore dei suoi soldati\u00bb, porta Giovio a trovarsi coinvolto direttamente nella spedizione militare contro l'esercito della Sublime Porta. Nel frangente \"lo scrittore si trov\u00f2 nella condizione di un moderno corrispondente di guerra\" \"La campagna militare viene descritta da Giovio nei minimi particolari, anche se, come sempre, emergono soprattutto le annotazioni sulle persone, la tendenza a identificare il racconto con la storia dei protagonisti\" Il resoconto della crociata, sostanzialmente fallita, occupa per intero il libro XXX delle \"Historiae\".\nL'epilogo del papato di Clemente VII: lo scisma anglicano e il riavvicinamento alla Francia.\nAl termine della campagna militare contro gli Ottomani, Carlo V e il pontefice si incontrano nuovamente a Bologna nell'inverno del 1532, dove i colloqui si protraggono fino al febbraio del 1533. La reciproca diffidenza non consente il ripetersi dell'intesa verificatasi nel 1530. Clemente chiede di ottenere il controllo sulla citt\u00e0 di Modena e Reggio Emilia, senza successo. La conseguenza \u00e8 quella di spingere il papa a conseguire apertamente una rinnovata intesa con Francesco I di Francia, concedendo in sposa Caterina de' Medici al secondogenito del re transalpino, Enrico duca di Orleans. Di fronte a questa iniziativa diplomatica, l'imperatore, che aveva bisogno dell'appoggio del papa per poter realizzare una pacificazione con i Protestanti, non solleva soverchie obiezioni. Tuttavia, ancora una volta, il pontefice, invece di convocare il tanto atteso Concilio, tenta di rabbonire Carlo, aderendo a una delle sue richieste, ovvero dando corso all'annullamento ufficiale del divorzio tra Caterina d'Aragona e il re inglese Enrico VIII, che nel frattempo aveva sposato nel, gennaio 1533, Anna Bolena, che con questo atto viene scomunicato.\nQuesta presa di posizione del Pontefice, \u00e8 giudicata assai negativamente da Giovio, che \" vi scorse la solita incapacit\u00e0 di Clemente di prevedere le conseguenze delle proprie azioni\". In effetti, come prefigurato da Giovio, la reazione della Corona inglese porter\u00e0 all'approvazione, il 3 novembre 1534, da parte del Parlamento inglese del \"Supremacy Act\". Provvedimento fortemente voluto da re Enrico per diverse ragioni: non solo il definitivo annullamento papale del divorzio con la precedente moglie, ma anche per la preoccupazione politica del re per la diffusione dei movimenti riformati nel territorio britannico e, non ultimo, per i problemi legati alla successione al trono della dinastia Tudor, non avendo il sovrano ancora avuto eredi maschi. L'atto con cui si riconosce il re come capo supremo della chiesa nazionale, rafforzato subito dopo dall'approvazione parlamentare del , che prevede l'accusa di alto tradimento per chi non riconosca la nuova autorit\u00e0 religiosa del sovrano sancisce di fatto la rottura tra Roma e la Corona inglese (sebbene Enrico rimanga temporaneamente pro forma ancora un re cattolico), originando un vero e proprio scisma religioso e la conseguente nascita della Chiesa anglicana. Nel corso dei colloqui bolognesi, \"la corte papale venne a conoscenza di un'ambasceria etiopica presso la corte portoghese, che risvegli\u00f2 in molti la curiosit\u00e0 per il mitico regno cristiano medievale del Prete Gianni. Le notizie riportare dai viaggiatori \"suscitarono molta curiosit\u00e0 in Giovio, che nel libro XVIII delle sue \"Storie\", diede una descrizione accurata dell'Etiopia, accurata, anche se ricca di elementi ancora un po' fantastici come la leggenda dell'unicorno\". Al termine degli incontri tra Clemente e l'imperatore, in cui si rinnova il patto di alleanza tra il capo della Chiesa romana e Carlo V, il pontefice fa ritorno con la propria corte a Roma, dove Giovio rientra in aprile.\nNel successivo mese di settembre, al seguito della corte pontificia, Giovio si trova a Marsiglia, dove si celebrano le nozze tra il figlio di Francesco I e Caterina de' Medici. In questa citt\u00e0, \"continuando nella sua spregiudicata diplomazia a due velocit\u00e0\" Clemente incontra il re di Francia. \"Gli scritti dello storico comasco non consentono certo di schierarlo fra i partigiani di una politica filofrancese, tuttavia lo spirito d'indagine e la curiosit\u00e0 di quei giorni permisero a Giovio di valutare positivamente la personalit\u00e0 di Francesco I, che volle conoscere personalmente, anche per chiedergli diretta testimonianza della battaglia di Pavia\". Durante il viaggio di ritorno Giovio si ammala e si espone al rischio di un naufragio. Riesce a riparare presso alcuni conoscenti ad Albenga e finalmente rientrare a Como nel mese di dicembre. \"Il ritorno in patria fu un evento per la citt\u00e0 e la famiglia, che, invece, del giovane medico che avevano lasciato pi\u00f9 di dieci anni prima, riconobbero un importante uomo di mondo. Il soggiorno lariano gli riserv\u00f2 pi\u00f9 di una soddisfazione, vide come erano stati ampliati i locali della residenza di famiglia, lesse la storia di Como, completata in quegli anni dal fratello cui sottopose i manoscritti della sua storia universale, e apprezz\u00f2 i tentativi del rinnovato dominio sforzesco nel ripristinare, dopo anni di occupazione militare, il naturale svolgersi della vita economica e civile\". Rimessosi in forze, Giovio torna a Roma, convinto che la lontananza dall'Urbe non avrebbe giovato al mantenimento dei benefici acquisiti presso la corte papale, e vi arriva nel maggio del 1534, alla vigilia della morte di Papa Clemente. \"Con toni e considerazioni molto simili a quelle di Machiavelli, Giovio consider\u00f2 la personalit\u00e0 del defunto papa come quella di un uomo buono ma debole, aggiungendo che, nella sua posizione e per le sue responsabilit\u00e0, la bont\u00e0 senza la forza non erano molto diverse dal vizio e dalla malvagit\u00e0. La forza e la capacit\u00e0 di giudizio, che pure in qualche misura possedeva, erano indebolite dalla mancanza di rapidit\u00e0 nella decisione e dall'avarizia; mentre si attardava a decidere come, quando e quanto doveva spendere, il pi\u00f9 delle volte perdeva le occasioni di agire che gli si presentavano\". Allo stesso tempo, allo scrittore, come ad altri, non sfugge che i colloqui di Marsiglia hanno gettato le basi per una nuova guerra in Italia; in particolare lo sposalizio che imparenta la famiglia de' Medici con la dinastia regnante francese, che si inserisce nel quadro di una politica matrimoniale di alleanze attraverso la quale Carlo V e Francesco I cercano di raggiungere la supremazia su buona parte dei territori europei che non hanno ottenuto sul campo di battaglia, che avvantaggia non poco la Corona transalpina, spingendola a riprendere l'iniziativa militare contro l'imperatore e la Spagna. Iniziativa che si spinge fino a raggiungere un accordo con il Sultano di Costantinopoli, che prevede l'apertura di un secondo fronte di aggressione nel Mediterraneo contro l'Impero da parte Ottomana, condotta soprattutto per iniziativa di Khayr al-Din, meglio conosciuto come pirata (in realt\u00e0 corsaro) Barbarossa, tesa a costringere l'Asburgo a cedere ai transalpini parte dei territori italiani sotto la sua influenza pi\u00f9 o meno diretta. Per queste e altre ragioni \u00e8 altrettanto chiaro, per Giovio, che Clemente lascia un'eredit\u00e0 politica assai complicata e difficile, al pari dei suoi predecessori.\nAl servizio della famiglia Farnese: i rapporti con le corti italiane e l'Impero nel periodo di preparazione al Concilio.\nNel 1534, alla morte di Clemente VII, e con la successiva scomparsa a breve del cardinale Ippolito de' Medici, Giovio viene a trovarsi in una difficile posizione, non godendo pi\u00f9 dell'appoggio dei potenti protettori. Dapprima cerca di ottenere il pagamento di una pensione che Francesco I, durante il soggiorno a Marsiglia, gli aveva prospettato. Alla fine rimane al servizio della corte del nuovo papa, Paolo III, il quale \u00ab...in giovent\u00f9 era stato allievo di uno dei pi\u00f9 famosi umanisti della scuola romana, e dunque condivideva con il vescovo-scrittore una parte dello stesso percorso intellettuale.\u00bb Con abilit\u00e0, ma non meno convinzione, riesce dunque a entrare nella cerchia del sedicenne cardinale Alessandro Farnese, nipote dell'omonimo principe della Chiesa da poco nominato pontefice, di cui l'esperto cortigiano diviene ben presto ascoltato consigliere. In ci\u00f2 gli \u00e8 di grande aiuto la sua rara e profonda conoscenza degli ambienti diplomatici europei, con cui il giovane prelato deve imparare a relazionarsi. Con non meno convinzione, si diceva, perch\u00e9 Giovio, non si lega alla famiglia Farnese solo per opportunismo, ma spera, con ragione fondata che il nuovo Pontefice riprenda con forza la politica filo-imperiale abbandonata dal suo predecessore, cos\u00ec come si augura che egli si adoperi per la riunificazione religiosa della Chiesa e del mondo cristiano, promuovendo il tanto atteso concilio ecumenico. Riconciliazione che appare palesemente sempre pi\u00f9 ardua, giudicata con pessimismo da molti, tra cui Giovio, sebbene venga ritenuta la condizione indispensabile per il rilancio della lotta contro i Turchi, che si profilano sempre pi\u00f9 come una concreta e forte minaccia (come detto, le pressioni esercitate dagli Ottomani nel Mediterraneo a partire dal 1520 e sui confini orientali del Sacro Romano Impero, dopo la fallita crociata clementina, si intensificano notevolmente in questo periodo, grazie all'azione di flotte di pirati e alla lenta erosione di territori nell'est europeo che porter\u00e0, nell'estate del 1541 all'invasione dell'Ungheria da parte di Suleyman II, detto il Legislatore o il Magnifico).\nAnimato da queste convinzioni, e sempre in cerca di una collocazione pi\u00f9 stabile, sono diverse le occasioni in cui l'umanista comense si trova coinvolto in vicende cruciali della seconda met\u00e0 degli anni trenta. Durante l'inverno del 1534, per conto dell'imperatore accetta di svolgere una sorta di operazione di \"intelligence\", in vista di una spedizione militare che Carlo sta progettando contro Tunisi; campagna che si prefigge lo scopo di arginare le conseguenze dell'alleanza franco-turca e rintuzzare le azioni dei corsari barbareschi che hanno base nella citt\u00e0 nordafricana e da essa colpiscono con frequenti scorrerie le coste italiane. A tal fine \"Giovio raccolse quante pi\u00f9 informazioni possibili leggendo il leggibile e interrogando molti viaggiatori e altrettanti mercanti\". Come \u00e8 noto, la spedizione imperiale ha successo e, dopo aver messo un suo rappresentante al potere a Tunisi, Carlo V nell'agosto del 1535 rientra a Napoli, accolto come un trionfatore. Nella citt\u00e0 partenopea si trova anche lo studioso comense, il quale riesce ad avere un colloquio diretto con l'Asburgo, dal quale ricava moltissime informazioni utili per la stesura del suo resoconto sulla crociata tunisina Nel frattempo, la scomparsa del duca di Milano Francesco II Sforza, nel novembre del 1534, si rivela un ulteriore elemento di incertezza per le ambizioni di carriera di Giovio, cos\u00ec come riduce le speranze dello scrittore nelle possibilit\u00e0 di pacificazione della situazione italiana, in quel momento saldamente sotto l'influenza dell'Asburgo, ma ottenuta al di fuori di un accordo stabile con il Re di Francia che non ha per nulla rinunciato alle sue pretese sui territori della Penisola. In questi anni Giovio si trova spesso al seguito di Paolo III nei suoi incontri con Carlo V \", per esempio a Nizza nel 1538 (dove il papa svolge il ruolo di mediatore per trovare una soluzione al conflitto che oppone il re di Francia Francesco I all'Imperatore a Lucca nel 1541, (durante il passaggio in Italia dell'imperatore intenzionato a organizzare una spedizione militare contro Algeri) e a Busseto nel 1543 (dove il Papa chiede, ma non ottiene dall'imperatore, l'assegnazione del Ducato di Milano per il nipote Ottavio e la citt\u00e0 di Siena al figlio Pier Luigi). Dal 1535 al 1541, Giovio \u00e8 membro della Congregazione dei deputati per la fabbrica di San Pietro e, pur assentandosi da Roma piuttosto spesso, assolve con impegno alle mansioni previste da questo incarico.\nIl deterioramento dei rapporti con i Farnese.\nTuttavia, nonostante il prestigioso ruolo assegnatogli, nello stesso periodo, le aspettative politiche dell'umanista verso il nuovo Papa vengono sostanzialmente disattese e i suoi rapporti con il Pontefice si raffreddano progressivamente. Le cause di questo deterioramento sono molteplici. In primo luogo, influisce in modo considerevole l'atteggiamento di nepotismo assoluto e la posizione filo-francese per interessi di famiglia tenuta dal Farnese nel complesso scacchiere politico-diplomatico europeo, sconvolto dai movimenti religiosi riformatori e da accese rivalit\u00e0 tra Francia e Impero, sul quale la minaccia ottomana ha riflessi determinanti. Una collocazione strategica su cui poco influir\u00e0, almeno ai fini di una riconciliazione vera con il potere imperiale, l'invio di truppe papali (12.000 uomini al comando di Ottavio Farnese) a sostegno della campagna militare di Carlo V contro la \"Lega di Smalcalda\", con la quale, dopo la dieta di Spira del 1542, l'imperatore giunge allo scontro aperto. \nUn aiuto che il Papa concesse soprattutto per ottenere dall'imperatore l'appoggio per assicurare il successo al Concilio ecumenico, gi\u00e0 convocato a Trento nel 1542, con la Bolla \"Laetare Jerusalem\", ma con scarsi esiti partecipativi, fortemente voluto da Paolo III e altrettanto osteggiato, a suo tempo da Clemente VII e obbligare i protestanti, che nel 1545 avevano indetto un loro Concilio a Worms, a parteciparvi, piuttosto che per un tentativo di riappacificazione strategica con Carlo V. Una seconda ragione, risiede certamente nelle strette frequentazioni di Giovio con gli esponenti pi\u00f9 in vista della fazione filo-imperiale. A partire dal 1536, l'umanista progetta la costruzione di una villa pliniana a Borgovico, nelle vicinanze di Como, da adibire a Museo, in cui ospitare la sua immensa collezione di ritratti di uomini illustri (da cui trarr\u00e0 la \"materia\" per la stesura degli \"Elogia\"). Un luogo che egli identifica \"non semplicemente come oraziano \"angulus\" (...) ma come \"templum Virtutis\", come complesso apparato simbolico e sistema mnemonico\". Proprio in questi anni (1537/1543) dedicati all'edificazione del Museo, egli rinsalda i rapporti con Alfonso d'Avalos, marchese del Vasto, e Ferrante I Gonzaga, figure tra le pi\u00f9 in vista del partito favorevole a Carlo V. Da ultimo, di non poco rilievo nel deterioramento dei rapporti con la sede papale, fu il costante e reiterato rifiuto di Giovio a partecipare ai lavori conciliari, sebbene formalmente come medico. Si tratta di una pagina controversa nella vita dell'umanista che per molto tempo ha gettato discredito sul vescovo comense. A lungo si \u00e8 sostenuto che \"Giovio si sarebbe mostrato incomprensivo delle profonde motivazioni del Concilio, per il rifiuto di prendere atto che la stagione del mecenatismo pontificio, dei papi umanisti era ormai tramontata definitivamente: presa d'atto a cui una \"penna d'oro\", uno storico venale come Giovio si sarebbe mal adattato\".\nQuest'ultima \u00e8 una tesi diffusa e che ha trovato ampio credito. Tuttavia essa non tiene conto della sostanziosa testimonianza fornita dagli scritti editi dall'umanista. Le opere rivelano, infatti, la piena cognizione, da parte di Giovio \"della posta in gioco, e dell'epistolario, nel quale (...) si mostra giudice attento, informatissimo ed esatto delle questioni all'ordine del giorno, attestando negli anni compresi tra il 1537 e il 1546 una convergenza di punti di vista, di affinit\u00e0 e di repulsioni, con lo schieramento del cosiddetto evangelismo italiano, e in particolare con la \"ecclesia\" viterbese stretta intorno al cardinale inglese Reginald Pole, che tent\u00f2 a pi\u00f9 riprese di tessere il filo della ragionevolezza nella discussione dottrinale con il mondo riformato (e, forse, a una medesima genesi \u00e8 da ricondurre la pubblicazione, nel 1548, della Descriptio Britanniae parte di un progetto di corografia, il De imperiis et gentibus cogniti orbis, delineato gi\u00e0 dal 1535).\nIl Concilio di Trento: una voce silenziosa fuori dai cori e l'impegno di collezionista.\nIl diretto distacco dalle dispute e dalle vicende conciliari da parte dello studioso sono piuttosto dettate da un atteggiamento scettico, dovuto alla piena consapevolezza di quanto in esse fossero preponderanti logiche meramente politiche e che, in entrambe le fazioni, avessero la meglio forze che, in ogni caso, avrebbero anteposto chiusure dogmatiche alla sincera ricerca delle condizioni per una reciproca comprensione. Quelle stesse forze che avevano gi\u00e0 fatto fallire i colloqui di Ratisbona nel 1541.\n\"La posizione gioviana pare, al contrario, coincidere con l'atteggiamento psicologico di chi ha a cuore il mantenimento di aperture intellettuali, dentro e fuori il mondo cattolico, la conservazione della possibilit\u00e0 di discussione con i presunti 'devianti senza l'intromissione di un rigorismo ferocemente repressivo, alla teatina, e tra i valori umanistici \u00e8 interessato innanzitutto a salvaguardare l'ammissione della legittimit\u00e0 teorica di una pluralit\u00e0 di punti di vista. Alla base, un'attiva (talora perfino smodata e famelica) curiosit\u00e0 intellettuale, il riconoscimento del gioco intelligente che sottost\u00e0 alle posizioni di chi ha di fronte: una disposizione, tuttavia, che uno spirito erasmiano arma di insofferenza verso la ben diversa 'curiosit\u00e0', tutta intellettualistica, degli scolastici\", per non dire dell'imposizione di un autoritarismo religioso dogmatico come quella perseguita dalla Curia Romana nei confronti dei riformati, anche con l'ausilio della punta di spade pi\u00f9 spuntate di quanto immaginato. Un'assenza di pregiudizi intellettuali, che lo studioso non tarda a esprimere apertamente nei primi \"Elogia\", destinati a commentare, accompagnandoli, i ritratti conservati nel suo Museo. In conclusione, \u00e8 ragionevole sostenere che il raffreddamento dei rapporti tra l'umanista e la cerchia pontificia, che si consuma nei primi anni quaranta e fino alla pubblicazione dei primi \"Elogia\" (1546), sia dovuta all'insieme delle citate concause (alcuni hanno attribuito, piuttosto strumentalmente, questo allontanamento anche alla mancata nomina dello studioso, in vista di un cardinalato, a vescovo di Como da parte di Paolo III, nel 1549) che hanno, in ogni caso un comune denominatore: \"all'origine del disincanto sembra sia da porre la consapevolezza (da parte di Giovio) che si andavano progressivamente chiudendo tutti gli spazi di esercizio della libert\u00e0 intellettuale o, se si vuole, della impunit\u00e0 della quale il vecchio storico aveva fino allora goduto\". A partire dal 1542, Giovio frequenta l'Accademia della Virt\u00f9, nata per iniziativa del senese Claudio Tolomei, con il patrocinio del cardinale Ippolito de' Medici, e presieduta dall'umanista Marcello Cervini, che diverr\u00e0 papa nel 1555, con il nome di Marcello II. L'accademia dei virtuosi aveva come fine principale l'approfondimento della \"questione vitruviana\", ossia quell'insieme di studi, di grande attualit\u00e0 tra gli intellettuali del tempo, tesa al pieno recupero dell'eredit\u00e0 greco-romana e della cultura architettonica classica, incentrati su il \"De Architectura\" dell'antico architetto romano, tradotto nel 1521 da Cesare Cesariano. Il vasto movimento che i lavori dell'Accademia produsse, con l'ambizioso progetto di produrre una sorta di enciclopedia del sapere architettonico del mondo classico, coinvolse anche l'umanista comense, che dalla frequentazione del sodalizio, e dagli studi vitruviani del fratello Benedetto, trae gli spunti fondamentali per realizzare la propria villa in Borgovico. L'invenzione museale di Giovio necessita di un \"contenitore\" ideale per ospitare il Museo che ormai si appresta a realizzare concretamente, in una sorta di ricerca di un interscambio armonico tra struttura edificatoria e la collezione in essa ospitata, oltre che del suo intero apparato iconografico, che nell'Accademia romana trova i suoi spunti maggiori.\nGli ultimi anni a Firenze sotto la protezione dei de' Medici.\nNel 1549, anno della morte di Paolo III, Giovio lascia quindi Roma, preoccupato dal clima controriformista e si stabilisce definitivamente a Firenze, alla corte di Cosimo I de' Medici. Su questa scelta, alla quale per lungo tempo gli storiografi attribuirono motivazioni di partigianeria e di opportunismo, nonch\u00e9 di bassa venalit\u00e0 da parte di un anziano cortigiano, gli studi pi\u00f9 recenti \"avanzano al contrario l'intelligente e persuasiva ipotesi che il definitivo e doloroso commiato da Roma avesse lo scopo, tutt'altro che senile, di conservare la facolt\u00e0 di parlare liberamente\".\n Del resto l'accusa, da parte dei suoi contemporanei di essere uomo al servizio del miglior offerente, pungente e spesso malevolo con gli avversari dei suoi protettori e altrettanto ossequente con questi ultimi, fino a modificare il resoconto degli eventi pur di compiacerli (\u00e8 battuta diffusa che possedesse una \"penna d'oro\" e una \"penna di ferro\" secondo l'uso che doveva farne) \u00e8 nota; seppur in buona parte fondata, non rende giustizia dell'opera dello studioso. Persino Fran\u00e7ois Rabelais, nel suo \"Gargantua e Pantagruel\" pare riferirsi a Giovio definendolo \"le vaillant homme\", uno che scrive \"de belles besognes et par tout Oui-dire\". Oggi diremmo uno Yes-man. In ogni caso, nella citt\u00e0 toscana, Giovio lavora alacremente, con un'intensit\u00e0 non certo da persona anziana, piena \" di acciacchi (fossero veri o opportunamente ostentati)\", completando, fra il 1548 e il 1549 le \"Vitae\" (1549), e dando alle stampe gli \"Elogi degli uomini d'arme\" (1551), dedicato a Cosimo I, e i due volumi delle \"Historiarum sui temporis\", frutto del lavoro di un'intera vita, in cui vengono prese in esame le vicende che vanno dalla discesa in Italia di Carlo VIII di Valois, re di Francia, nel 1494, fino alla pace di Cr\u00e9py, del 1547, tra Carlo V e i francesi. Questa intensa attivit\u00e0 \u00e8 resa possibile anche grazie all'ottimo lavoro di Lorenzo Torrentino, stampatore ducale, ma ancor pi\u00f9 dagli \"stimoli che - all'ombra dell'ambigua protezione di Cosimo I - gli era dato cogliere tra Firenze e Pisa\". La facolt\u00e0 di coltivare pi\u00f9 liberamente relazioni \"non pie e non caute - indifferente al loro grado di pericolosit\u00e0\" nella citt\u00e0 medicea, \u00e8 testimoniata dall'epistolario di Giovio che \"documenta la frequentazione (con una libert\u00e0 che sarebbe veramente inspiegabile in uno scrittore venale e opportunista) di personalit\u00e0 interessanti, ma dal fascino decisamente eterodosso, fossero essi stretti attorno all'Accademia Fiorentina (da cui provenivano i suoi traduttori Giovan Battista Gelli e Lodovico Domenichi) oppure intellettuali che, di l\u00ec a qualche lustro, avrebbero pagato con la vita l'adesione al protestantesimo, quali Pietro Carnesecchi o Aonio Paleario. La morte, con ogni probabilit\u00e0, gli evit\u00f2, a sua volta, possibili successive persecuzioni, tanto pi\u00f9 che ricopriva cariche religiose. Gi\u00e0 Girolamo Muzio, nel 1550, paragonandolo a Machiavelli, lo definisce \"infedele\". In ogni caso, l'eterodossia dei comportamenti e delle opere dell'umanista non preservano i suoi scritti da attacchi violenti dei contemporanei, ma anche di molti studiosi pi\u00f9 tardi, a piena testimonianza di quale peso la storiografia gioviana avesse assunto nel giudizio sulle vicende italiane. Il nuovo papa, Giulio III gli concede di nominare un \"sostituto\", il nipote Giulio Giovio, per la reggenza della diocesi di Nocera. Nel 1551, lo studioso scrive il \"Dialogo delle imprese militari e amorose\" (pubblicato postumo nel 1555), capostipite di un genere letterario, l\"'emblematica\", assai composito e vario. Sotto forma di un dialogo con il Domenichi, si tratta di un sagace trattatello, di genere squisitamente cinquecentesco, appunto sulle \"imprese\", ossia le figure con motti degli stemmi nobiliari. Sempre postuma (1559) viene edita la \"Lari lacus descriptio\",uno scritto corografico sul lago di Como; dopo la morte vengono date alle stampe anche le \"Lettere volgari\" (1560), raccolte da Lodovico Domenichi, in cui si scopre la vena forse \"pi\u00f9 autentica di Giovio, quella del giornalista \"ante litteram\"(...): sono una sorta di \"corrispondenze\" da vari stati italiani, affollate di notizie curiose, fatti d'arme, ritrattini veloci e scene di vita cortigiana\". Il 12 dicembre del 1552, Paolo Giovio muore a Firenze per un attacco di podagra. Per volere del duca Cosimo I viene sepolto nella basilica di San Lorenzo, sebbene solo nel 1560 gli si concede l'onore di un monumento funebre, realizzato da Francesco Giamberti da Sangallo e terminato da quest'ultimo nel 1574.\nIl museo di Giovio a Borgovico e la celebre serie dei \"Ritratti degli uomini illustri\".\nIl Museo di Giovio a Borgovico sul lago di Como era una delle residenze di Giovio, nella quale lo storico cinquecentesco si proponeva di raccogliere i Ritratti di uomini illustri da lui raccolti e altri reperti. Non si trattava di un Museo nel senso in cui lo si intende oggi, ma di una residenza vera e propria ove il proprietario si circondava di opere a lui care. Sorgeva ove oggi si trova la Villa Gallia.\nOpere.\nLa data iniziale si riferisce a quella di approntamento per le stampe o (presupposta stesura) del testo, tradotto in italiano; quella riportata nella voce prima edizione \u00e8 la data di stampa in latino o in volgare; nell'elaborazione si \u00e8 tenuto conto della strutturazione bibliografica delle opere gioviane (editio princeps) cos\u00ec come riportata da Franco Minonzio in Paolo Giovio, \"Elogi degli uomini illustri\", Einaudi, Millenni, Torino 2006.\nEdizione Nazionale delle Opere di Paolo Giovio.\n\"Pauli Iovii\" Opera, Istituto Poligrafico dello Stato - Libreria dello Stato, a cura della Societ\u00e0 Storica Comense, Roma 1956-1987 (in corso di edizione)\nGli ultimi tre volumi degli undici previsti dal piano dell'opera sono ancora inediti ossia:\nGenealogia episcopale.\nLa genealogia episcopale \u00e8:"}
{"id": "2798619", "revid": "131358", "url": "https://it.wikipedia.org/wiki?curid=2798619", "title": "Anthony Michael Binetti", "text": ""}
{"id": "2798620", "revid": "29936629", "url": "https://it.wikipedia.org/wiki?curid=2798620", "title": "Geremia Movila", "text": ""}
{"id": "2798621", "revid": "1075510", "url": "https://it.wikipedia.org/wiki?curid=2798621", "title": "Giovanni Pietro Pinamonti", "text": "Biografia.\nGiovanni Pietro Pinamonti nacque nel 1632 a Pistoia, in Toscana, figlio di Caterina Campanelli e Giovanni Pinamonti del Terchio. Nel 1647, a Roma vestiva l'abito della Compagnia di Ges\u00f9, compiendo gli studi di Rettorica e di Filosofia, completando il corso scolastico di Teologia. Dal 1664, insieme a Paolo Segneri, iniziava l'attivit\u00e0 nelle missioni, dedicandosi particolarmente alle confessioni. Sulla sua attivit\u00e0 di missionario scrive il Segneri, in \"Il Cristiano Istruito nella sua legge\", Venezia, Paolo Baglioni, 1687: Padre Pinamonti ricopr\u00ec l'incarico di Superiore alle Case dei Novizi di Roma e Firenze. Fu sepolto nella Cappella dell'Immacolata Concezione di Orta.\nPadre Pinamonti per il suo carattere umile e pacifico lasci\u00f2 a Padre Paolo Segneri l'onore di pubblicare i suoi scritti. Esso segu\u00ec la traccia del correligionario Alfonzo Rodriguez, spagnolo (1526_1646) che lasci\u00f2 Esercizio di Perfezione, tradotto in italiano da Tiberio Putignano.\nCertamente fu presente ai voti solenni di Daniello Bartoli, emessi a Pistoia il 31 luglio 1643 storiografo della Compagnia di Ges\u00f9. Le opere letterarie del Pinamonti seguono la traccia del correligionario Alfonso Rodriguez (1526-1646) con il suo Esercizio di Perfezione, in lingua spagnola, tradotto in italiano nel 1646 da Tiberio Putignano."}
{"id": "2798625", "revid": "131358", "url": "https://it.wikipedia.org/wiki?curid=2798625", "title": "Michael Sylvester", "text": ""}
{"id": "2798634", "revid": "131358", "url": "https://it.wikipedia.org/wiki?curid=2798634", "title": "Paul Lester Marigney", "text": ""}
{"id": "2798636", "revid": "59975", "url": "https://it.wikipedia.org/wiki?curid=2798636", "title": "L.A./59", "text": ""}
{"id": "2798637", "revid": "1318658", "url": "https://it.wikipedia.org/wiki?curid=2798637", "title": "La sconosciuta della Senna", "text": "La sconosciuta della Senna (in francese \"l'inconnue de la Seine\") \u00e8 il nome dato a una giovane non identificata, morta in circostanze non chiarite prima del 1900. Circolava un aneddoto per cui sarebbe annegata nella Senna; in seguito, un dipendente dell'obitorio, affascinato dalla sua bellezza, ne avrebbe fatto realizzare un calco in gesso per immortalarne il viso.\nStoria.\nSecondo alcune fonti, il cadavere venne trovato nella Senna presso il \"Quai du Louvre\", nel I \"arrondissement\" di Parigi, negli anni ottanta del XIX secolo. All'inizio del Novecento, la sua maschera mortuaria cominci\u00f2 a circolare grazie alle numerose copie in parte ricostruite sulla base di fotografie. Il volto della sconosciuta divenne assai popolare e affascin\u00f2 diversi artisti a causa dell'enigmatico sorriso, paragonato a quello della Gioconda da diversi intellettuali come Albert Camus.\nL'ipotesi che sia morta per annegamento \u00e8 probabilmente falsa anche perch\u00e9 i cadaveri ritrovati nelle acque di un fiume sono in genere assai deformati. Secondo Jules Joseph Lefebvre, la giovane non identificata sarebbe invece morta di tubercolosi, anche se non \u00e8 stata scartata l'ipotesi di un suicidio.\nInfluenza culturale.\nLa misteriosa vicenda ispir\u00f2 numerose opere di carattere narrativo:\nAnche nel campo delle arti figurative la figura del volto femminile ispir\u00f2 artisti come Man Ray, dando vita a lavori di un certo rilievo.\nI tratti del suo volto sono stati utilizzati per la realizzazione del Resusci Anne, un modello di manichino di addestramento usato per insegnare la rianimazione cardiopolmonare."}
{"id": "2798639", "revid": "287204", "url": "https://it.wikipedia.org/wiki?curid=2798639", "title": "Franc Rode", "text": ""}
{"id": "2798642", "revid": "131358", "url": "https://it.wikipedia.org/wiki?curid=2798642", "title": "Tour de l'Oise", "text": ""}
{"id": "2798643", "revid": "168722", "url": "https://it.wikipedia.org/wiki?curid=2798643", "title": "Perfect Girl Evolution", "text": " \u00e8 un manga \"sh\u014djo\" scritto da Tomoko Hayakawa. I singoli capitoli sono stati pubblicati nella rivista \"Bessatsu Friend\" nella sua prima edizione del 2000, e successivamente raccolti in 36 \"tank\u014dbon\" in Giappone dalla K\u014ddansha.\nNippon Animation ha adattato parte della serie del manga in venticinque episodi di una serie animata che \u00e8 andata in onda su TV Tokyo e TV Aichi dal 3 ottobre 2006 al 27 marzo 2007, la cui trama presenta alcune differenze minori rispetto al manga, quali il verificarsi di determinati eventi in un ordine cronologico differente o alcuni personaggi minori che vengono a giocare un ruolo maggiore.\nNel 2010 \u00e8 stato prodotto un dorama ispirato all'opera con, tra gli altri protagonisti, Kazuya Kamenashi; trasmesso sul canale TBS \u00e8 intitolato \"Yamato Nadeshiko shichi henge\".\nYamato Nadeshiko \u00e8 un'espressione idiomatica che significa \"moglie perfetta\": \u00e8 la denominazione che viene data alla bellezza femminile ideale in Giappone, ovvero pelle bianca, bella, colta ed elegante enfatizzando l'immagine di pulizia e modestia (la donna che lavora per prendersi cura del benessere del marito).\nTrama.\nSunako Nakahara \u00e8 una ragazza patologicamente chiusa in s\u00e9 stessa, almeno da quando \u00e8 stata rifiutata con male parole dal suo primo amore. Questo incidente ha turbato profondamente Sunako, che da allora in poi ha preso a rifiutare ogni forma di bellezza, sia in se stessa che nella vita in generale e nell'ambiente circostante, iniziando ad adorare invece tutto ci\u00f2 ch'\u00e8 pi\u00f9 brutto e truce. Rinnega il suo aspetto e si ritira dal mondo esterno, non accettando pi\u00f9 alcuna forma di comunicazione con esso.\nAll'inizio era una ragazzina come tutte le altre, normalissima quindi (che cercava anzi di perder peso per sembrar pi\u00f9 sexy), ma quando era ancora al liceo ha confessato il proprio amore ad un ragazzo e questi gli rispose: \"Io odio le persone brutte come te!\" Fu questo che le fece aver un grave problema d'autostima; la delusione le procur\u00f2 un trauma fortissimo che la segn\u00f2 per sempre. A partir da quel giorno infernale Sunako smise del tutto d'occuparsi di s\u00e9 stessa, inizi\u00f2 a trascurarsi, rifugiandosi nel mondo del gothic e dei film horror e trascorrendo la maggior parte del suo tempo chiusa nella sua stanza a rimuginare. Affascinata da tutto ci\u00f2 ch'\u00e8 pi\u00f9 morboso e splatter, fino a far seriamente dubitar alla gente della sua appartenenza al consorzio umano; lei odia in modo ferreo tutti i costumi della cosiddetta societ\u00e0 civile. Ma sopra ogni altra cosa soffre davanti alla contemplazione della bellezza!\nPreoccupata per questo suo repentino quanto duraturo cambiamento in peggio, la zia di Sunako, proprietaria di una bella villa che condivide con quattro splendidi studenti poco pi\u00f9 che adolescenti (bish\u014dnen estremamente popolari e costantemente corteggiati), decide di offrire ai ragazzi la possibilit\u00e0 di soggiornarvi gratuitamente, se solo riusciranno a trasformare la nipote (dallo zombie d'una cupezza estrema ch'\u00e8 attualmente) in una \"perfetta signorina\".\nAver a disposizione, con tutti i comfort inclusi, una villa lussuosissima \u00e8 di certo una tentazione non da poco: l'accordo \u00e8 che se ci riescono avranno affitto gratis per 3 anni, mentre se falliscono se lo vedranno triplicare! I ragazzi in ogni caso accettano immediatamente, tanto fanno affidamento sulle loro rispettive pi\u00f9 che notevoli abilit\u00e0 in fatto di trattar con le ragazze: son istruiti, han maniere molto a modo e cos\u00ec affascinanti che nessuna prima ha mai n\u00e9 potuto n\u00e9 saputo come resistergli. Ma quando incontrano per la prima volta Sunako, e soprattutto quando vengono a conoscenza dei suoi strani hobby e del modo che ha di trascorrer l'esistenza, cominciano fortemente a dubitare di potercela fare: faranno tutto quanto \u00e8 in loro potere, \u00e8 sicuro, per trasformarla in un'autentica signora; ma la sfida, certo, \u00e8 grande davvero.\nIniziano a chiedersi come \u00e8 meglio comportarsi, non sembrano pi\u00f9 molto entusiasti dopotutto. Sar\u00e0 sul serio un compito arduo; d'altro canto non s'aspettavano certo d'aver a che far con una simile maniaca dell'orrore. Riusciranno a liberarla dalle sue paure ossessive e a migliorare il suo look cos\u00ec trasandato e disperante? Sunako \u00e8 inoltre appassionata di manichini da laboratorio, teschi e scheletri. I ragazzi si troveranno ad affrontare una situazione pi\u00f9 difficile del previsto.\nDobbiamo infine aggiungere che Sunako proprio non riesce a sopportar le \"creature brillanti\", cio\u00e8 tutte le persone che emanano una bella luce, cerca pertanto di sfuggir in ogni maniera alla presenza di esseri cos\u00ec perfetti, in caso contrario il naso le sanguina abbondantemente (negli anime ci\u00f2 simboleggia eccitazione sessuale) Ci\u00f2 sar\u00e0 causa ulteriore di problemi per i nostri eroi.\nI 4 riusciranno infine a convincer la zia che la sua cara nipote \u00e8 effettivamente divenuta una degna signorina (prevenendo in tal modo l'aumento esponenziale dell'affitto): ma in realt\u00e0 Sunako non \u00e8 poi cambiata cos\u00ec tanto esteriormente. Pi\u00f9 che altro ha compreso come accettarsi e soprattutto farsi accettare dagli altri.\nPersonaggi.\nDoppiata nell'anime da Yukiko Takaguchi. Interpretata nel dorama da: Aya \u014cmasa\nDoppiato da: Sh\u014dtar\u014d Morikubo. Interpretato nel dorama da: Kazuya Kamenashi. Questo personaggio \u00e8 ispirato al cantante preferito dell'autrice, Kiyoharu.\nDoppiato da: Tomokazu Sugita. Interpretato nel dorama da: Hiroki Uchi\nDoppiato da: Yuuya Yamaguchi. Interpretato nel dorama da: Y\u016bya Tegoshi\nDoppiato da: Hirofumi Nojima. Interpretato nel dorama da: Shuntaro Miyao\nDoppiata da: Mai Nakahara. Interpretata nel dorama da: Ranko Kobe\nAnime.\nPoich\u00e9 la creatrice del manga Tomoko Hayakawa \u00e8 una grande ammiratrice del cantante J-Rock Kiyoharu, \u00e8 stato deciso che il cantante avrebbe eseguito le sigle dell'anime. Le sue canzoni, \"\"slow\" e \"Carnation\"\" sono infatti rispettivamente la sigla di apertura e di chiusura. Le canzoni sono nate come una collaborazione tra Kiyoharu e Takeshi Miyo. La colonna sonora \u00e8 stata scritta dai compositori giapponesi Mizutani Hiromi e Yasuharu Takanashi.\nDorama live action.\nLa versione televisiva dal vivo \u00e8 stata trasmessa all'inizio del 2010 dal canale TBS. A differenza che nell'anime, nel dorama viene aggiunto il personaggio del piccolo Takeru, figlioletto della padrona di casa."}
{"id": "2798646", "revid": "1543377", "url": "https://it.wikipedia.org/wiki?curid=2798646", "title": "Per\u00f9 ai XXI Giochi olimpici invernali", "text": "Il Per\u00f9 ha parteciperato ai XXI Giochi olimpici invernali di Vancouver, che si sono svolti dal 12 al 28 febbraio 2010, con una delegazione di 3 atleti."}
{"id": "2798648", "revid": "484362", "url": "https://it.wikipedia.org/wiki?curid=2798648", "title": "Primo Console", "text": ""}
{"id": "2798649", "revid": "74801", "url": "https://it.wikipedia.org/wiki?curid=2798649", "title": "Augustin Dupr\u00e9", "text": "Biografia.\nInizi\u00f2 la sua carriera come incisore presso la manifattura reale delle armi. Verso il 1770 si trasfer\u00ec a Parigi, dove divenne allievo dello scultore David e incise le sue prime medaglie.\nLa Rivoluzione francese gli diede l'occasione di sviluppare la sua arte. Il cambiamento di regime e la riforma monetaria necessitavano di un cambiamento completo dei tipi monetari; fu lanciato un concorso, promosso dal pittore Louis David, nell'aprile 1791 da parte della Convenzione nazionale il suo progetto fu scelto per il \"Louis conventionnel\". A seguito di questa scelta, Dupr\u00e9 fu nominato Graveur g\u00e9n\u00e9ral des monnaies per decreto dell'Assemblea nazionale l'11 luglio 1791. Occup\u00f2 questo incarico fino al 1803, anno in cui fu revocato per decreto del Primo Console il 12 marzo 1803. Fu sostituito da Pierre-Joseph Tiolier.\nOpere.\nLa rivoluzione francese incoraggiava gli artisti a celebrare il nuovo ordine. Augustin Dupr\u00e9 trasse ispirazione per le sue composizioni nel simbolismo allegorico dell'antichit\u00e0 (tavole della legge, genio della libert\u00e0, Ercole, berretto frigio, fascio littorio, bilancia della giustizia, ecc.) Fu il trionfo dello stile neoclassico.\nIl suo primo contributo \u00e8 il Louis d'or da 24 livre, il tipo \"Au g\u00e9nie\": il dritto reca ancora il ritratto di Luigi XVI \"\" e la data 1792. Al rovescio \u00e8 rappresentato un \"Genio alato\" che scrive la parola \"\" (Costituzione) su una stele, con la legenda circolare \"\" e \"\" in esergo. Un \u00e9cu da sei livre e un mezzo-\u00e9cu in argento e le monete da 15 e 30 sol presentano gli stessi tipi. Le altre monete di Dupr\u00e9 in questa fase sono il pezzo da due sol in cui al rovescio \u00e8 raffigurato un fascio sormontato da un berretto frigio.\nCon la proclamazione della repubblica incide l'essenza della nuova moneta rivoluzionaria decimale. Il pezzo da cinque franchi d'argento con l'Ercole, detto \"Union et Force\" che segna la nascita del nuovo franco. Accanto, i pezzi da 1 e 5 centesimi, da 1 e 2 d\u00e9cime, con la testa della repubblica con il berretto frigio.\nDupr\u00e9 fu un incisore di talento e la composizione che ha creato per il pezzo da 5 franchi simbolegger\u00e0 la Repubblica per quasi 200 anni. La moneta \"\u00e0 l'Hercule\" creata nel 1796, fu nuovamente battuta nel 1848, poi dal 1870 al 1877. Fu nuovamente ripreso per le emissioni di prestigio in argento da 10 franchi (1965-1973) e 50 franchi (1974 - 1977).\nLa Quinta Repubblica gli ha dedicato una moneta commemorativa da 5 franchi nel 1996."}
{"id": "2798650", "revid": "1599710", "url": "https://it.wikipedia.org/wiki?curid=2798650", "title": "Deriva (aeronautica)", "text": "La deriva \u00e8 la parte anteriore fissa dell'impennaggio verticale di un aeroplano. La sua funzione principale \u00e8 quella di garantire la stabilit\u00e0 direzionale, mentre la parte mobile, denominata timone, serve a consentire il controllo direzionale.\nLa deriva pu\u00f2 essere singola o multipla, come nel caso degli impennaggi bideriva. Nella sua progettazione bisogna tenere conto dell'interferenza aerodinamica del piano orizzontale, cos\u00ec come della fusoliera. La deriva svolge infatti anche un ruolo fondamentale nella manovra di uscita dalla vite."}
{"id": "2798653", "revid": "3115", "url": "https://it.wikipedia.org/wiki?curid=2798653", "title": "Cantalupo (Varazze)", "text": "Cantalupo \u00e8 una frazione del comune di Varazze, in provincia di Savona.\nGeografia fisica.\nTerritorio.\nLa frazione \u00e8 situata a nord del centro di Varazze, su un'altura sovrastante il quartiere di San Nazario, oltre il viadotto dell'autostrada A10. Cantalupo \u00e8 attraversato dal torrente Teiro. Nei pressi della frazione si trova la stazione meteorologica di Varazze.\nStoria.\nNel Settecento la signoria di Cantalupo era protettorato della Repubblica di Genova, sotto la giurisdizione dei marchesi Botta Adorno. Il 1\u00ba marzo 1907, nasce la \"Societ\u00e0 operaia cattolica San Giovanni Battista\", che dette nuovo impulso all'economia della frazione, fino ad allora prevalentemente agricola, che si spost\u00f2 nel settore dell'artigianato e del turismo.\nEventi.\nOgni anno a Cantalupo, il 23 giugno, si festeggia con una processione il patrono San Giovanni Battista, mentre a gennaio si svolge la sagra dello stoccafisso con la rievocazione storica del tradizionale \"lancio dello stoccafisso\". Entrambe le iniziative sono organizzate dalla \"Societ\u00e0 operaia cattolica San Giovanni Battista\", societ\u00e0 con storiche radici nel territorio, che ha festeggiato nel 2007 i cento anni di attivit\u00e0."}
{"id": "2798654", "revid": "124544940", "url": "https://it.wikipedia.org/wiki?curid=2798654", "title": "The Pointer Sisters", "text": "Le Pointer Sisters sono un gruppo musicale pop statunitense formatosi a Oakland nel 1969.\nCarriera.\nNel 1969 le sorelle June e Bonnie Pointer cominciarono a esibirsi dal vivo come \"Pointers, a Pair\", mentre nel 1972, poco prima della pubblicazione dell'album di debutto eponimo \"The Pointer Sisters\", si unirono le altre due sorelle Anita e Ruth.\nNei successivi anni il gruppo \u00e8 rimasto in attivit\u00e0, seppure con cambi di formazione. Bonnie abbandon\u00f2 il gruppo per avviare una carriera da solista e successivamente, negli anni novanta, entr\u00f2 a far parte del gruppo Issa Pointer, da cui in seguito per\u00f2 usc\u00ec. Agli inizi del ventunesimo secolo il gruppo \u00e8 composto da Anita, Ruth e Sadako Johnson.\nIl gruppo, che ha avuto successo soprattutto negli anni settanta e ottanta, ha pubblicato svariati album e singoli per diverse etichette discografiche tra cui Atlantic, RCA e Motown e hanno riscosso un grande successo in tutta Europa.\nParticolare successo ebbero singoli come \"Jump (for My Love)\" (successivamente reincisa da vari artisti come le Girls Aloud), che raggiunse la sesta posizione in Regno Unito e posizioni altrettanto buone in Nuova Zelanda, Paesi Bassi e Australia, I'm So Excited e \"Dare Me\".\nNel 2006 hanno collaborato con la cantante belga Natalia, con la quale hanno pubblicato il singolo \"Sisters Are Doin' It for Themselves\", cover dell'omonimo brano di Aretha Franklin e gli Eurythmics.\nCuriosit\u00e0.\nNel 1998, la cantante croata Nina Badri\u0107, sulla base di \"I'm So Excited\", loro successo del 1982, compone un remix della canzone, che la far\u00e0 entrare tra i primi posti delle classifiche italiane, e le servir\u00e0 come trampolino di lancio per farsi conoscere al pubblico internazionale.\nNel 1997 compiono un cameo nel film di successo Donnie Brasco di Mike Newell e con Al Pacino e Johnny Depp, in cui appaiono sul palco di un bar dove cantano la loro canzone \u201cHappiness\u201d.\nNel 2002, il loro brano Automatic viene usato come colonna sonora del The Malibu Club in ,nel 2019 verr\u00e0 usata in sottofondo nel video \"Grand Theft Auto:20th anniversary\"."}
{"id": "2798655", "revid": "481349", "url": "https://it.wikipedia.org/wiki?curid=2798655", "title": "Corea del Nord ai XXI Giochi olimpici invernali", "text": "La Corea del Nord ha partecipato ai XXI Giochi olimpici invernali di Vancouver, che si sono svolti dal 12 al 28 febbraio 2010, con una delegazione di 2 atleti."}
{"id": "2798657", "revid": "152625", "url": "https://it.wikipedia.org/wiki?curid=2798657", "title": "Pointer Sisters", "text": ""}
{"id": "2798660", "revid": "729019", "url": "https://it.wikipedia.org/wiki?curid=2798660", "title": "Corea del Sud ai XXI Giochi olimpici invernali", "text": "La Corea del Sud ha partecipato ai XXI Giochi olimpici invernali di Vancouver, che si sono svolti dal 12 al 28 febbraio 2010, con una delegazione di 46 atleti."}
{"id": "2798667", "revid": "123152702", "url": "https://it.wikipedia.org/wiki?curid=2798667", "title": "Castagnabuona", "text": "Castagnabuona \u00e8 una frazione di 712 abitanti del comune di Varazze, in provincia di Savona, insieme ad Alpicella, Cantalupo, Casanova, Pero, Faje e Piani d'Invrea.\nSito internet.\nwww.castagnabuona.it\nGeografia fisica.\nTerritorio.\nCastagnabuona \u00e8 la prima frazione di Varazze che si incontra venendo da ponente: essa si trova ad un'altitudine di 170\u00a0m s.l.m. alle spalle del quartiere di S. Nazario e domina il porto, il golfo varazzino e oltre, sia a ponente sia a levante.\nPopolazione.\nLa frazione registra un numero di abitanti residenti al mese di agosto 2010 pari a 712 unit\u00e0 di cui 372 maschi e 340 femmine.\nStoria.\nTorri dell'epoca saracena.\nLo stemma della frazione comprende tre torri realmente esistenti e sparse sul territorio della frazione che risalgono all'epoca dell'incursione saracena sul territorio genovese e servivano per l'avvistamento delle imbarcazioni in arrivo nel golfo varazzino.\nBattaglia napoleonica dell'anno 1800.\nDurante l'invasione napoleonica in Italia il general Massena, comandante in capo dell'armata d'Italia con compiti di difendere le posizioni ottenute, decide di attaccare gli austriaci e il 10 aprile dell'anno 1800 schiera le compagnie dei Granatieri sulle alture di Castagnabuona, mentre gli austriaci si ritirano sulle cime retrostanti e si ricongiungono con un battaglione venuto a dar manforte da Stella; alle 10 del mattino le truppe del generale Massena schierate lungo tutto il fronte, sferrano l'attacco agli austriaci che dapprima si ritirano, ma sono provvidenzialmente rinforzati dal generale Palfi il quale attacca i francesi sul loro fianco sinistro e li costringe alla ritirata sul monte Croce; da qui gli uomini di Massena, notevolmente ridotti, sfruttano il terreno di Castagnabuona fatto di vallette, cocuzzoli e dorsali ed al quarto assalto degli austriaci riescono a reagire con impeto eroico, terminando vittoriosamente lo scontro: 500 francesi hanno ricacciato indietro 2000 austriaci!\nGli austriaci non ammettono lo scacco e intorno alle 17 due forti colonne da Stella S. Martino scendono verso Varazze, ed il generale francese decide di ripiegare su Cantalupo, mentre gli avversari raggiungono Varazze. \nDurante la battaglia il santuario di N.S. della Croce fu adibito a ricovero per i feriti tanto che dovette essere consacrato nuovamente.\nStoria della Confraternita di San Rocco e di Nostra Signora della Croce.\nLa Confraternita di S. Rocco e di N.S. della Croce di Castagnabuona, risale agli inizi del 1900, fondata da un gruppo di confratelli iscritti nell'Assunta e che abitavano nella frazione, costituendosi con l'antico nome di \"Venerabile compagnia di Nostra Signora del Suffragio\". Scopi di questa associazione, che negli anni cambi\u00f2 il suo nome sino a giungere all'intitolazione attuale, erano il culto, la preparazione delle funzioni religiose e degli ottavari dei defunti, il suffragio, l'accompagnamento e la sepoltura dei defunti, opere di carit\u00e0 di vario genere, l'aiuto alle persone e alle famiglie bisognose e la venerazione dei santi patroni. Anticamente la Confraternita, il mattino del 16 agosto, \u201creduce\u201d dalla processione di N.S. Assunta del giorno precedente in Varazze, all'alba raggiungeva processionalmente la chiesa di S.Caterina portando il crocifisso per poi svolgere la tradizionale processione dedicata a S. Rocco il pomeriggio stesso lungo le vie della frazione. Oggi i festeggiamenti religiosi del 16 agosto (giorno dedicato a S.Rocco) richiamano molti fedeli ed anche la sagra riscuote un buon successo.\nLa suddetta confraternita \u00e8 attiva nelle opere di carit\u00e0 e nell'organizzazione degli eventi religiosi della frazione oltre che nella partecipazione alle varie manifestazioni religiose che si tengono sul territorio varazzino e non solo, come le processioni entro la diocesi di Savona-Noli ed i raduni che si svolgono anche fuori dai confini diocesani.\nStoria della Chiesa di San Rocco.\nCastagnabuona aveva in antichit\u00e0 una modesta cappella dedicata a S. Rocco. Nel 1577 gli abitanti della frazione manifestarono il loro disagio per la lontananza della parrocchia (S. Ambrogio); Mons. Ferrero disse loro di costruirsi la chiesa ed egli l'avrebbe eretta in parrocchia, sempre che si provvedesse alla dote necessaria per la cura. Non si fece niente. Nel 1589, San Nazario veniva eretta in parrocchia. Non si pens\u00f2 ad altro e la vecchia chiesuola funzion\u00f2 come semplice cappella campestre.\nCon questa denominazione viene citata nell'autorizzazione vescovile data il 23 agosto 1624; al parroco \u00e8 data la possibilit\u00e0 di potervi celebrare la Santa Messa per sei mesi \u201cservatis in reliquis servandis\u201d; nonch\u00e9 in altra data del 13 agosto 1626: \u201cSi concede licenza di poter celebrare Messa nell'oratorio campestre di S. Rocco, nell'oratorio campestre di S. Bernardo di Castagnabuona di Varazze: vagli questa licenza finch\u00e9 Monsignor Illustrissimo e Reverendissimo visiter\u00e0 detti Oratori, sempre che in essi vi siano i dovuti requisiti alla forma del Sacro Concilio\u201d.\nLa dedicazione a S.Rocco della primitiva cappella potrebbe indicarne il pro sorgere agli inizi del secolo XVI, allorch\u00e9 la devozione al Santo andava diffondendosi in Liguria e a Genova. Anche a Varazze la festa di S.Rocco si celebrava fin dai tempi antichi; lo attestano gli statuti delle varie associazioni artigiane che la rendono obbligatoria per i loro iscritti: la processione votiva che si snoda ogni anno il 16 agosto, alla quale intervengono col clero le confraternite nonch\u00e9 l'Amministrazione comunale: la figura di S.Rocco tra i protettori di Varazze compare nell'affresco in cornu-evangeli della Collegiata di S.Ambrogio e nella tela in cornu-epistolae in San Nazario.\nMemoria esplicita della chiesetta di S.Rocco si ha nei registri parrocchiali per il 1657, anno della terribile pestilenza che desol\u00f2 Genova e Riviera: nella frazione di Castagnabuona perirono, in soli 4 mesi, ben 125 persone fra cui 47 capifamiglia. Alcuni deceduti ex contagio furono sepolti \u201cin cappella Sancti Rochi propre ianuam in parte dextra\u201d (nella cappella di S.Rocco nella parte destra), mentre la maggior parte furono sepolti \u201cin campo\u201d (\u201cnu campu\u201d \u00e8 la parte terminale del crinale posto a levante della attuale chiesa e posto a quota leggermente pi\u00f9 alta di quella della chiesa e della attuale Via alla Croce, gi\u00e0 nota come \u201cnu posu\u201d)\nIl comune nella sua seduta del 12 maggio aveva estratto a sorte sedici dei Membri del Consiglio, dei quali due alla volta dovessero portarsi ad abitare in Castagnabuona: l'uno nella casa dell'Illustrissimo Governatore alle \u201cTessarole\u201d e l'altro in quella dei Guastavino presso S.Rocco.\nInoltre l'ufficiale di Sanit\u00e0 de Fazio Antonio deput\u00f2 a collega altro de Fazio Olivio e decret\u00f2 che fossero provvisti i bisognosi di ogni cosa a spese del pubblico. Fond\u00f2, finalmente, un lazzaretto in legno e fece chiudere tutte le strade di comunicazione.\nAnche i benemeriti religiosi Cappuccini andarono a gara a sollievo dei malati; il P. Gio Bernardo della nobile famiglia Donati di Genova, nomin\u00f2 il P. Paolo Maria da Pontremoli assieme ai laici professi Fra Carlo Maria da Pontremoli e Fra Francesco Maria da Finale che si adoperarono per rendere servizio ai malati.\nI primi a pagare tributo per il morbo furono proprio i due pontremolesi che vennero sepolti in detta Villa (Castagnabuona) presso la cappella di S.Rocco. Rest\u00f2 a prestar servizio il laico Fra Maria da Finale che si ammal\u00f2 del morbo ma riusc\u00ec a guarire e far ritorno al convento, una volta cessata l'epidemia.\nLa devozione a S.Rocco non si limit\u00f2 ai giorni del pericolo ma fu una devozione ricca di riconoscenza e ammirazione, tanto che nel VI centenario della morte del Santo gli si tributarono omaggi straordinari anche a Castagnabuona: canti, luci panegirici e musiche.\nDopo molti anni la chiesa di S.Rocco si presentava fatiscente: nel 1963 dopo una intensa mobilitazione della popolazione di Castagnabuona si cominciarono i lavori per la costruzione della nuova chiesa, da un progetto dell'ingegner Carlo Nocelli e sotto la direzione dell'ingegner Lorenzo Pizzorno. Grazie a generosi aiuti e prestazioni volontarie la costruzione procedette speditamente tanto che il 15 agosto 1964 pot\u00e9 essere benedetta dal Can. Giovanni Battista Baglietto, parroco di S. Nazario, e fu cos\u00ec aperta al culto. Il 16 agosto 1968 Mons. Giovanni Battista Parodi, Vescovo Diocesano, procedeva alla consacrazione dell'Altare Maggiore, presenti le autorit\u00e0 cittadine con a capo il Sindaco dott. Guastavino, numeroso clero e tanti fedeli.\nLa zona ove \u00e8 situata la chiesa \u00e8 costituita da un terreno franoso che tende a scendere verso valle e questo movimento si manifesta in particolar a causa di infiltrazioni d'acqua. Nel 2004, per le conseguenti venature e la presenza di crepe nel pavimento, sui muri e sul soffitto, per questioni di sicurezza veniva chiusa (il quadro fessurativo denotava infatti una evidente instabilit\u00e0 della parte basamentale e delle fondazioni). Dopo alcune riunioni, la confraternita decise di effettuare i lavori necessari chiedendo aiuto agli abitanti. Grazie ad una manodopera molto efficiente di tanti volontari, il desiderio di riaprire la bella chiesina di campagna dopo tre anni di costante impegno si \u00e8 avverato nel mese di maggio dell'anno 2007. La confraternita di S. Rocco e N.S. della Croce, che ha sede nella suddetta chiesa, conserva alcune opere da ammirare fra cui un \u201cCristo\u201d tipico della tradizione ligure, molto bello, opera dello scultore savonese G.B. Rebagliati, del peso di 90\u00a0kg circa, due \u201cCristi\u201d pi\u00f9 piccoli opera del varazzino Agostino Vassallo, portati dai ragazzi ai quali viene tramandata questa nostra tradizione, la cassa lignea processionale di S. Rocco, donata per grazia ricevuta da Angelo Baglietto (U Battagin) per essere ritornato salvo dal secondo conflitto mondiale, una statua lignea di S. Teresa, un prezioso stendardo ricamato raffigurante da un lato S. Rocco e dall'altro la Madonna della Croce, un grande quadro ad olio del 1739 raffigurante i Santi protettori di Castagnabuona Rocco e Bernardo. Il giorno della festa di S.Rocco (16 agosto) dell'anno 2007 c'\u00e8 stata l'inaugurazione della chiesa che, grazie alla fattiva e volontaria collaborazione di molti abitanti della frazione, \u00e8 tornata agibile e disponibile per tutte le funzioni religiose che vi si svolgono.\nStoria della Societ\u00e0 di Mutuo Soccorso.\nLa S.M.S. di Castagnabuona nasce nel settembre del 1921 in un periodo storico certamente difficile per tali associazioni ma nonostante ci\u00f2 si \u00e8 subito integrata e la sua attivit\u00e0 ha rappresentato un punto di forza per la frazione negli anni '50, 60', 70, 80\u2026. e lo \u00e8 tutt'oggi specie per i giovani.\nA Castagnabuona l'associazionismo della S.M.S e quello della confraternita di S.Rocco e di N.S. della Croce, ha sempre avuto punti in comune e nonostante le ideologie non siano state, specie in passato, in perfetta sintonia, la sinergia tra le due realt\u00e0 ha portato vita e attivismo nella frazione, anche con l'organizzazione di eventi e manifestazioni.\nIl primo statuto risale all'anno 1927 la cui pubblicazione - recuperata dai vecchi soci - \u00e8 stata stampata dalla Premiata tipografia Battaglia di Savona nel 1927.\nLo scopo principale e imprescindibile della S.M.S. era quello dell'aiuto reciproco tra i soci sulla scia delle societ\u00e0 di mutuo soccorso che sorsero nella seconda met\u00e0 del XIX secolo (dapprima nel Piemonte, quindi nel resto della penisola italiana), aveva quindi il compito di fornire ai lavoratori assistenza in caso di malattia, invalidit\u00e0, o impossibilit\u00e0 al lavoro.\nLa sua prima sede era ubicata nel centro della frazione dove successivamente e per molti anni, si stabil\u00ec il locale negozio di alimentari e bar. Nel 1930 quindi, su domanda dell'allora presidente Zunino Gio Batta, il Podest\u00e0 (A. Lajolo), rilasci\u00f2 il nulla osta per la costruzione della attuale sede di Via alla Croce 15 per \u201cpoter costruire una casetta\u2026\u2026 in frazione Castagnabuona\u201d. Fu cos\u00ec che, superando difficolt\u00e0 di ogni genere (compresa l'intolleranza del regime fascista che costrinse i soci a vendere ad un privato l'edificio per poi riacquistarlo indebitandosi nuovamente) i soci, preoccupati per le sorti del loro circolo e dell'immobile, lo vedettero ad un socio (Fazio Bernardo) non perseguibile, quale persona fisica, sul piano patrimoniale garantendo quindi l'integrit\u00e0 dell'immobile che, subito dopo la fine della guerra e dopo la caduta del \u201cregime\u201d, venne riacquistato dai soci stessi. Soci che si possono quindi definire, \u201crifondatori\u201d come risulta dall'atto costitutivo (ricostituivo), n. 6040 di rep. num. d'ordine 3098 del 16 marzo 1949, a rogito notaio Rinaldo Firinghelli. Il compendio edilizio, costituito dal fabbricato e dalle aree esterne di pertinenza dello stesso, venne acquistato dallo stesso Fazio Bernardo nel 1964 dopo raccolta di fondi da parte di moltissimi soci le cui ricevute sono tuttora conservate quale memoria storica\nNegli anni successivi, patrocinati prima dall'ENAL (ente poi soppresso a seguito di normative sopravvenute) la S.M.S. attraversa periodi di fattiva collaborazione tra i soci tanto da ampliare il fabbricato stesso, con la costruzione di una cantina al piano terreno, e realizzare n. 4 campi da bocce dotati, sin dall'ora, di un eccellente impianto di illuminazione invidiato da tutti gli amanti del gioco delle bocce data la sua efficienza ed unicit\u00e0 che all'epoca aveva nella nostra zona del levante savonese. Si \u00e8 quindi arrivati alla situazione attuale, nella quale la S.M.S. \u00c8 affiliata dall'ARCI (decisione assunta durante l'assemblea straordinaria dell'11 marzo 1979) e conta ben oltre 230 soci. Nonostante i radicali mutamenti socio-economici che sono sopravvenuti specie dopo gli anni settanta e ottanta nel nostro tessuto sociale e politico, la S.M.S. di Castagnabuona, ha continuato ad esercitare un prezioso ruolo \"mutualistico\" offrendo spesso conforto, spazio di dialogo e offrendo sempre la possibilit\u00e0 di rimettersi in gioco, a famigliari di soci che sono stati colpiti da gravi lutti e da disgrazie di ogni tipo. Nella SMS trovano il conforto dei loro amici e soci che difficilmente, dopo tali incresciosi episodi, nessuno ritroverebbe cos\u00ec intensi, spontanei e disinteressati se ristretti all'ambito familiare e da l\u00ec che invece nasce la possibilit\u00e0 di rimettersi in gioco e sentirsi di nuovo utile sponda per esigenze di altri che spesso anche \"nella diversit\u00e0\" consente, ad ogni et\u00e0, di crescere incontrando, in maniera trasversale, persone di et\u00e0 diversa che va dai soci sedicenni a quelli ultranovantenni.\nNell'alloggio del piano primo, annesso al circolo, di anno in anno si sono avvicendate diverse famiglie della frazione e precisamente: Fazio Bernardo, Battista da Trenea e famiglia, Damonte G.B. e famiglia, Del Percio \u201cU Napuli\u201d e famiglia, Perata Serafino Marietta e famiglia, Fiori Renato \u201cU tusconu\u201d e Angela, Dondo \u201cU landun\u201d e famiglia e, in ultimo, Bastian e la famiglia Parodi. Negli stessi periodi i soci, con turni ben organizzati, hanno fatto anche spesso ricorso all'autogestione, peraltro senza problemi di sorta, cos\u00ec come accade ora.\nMonumenti e luoghi d'interesse.\nLa frazione ha due chiese, una dedicata a S. Rocco nel centro della borgata ed il santuario di Nostra Signora della Croce che si trova in posizione dominante ad un'altitudine di circa 195 metri sul livello del mare, oltre ad una piccola cappella dedicata a S. Bernardo nella borgata dei favari; l'omonima Confraternita di S. Rocco e di N.S. della Croce opera da anni nella frazione per l'animazione delle festivit\u00e0 religiose, si adopera in opere di carit\u00e0 principalmente nei confronti degli anziani residenti nella frazione, partecipa alle feste religiose del territorio cittadino e non solo ed infine organizza le festivit\u00e0 di S. Rocco e di N.S. della Croce.\n\u00c8 attiva una societ\u00e0 di mutuo soccorso che rappresenta, assieme alla confraternita, realt\u00e0 aggregante e viva che si adoperava in passato principalmente per attivit\u00e0 di mutuo soccorso tra i soci anche in termini di veri e propri aiuti nel continuare le attivit\u00e0 di conduzione e coltivazione dei fondi, uliveti ecc., mentre attualmente \u00e8 volta soprattutto alla promozione di iniziative di mutuo soccorso non solo nei confronti dei soci, ma anche per supportare, anche in termini economici, iniziative di solidariet\u00e0 condivise con altre societ\u00e0 di mutuo soccorso e/o associazioni che operano in tal senso in Italia ed all'estero. Tutto ci\u00f2 sempre nell'ambito del funzionamento del circolo e contestualmente alla partecipazione ed organizzazione di eventi di intrattenimento e sportivi anche in collaborazione con le altre frazioni della citt\u00e0 di Varazze, come in occasione delle olimpiadi frazionali svoltesi negli anni 2009 e 2010 che hanno visto la frazione di Castagnabuona piazzarsi al secondo posto dietro Alpicella."}
{"id": "2798669", "revid": "287204", "url": "https://it.wikipedia.org/wiki?curid=2798669", "title": "L'ultimo Reich", "text": "L'ultimo Reich (titolo originale \"Curious Notions\") \u00e8 un romanzo ucronico, rivolto al pubblico dei pi\u00f9 giovani, scritto da Harry Turtledove, il secondo del ciclo di \"Crosstime Traffic\", pubblicato per la prima volta nel 2004 negli Stati Uniti e nel 2007 in Italia.\nTrama.\nDalla San Francisco di un XXI secolo parallelo al nostro, Paul Gomes e suo padre, Lawrence, possono trasferirsi in un'altra San Francisco alternativa, in cui la Germania del Kaiser non \u00e8 uscita sconfitta dalla Prima Guerra Mondiale e domina il mondo. Come tutti i viaggiatori della Crosstime Traffic, anche i Gomes sono commercianti, ma il loro negozio desta presto il sospetto sia dei tedeschi occupanti sia delle inquietanti triadi cinesi che vogliono a tutti costi venire a conoscenza del misterioso segreto dei Gomes."}
{"id": "2798670", "revid": "729019", "url": "https://it.wikipedia.org/wiki?curid=2798670", "title": "Gubb\u00e4ngen (metropolitana di Stoccolma)", "text": "Gubb\u00e4ngen \u00e8 una stazione della metropolitana di Stoccolma.\nSi trova nell'omonimo quartiere, a sua volta situato all'interno della circoscrizione di Enskede-\u00c5rsta-Vant\u00f6r, mentre sul tracciato della linea verde della rete metroviaria locale T18 \u00e8 compresa tra le fermate Tallkrogen e H\u00f6kar\u00e4ngen.\nDivenne ufficialmente operativa il 1\u00ba ottobre 1950, proprio come tutte le altre fermate incluse nel tratto fra Slussen e la stessa H\u00f6kar\u00e4ngen. La piattaforma \u00e8 collocata in superficie, parallela alla strada \"Lingv\u00e4gen\". La stazione \u00e8 stata progettata dall'architetto Peter Celsing, mentre al suo interno sono ospitati contributi artistici dell'artista Ragnhild Alexandersson datati 1994.\nL'utilizzo medio quotidiano durante un normale giorno feriale \u00e8 pari a 4.200 persone circa."}
{"id": "2798671", "revid": "110157", "url": "https://it.wikipedia.org/wiki?curid=2798671", "title": "Gli ultimi Stipan\u010di\u0107", "text": "Gli ultimi Stipan\u010di\u0107 (croato: \"Posljednji Stipan\u010di\u0107i\") \u00e8 un romanzo del realismo croato, scritto da Vjenceslav Novak e pubblicato nel 1899.\nL'opera narra la graduale decadenza di una famiglia patrizia croata, gli Stipan\u010di\u0107. Le vicende si svolgono a Segna nella prima met\u00e0 dell'Ottocento.\nI protagonisti.\nAnte: padre di famiglia, rigido e incomprensivo. Tutte le sue attenzioni sono rivolte al figlio, dal quale si aspetta grandi cose.\nValpurga: moglie sottomessa, madre amorevole.\nJuraj: il figlio, prodigo e amorale.\nLucija: la figlia; arde dalla voglia di vivere, ma viene repressa dall'ambiente sociale e dall'educazione paterna."}
{"id": "2798676", "revid": "228587", "url": "https://it.wikipedia.org/wiki?curid=2798676", "title": "Giappone ai XXI Giochi olimpici invernali", "text": "Il Giappone ha partecipato ai XXI Giochi olimpici invernali di Vancouver, che si sono svolti dal 12 al 28 febbraio 2010, con una delegazione di 95 atleti.\nCurling.\nTorneo femminile.\nLa squadra \u00e8 stata composta da:"}
{"id": "2798681", "revid": "125931928", "url": "https://it.wikipedia.org/wiki?curid=2798681", "title": "Discografia di Cristiano Malgioglio", "text": "La discografia di Cristiano Malgioglio da solista inizia nel 1976 e comprende 29 album ufficiali (composti interamente da inediti) tra i quali c'\u00e8 un disco live. Poi ci sono moltissime raccolte e ristampe (spacciate spesso per errore come album) che contengono brani gi\u00e0 editi, riproposti in versione spagnola, oppure con qualche nuovo arrangiamento ma sono pur sempre vecchi successi.\nDiscografia come The Gay Guys.\nCristiano Malgioglio, quasi terminata l'esperienza con i Quarto Sistema, scrive due brani che interpreta utilizzando lo pseudonimo The Gay Guys."}
{"id": "2798682", "revid": "3115", "url": "https://it.wikipedia.org/wiki?curid=2798682", "title": "Casanova (Varazze)", "text": "Casanova \u00e8 una frazione del comune italiano di Varazze, nella provincia di Savona, in Liguria.\nStoria.\nLa frazione di Casanova \u00e8 citata dai censimenti e negli atti notarili del comune di Varazze sin dal XIV secolo, come case sparse situate nei pressi del Monte Grosso, suddivise nelle contrade di \"Villa Dato\", \"Can\u00e0\", \"Costa\", \"Fossello\", \"Quinno\" e \"Sant'Anna\", toponimi sopravvissuti ancora oggi nella odonomastica. Nel 1228 nacque a Casanova il frate domenicano Jacopo De' Fazio, poi arcivescovo di Genova dal 1292 al 1298, e dal 1816 venerato come beato dalla Chiesa cattolica; deve molta della sua notoriet\u00e0 alla sua raccolta agiografica Legenda Aurea, uno dei libri pi\u00f9 famosi e diffusi del tardo medioevo. La suddivisione nelle localit\u00e0 di \"Casanova Alta\" a monte e \"Casanova Bassa\" a valle avvenne con la costruzione di due chiese parrocchiali dedicate rispettivamente a San Pietro e a San Sebastiano, oggi scomparse. In un atto custodito all'Archivio di Stato di Savona relativo alle riunioni consiliari di Varazze nel 1343 si legge la presenza di rappresentanti delle \"ville\" (frazioni) di Cantalupo, Castagnabuona, Alpicella, Casanova Alta e Casanova Bassa. La via Quinno era definita \"via del legno\", poich\u00e9 la quasi totalit\u00e0 del legname per i cantieri navali di Varazze o per l'arsenale di Genova attraversava questa strada.\nDurante il governo della Repubblica di Genova, la zona di Casanova fu teatro di rappresaglie e violenze tra il comune di Varazze e quello di Cogoleto, che non riconosceva la divisione amministrativa e reclamava come proprie le terre in localit\u00e0 \"Deserto\", tutte in locazione ad alcune famiglie della frazione. Furono organizzate dal comune ronde a guardia dei boschi di Casanova che rimasero attive fino alla caduta della Repubblica. Nel 1828 alcune aree contestate vennero assegnate al comune di Cogoleto.\nNel XVI secolo furono costruite le due cappelle dedicate a Santa Caterina e un'altra in onore dell'arcivescovo Jacopo, sul luogo dove si presume fosse situata la casa natale. Dopo la proclamazione di beato nell'Ottocento la cappella fu rimaneggiata e completamente restaurata a inizi Novecento. Nel 1728 venne fatta costruire una cappellina in localit\u00e0 \"Sant'Anna\". L'aumento della popolazione e l'insediamento delle nobili famiglie genovesi lungo il fiume Teiro nel XIX secolo, portarono all'istituzione di una grande chiesa parrocchiale dedicata alla Nativit\u00e0 di Maria. Nel 1798, Casanova si costitu\u00ec in comune indipendente, ma il 21 maggio dell'anno dopo fu di nuovo inglobata in quello di Varazze. Tra il 9 e il 16 aprile 1800 ebbero luogo nell'area di Savona, Quiliano e Varazze alcuni scontri tra le truppe austriache e quelle francesi guidate dal generale Massena in seguito al tragico assedio di Genova, uno dei quali avvenuto il 12 aprile a Casanova in localit\u00e0 \"Vercigo\", ribattezzata da quel momento \"Battaglia\".\nNel 1838 il comune di Varazze costru\u00ec a Casanova un cimitero. Vennero costruite altre due cappelle, la cappella Gaggini e la chiesetta della Madonna della Guardia. Vennero realizzate anche due scuole elementari, chiuse nel corso del Novecento, quando la frazione sub\u00ec un forte calo demografico. Pur possedendo oggi pochi residenti, la frazione di Casanova \u00e8 una localit\u00e0 raggiunta dai turisti come luogo di villeggiatura data la sua posizione panoramica sul mare e da molti abitanti di Varazze data la presenza di chiese e santuari che sono un punto di riferimento per il territorio comunale. Nell'ottobre del 2010 la frazione fu colpita da un violento nubifragio."}
{"id": "2798684", "revid": "1543377", "url": "https://it.wikipedia.org/wiki?curid=2798684", "title": "San Sebasti\u00e1n (Costa Rica)", "text": "San Sebasti\u00e1n \u00e8 un distretto della Costa Rica facente parte del Cantone di San Jos\u00e9, nella provincia omonima.\nSan Sebasti\u00e1n comprende 29 rioni (\"barrios\"):\nIl distretto fa parte dell'area urbana della capitale San Jos\u00e9, ed \u00e8 una zona prettamente residenziale; ospita un'importante stazione ferroviaria, la \"Estaci\u00f3n Ferrocarril al Pac\u00edfico\" ed il principale seminario del paese (\"Seminario Mayor\")."}
{"id": "2798686", "revid": "1543377", "url": "https://it.wikipedia.org/wiki?curid=2798686", "title": "Hong Kong ai XXI Giochi olimpici invernali", "text": "Hong Kong ha partecipato ai XXI Giochi olimpici invernali di Vancouver, che si sono svolti dal 12 al 28 febbraio 2010, con una delegazione composta da un solo atleta."}
{"id": "2798695", "revid": "124990531", "url": "https://it.wikipedia.org/wiki?curid=2798695", "title": "Invrea", "text": "Invrea \u00e8 una frazione del comune di Varazze, in provincia di Savona. Il nome deriva dal fatto che in epoca medievale la zona era di propriet\u00e0 dei marchesi d'Invrea, che qui possedevano un castello, tuttora di propriet\u00e0 degli eredi.\nNella frazione sorge la chiesa di Santa Maria di Latronorio, risalente al XII secolo.\nQui vi si trova anche un piccolo menhir, poco documentato, ma che dalla sua posizione domina la citt\u00e0 e anche il mare. Come tanti altri menhir, il monolito varazzese \u00e8 rozzamente tagliato su una base quadrangolare, che diventa pi\u00f9 stretta nella parte superiore e termina a punta. Il clima di questa frazione \u00e8 molto mite: in inverno, poich\u00e9 \u00e8 protetto dai venti freddi (infatti si pu\u00f2 assistere a giornate con temperature massime di 20 \u00b0C rispetto ai luoghi limitrofi, dove soffia un forte vento di tramontana), mentre d'estate il clima \u00e8 gradevole per effetto della brezza marina, con temperature che raramente superano i 30 \u00b0C; l'umidit\u00e0 varia: vi \u00e8 una stagione con poca umidit\u00e0 che \u00e8 l'inverno, soprattutto nelle giornate soleggiate, dove essa \u00e8 compresa tra il 20 e il 30%, mentre vi \u00e8 una stagione pi\u00f9 umida, che \u00e8 l'estate, con valori compresi tra il 40 e il 50%."}
{"id": "2798696", "revid": "109041333", "url": "https://it.wikipedia.org/wiki?curid=2798696", "title": "Membra Jesu Nostri", "text": "Con Membra Jesu Nostri BuxWV 75 ci si riferisce a un oratorio composto da Dietrich Buxtehude nel 1680.\nStoria.\nL'opera, riconosciuta come il primo oratorio luterano, \u00e8 costituita da sette cantate e venne dedicata da Dietrich Buxtehude all'organista e compositore Gustaf D\u00fcben. Il testo latino \"Membra Jesu nostri patientis sanctissima\", noto anche come \"Rhythmica Oratio\", \u00e8 un poema attribuito a Bernardo di Chiaravalle, ma, molto pi\u00f9 probabilmente, \u00e8 opera dello scrittore medioevale Arnolfo di Leuven, morto nel 1250. L'oratorio \u00e8 diviso in sette parti, ciascuna delle quali corrispondente a una parte del corpo crocifisso di Ges\u00f9: piedi, ginocchia, mani, costato, torace, cuore e testa.\nStruttura.\nOgnuna delle sette cantate del \"Membra Jesu Nostri\" \u00e8 divisa a sua volta in sei sezioni: un'introduzione strumentale, una parte cantata da cinque voci (a eccezione delle cantate quinta e sesta, dove sono usate solo tre voci), tre arie per una o tre voci, ciascuna seguita da un ritornello strumentale, e una ripetizione della parte strumentale. La prima e l'ultima cantata, per\u00f2, si discostano da questo schema: nella prima il coro ripete la prima aria dopo la ripetizione, mentre nell'ultima le cinque voci cantano l'ultima aria e l'amen finale al posto della ripetizione.\nBuxtehude selezion\u00f2 alcuni versetti biblici per i concerti e tre strofe da ogni parte del poema per le arie. I testi biblici sono scelti per indicare le parti del corpo di Ges\u00f9 e provengono in gran parte dall'Antico Testamento. La struttura ritmica \u00e8 dettata dal testo: il metro della \"Rhythmica Oratio\", infatti, influisce sulle scelte ritmiche fatte da Buxtehude (esempi 1 e 2)."}
{"id": "2798699", "revid": "2166030", "url": "https://it.wikipedia.org/wiki?curid=2798699", "title": "Giovanna Manuele", "text": "Origine.\nEra figlia ultimogenita dello scrittore e uomo politico, Giovanni Manuele di Castiglia, duca di Penafiel (discendente di Ferdinando III di Castiglia, che era suo nonno, mentre Alfonso X di Castiglia era suo zio) e della sua terza moglie, Bianca de la Cerda (1311-1347).\nBiografia.\nLa sua sorellastra pi\u00f9 vecchia, Costanza Manuel di Pe\u00f1afiel, fu, prima regina consorte di Castiglia, poi dopo che, nel 1327, era stata ripudiata, rinchiusa nella citt\u00e0 di Toro ed il matrimonio era stato annullato (non consumato per la giovane et\u00e0 della sposa), Costanza divenne regina consorte del Portogallo avendo sposato, l'erede al trono del Portogallo, Pietro, che aveva circa la stessa et\u00e0 di Costanza..\nIl 27 luglio del 1350, Giovanna spos\u00f2 Enrico di Trastamara figlio quartogenito del re di Castiglia e Le\u00f3n, Alfonso XI di Castiglia, e della sua amante Eleonora di Guzm\u00e1n.\nNel 1361 alla morte della sua giovane nipote Blanca, unica figlia del fratellastro Fernando Manuel, morto nel 1350 Giovanna eredit\u00f2 Villena, Escalona e Pe\u00f1afiel.\nCome discendente (nipote) diretta di Giovanna Nu\u00f1ez de Lara, detta \"La Pomilla\" (1286\u00a0\u2013 1351), dopo la morte della cugina prima Isabella di Lara (\u20201361) e dalla sua giovane figlia Fiorentina (\u2020dopo il 1365), nel 1370, Giovanna eredit\u00f2 anche Lara e la Biscaglia.\nNel 1369 era diventata regina consorte del Regno di Castiglia e Le\u00f3n in quanto il marito Enrico, detto \"il Bastardo\" o \"il Fratricida\", in quell'anno era succeduto sul trono di Castiglia e Le\u00f3n al fratellastro Pietro I, dopo averlo ucciso, di proprio pugno, dopo la battaglia di Montiel.\nRimasta vedova, nel 1379, si ritir\u00f2 a Salamanca dove mor\u00ec, il 27 marzo 1381. Con la sua morte la Biscaglia fu unita alla Castiglia. Giovanna fu tumulata a Toledo nella cappella dei Nuovi Re, presso la cattedrale di Santa Maria.\nFigli.\nGiovanna diede ad Enrico tre figli:"}
{"id": "2798715", "revid": "123490908", "url": "https://it.wikipedia.org/wiki?curid=2798715", "title": "Ayllu", "text": "L'ayllu (in lingua quechua, \"ayllu\") era un'unit\u00e0 politica, sociale, commerciale e religiosa della civilt\u00e0 inca e di quella preincaica. Si trattava di un gruppo familiare esteso che vantava una comune discendenza da un antenato: una mummia o \"mallquis\". Ogni ayllu venerava il proprio \"huaca\" (fenomeno ritenuto sacro) costituito solitamente da un oggetto fisico come una montagna o una roccia. A capo dell'ayllu vi erano solitamente due o \"met\u00e0\", un maschio e una femmina a rappresentare l'uguaglianza e la complementarit\u00e0 tra i due sessi. Gli ayllu erano unit\u00e0 autosufficienti in grado di istruire i giovani, coltivare la terra e ottenere guadagno tramite il commercio. Solo nei casi in cui si verificavano gravi calamit\u00e0 naturali, potevano approvvigionarsi tramite il sistema di immagazzinaggio delle derrate dell'impero Inca.\nAyllos custodi.\nGli Ayllos custodi (\"Ayllos Custodios\") erano i gruppi fondatori della etnia Inca, ossia le famiglie dinastiche in cui si divideva, secondo un'antica tradizione, la popolazione Inca originaria.\nLa loro composizione \u00e8 legata alla leggenda stessa dell'origine degli Inca e di colui che la mitologia incaica rappresenta come il capostipite: Manco C\u00e1pac.\nSecondo \"Sarmiento de Gamboa\" che ha raccolto tali racconti nella sua \u201c\"Historia indica\"\u201d, gli Inca sarebbero venuti alla luce uscendo da un colle, \"Tambotoco\" (\"letteralmente casa delle finestre\") situato in un luogo detto Pacaritambo (\"casa di produzione\"). In questo colle vi sarebbero state tre finestre o aperture. Dalla centrale detta Capac-toco (\"finestra ricca\") che sarebbe stata ornata d'oro, sarebbero usciti i progenitori dei sovrani inca. Dalle altre, Maras-toco e Sutic-toco sarebbero sorti rispettivamente i Maras e i Tambos. Da questi ultimi si sarebbero formati gli ayllos che avrebbero, in seguito, costituito la popolazione inca. \nSarmiento riporta i nomi delle dieci trib\u00f9 originarie.\nLa funzione di queste famiglie allargate sarebbe stata quella di salvaguardare l'integrit\u00e0 della dinastia e dello stato e, a tal fine, avrebbero esercitato un'opera di vera e propria guardia armata del sovrano costituendo una specie di allargata guardia del corpo.\nIn occasione della consacrazione del nuovo Qhapaq Inca (imperatore), i rappresentanti degli Ayllos custodi avrebbero esercitato, unitamente alle Panaca imperiali, anche una funzione di approvazione della scelta del sovrano, accettandone o meno la nomina, durante una specie di assemblea collettiva."}
{"id": "2798716", "revid": "1149807", "url": "https://it.wikipedia.org/wiki?curid=2798716", "title": "Shrek (personaggio)", "text": "Shrek \u00e8 il protagonista dell'omonima serie di film. \u00c8 un orco verde che compare in tutti i film e i cortometraggi della serie, doppiato da Mike Myers nell'edizione originale e da Renato Cecchetto in lingua italiana. \nL'originale \u00e8 protagonista del libro del 1990 di William Steig \"Shrek!\", forse l'adattamento cinematografico si \u00e8 ispirato al wrestler francese Maurice Tillet.\nIl suo nome deriva dal termine in tedesco \"Schreck\" e dal termine in yiddish \"\u05e9\u05e8\u05e2\u05e7\" (\"shreck\"), che significano \"paura\", \"terrore\".\nIl 21 maggio 2010, Shrek ha ricevuto una star nella Hollywood Walk of Fame a Los Angeles e nel giugno 2010, \"Entertainment Weekly\" ha nominato Shrek tra i \"100 Greatest Characters of the Last 20 Years\" (100 migliori personaggi degli ultimi 20 anni).\nBiografia.\nShrek \u00e8 un orco verde, orfano sin da piccolo, che vive da solo in una palude lavorando come contadino. Nella versione originale parla con un accento scozzese. Ritrovatosi a vivere in solitudine a causa del suo aspetto di creatura mostruosa e terrificante, \u00e8 in realt\u00e0 assolutamente tranquillo e pacifico e non oserebbe mai fare del male a nessuno.\nUn giorno per\u00f2 incontra l'asino parlante Ciuchino, che riesce a guardare oltre le apparenze, facendoci scoprire la sensibilit\u00e0 e l'intelligenza di Shrek.\nNel primo film, Shrek e Ciuchino liberano la principessa Fiona dal drago (in realt\u00e0 una draghessa). I patti iniziali consistevano nel portare la fanciulla a Lord Farquaad, il quale vuole sposarla, ma l'amore sboccia tra orco e principessa.\nIn \"Shrek 3-D\" Lord Farquaad, nella forma di fantasma, tenta di ottenere la sua vendetta, fallendo.\nIn \"Shrek 2\" viene raccontato l'incontro di Shrek coi genitori di Fiona, i regnanti del regno di Molto Molto Lontano.\nIn \"Shrek terzo\" re Harold muore e Shrek si appresterebbe a diventare il suo successore, sennonch\u00e9 si rifiuta categoricamente. Scoprendo che un altro pretendente al trono \u00e8 Art\u00f9 di Pendragon, decide di andare a cercarlo per poter tornare tranquillo alla sua palude, rifuggendo ogni velleit\u00e0 nobiliare.\nIn \"Shrekkati per le feste\" Shrek si misura col Natale e con la sua ormai ingombrante famiglia allargata, con il battesimo dei figli.\nIn \"Shrek e vissero felici e contenti\", il quarto e ultimo capitolo, Shrek \u00e8 nostalgico della sua passata tranquillit\u00e0 da orco scapolo. Circuito dal nano Tremotino, cade in una realt\u00e0 parallela, dove i personaggi non conoscono il protagonista. Un rinnovato \"bacio di vero amore\" con Fiona di questo universo fittizio dissolver\u00e0 l'incantesimo. Shrek comprende in tal modo che fonte di felicit\u00e0 pu\u00f2 essere anche la sua famiglia.\nAspetto.\nCome gi\u00e0 noto, Shrek \u00e8 un orco gigantesco, fisicamente intimidatorio e con un accento scozzese. \u00c8 alto 226 centimetri e pesa pi\u00f9 di 190 chili. Ha la pelle verde, una corporatura molto massiccia (anche se Shrek \u00e8 pi\u00f9 magro rispetto ai suoi simili), una dentatura praticamente identica a quella umana e alcune macchie sul suo capo.\nIn forma umana ha il naso a patata, i capelli castani, occhi dello stesso colore, il pelo del tronco pi\u00f9 folto e un fisico molto pi\u00f9 atletico e asciutto.\nCarattere.\nSebbene scontroso, intimidatorio, cinico, misantropo e irritabile, Shrek \u00e8 pacifico e non si preoccupa di ferire nessuno, ma vuole solo vivere in solitudine ed essere lasciato solo. \nDurante la sua ricerca per salvare Fiona e la sua palude, tuttavia, Shrek inizia lentamente ad aprirsi ai suoi compagni, rivelando le sue insicurezze su come gli altri lo vedono. Con l'aiuto di Ciuchino, Shrek comprende i suoi sentimenti per Fiona e finalmente le confessa il suo amore. \u00c8 ferocemente protettivo nei confronti di Fiona e dei suoi alleati e fa di tutto per aiutarli in qualsiasi modo.\nNel primo film, durante una conversazione con Ciuchino, si lamenta di essere costantemente giudicato dal mondo esterno nel momento in cui le persone lo incontrano, e quindi sta meglio da solo. Ci\u00f2 implica che \u00e8 diventato un recluso dopo aver provato e non essere riuscito a trovare accettazione tra gli altri. Un altro fattore che causa la mancanza di accettazione pu\u00f2 essere trovato nel terzo film, dove viene rivelato che il padre di Shrek ha cercato di mangiarlo.\nShrek ha difficolt\u00e0 a socializzare a causa del fatto che la gente pensa che sia un brutto orco, anche se il suo aspetto \u00e8 notevolmente umanoide, con poche eccezioni estetiche. Nel processo, si dice che Shrek abbia la sociofobia.\nTuttavia, da \"Shrek terzo\" in poi, \u00e8 diventato una celebrit\u00e0 benvoluta, almeno in Molto Molto Lontano. Nel quarto film, le persone riescono a rendersi conto che Shrek non \u00e8 pericoloso e perdono la paura e i pregiudizi nei suoi confronti, ma con sgomento di Shrek arrivano anche a considerarlo un eroe popolare e lo visitano con ancora pi\u00f9 frequenza di prima, disturbandolo. Ma dopo le esperienze del film, Shrek arriva ad apprezzare la sua vita pi\u00f9 che mai.\nPoteri e abilit\u00e0.\nEssendo un orco, Shrek ha una notevole forza fisica, essendo in grado di rompere costruzioni in legno e metallo, sconfiggere umani corazzati in combattimento e sollevare o girare oggetti troppo pesanti per un essere umano. Anche la sua resistenza \u00e8 migliore di quella umana: grazie alla sua fisiologia da orco, pu\u00f2 viaggiare a piedi per chilometri senza stancarsi. \u00c8 sopravvissuto dopo l'atterraggio nella Torre di Fiona e colpito da una freccia nel fondoschiena.\nA volte, Shrek mostra un alto grado di astuzia e intelligenza, usando una spada e delle catene per intrappolare il drago, oltre ad avere l'idea di creare Mongo vedendo Zenzy in piedi accanto al Castello di Molto Molto Lontano, rivelatosi un fine stratega. Vivendo nel mezzo di una palude per la maggior parte della sua vita, Shrek ha imparato a vivere della terra per mantenere se stesso e in seguito la sua famiglia. \u00c8 un eccellente cacciatore, raccoglitore e cuoco, che crea piatti improvvisati come lo stufato di topo di erbacce. Shrek ha una conoscenza approfondita delle fiabe e della tradizione degli Ogre, come le storie di Ritorno al passato e Bloodnur il Flatulento.\nCome tutti i suoi simili, \u00e8 in grado di emettere un richiamo otturando le narici e soffiando aria dalle orecchie. Il suono prodotto ricorda quello di un corno da guerra e sembra essere, appunto, un grido di battaglia per gli orchi. In pi\u00f9 occasioni ha dato prova di non essere in grado di controllare completamente la sua forza, soprattutto nel corso di cerimonie o inaugurazioni. Nel terzo film, per esempio, durante il varo di una nave sfonda per errore lo scafo dell'imbarcazione con una bottiglia, facendola affondare. Sembra anche essere esperto di equitazione. Nel secondo film, infatti, cavalca abilmente Ciuchino (tramutato in cavallo da una pozione magica) senza sella n\u00e9 briglie."}
{"id": "2798720", "revid": "287204", "url": "https://it.wikipedia.org/wiki?curid=2798720", "title": "Bielorussia ai XXI Giochi olimpici invernali", "text": "La Bielorussia ha partecipato ai XXI Giochi olimpici invernali di Vancouver, che si sono svolti dal 12 al 28 febbraio 2010, con una delegazione di 50 atleti."}
{"id": "2798721", "revid": "287204", "url": "https://it.wikipedia.org/wiki?curid=2798721", "title": "Lipov\u00e1 (Repubblica Ceca)", "text": ""}
{"id": "2798722", "revid": "1431409", "url": "https://it.wikipedia.org/wiki?curid=2798722", "title": "Pier Luigi Corbari", "text": "Biografia.\nLa sua esperienza si \u00e8 formata iniziando - grazie al contributo di suo zio Gino Rancati, noto giornalista sportivo ed amico della famiglia Agnelli - presso Ferrari Automobili a Maranello. Passando poi in Alfa Romeo, ha seguito sin dall'inizio degli anni settanta la Targa Florio e la 24 Ore di Le Mans, per poi passare giovanissimo in Formula 1 con l'Autodelta dell'Ing. Carlo Chiti (era il reparto corse Alfa) con il compito di Direttore Sportivo, dapprima in Alfa-Brabham insieme a Bernie Ecclestone, e poi in Alfa Romeo F1.\nHa operato anche come membro della Commissione Formula 1 in FIA, per poi rientrare all'attivo per il Team Eurobrun alla fine degli anni '80. Alla fine del 1998 presenta il Campionato Formula 3000 Italia che, dopo una prima stagione organizzata e gestita con grande successo insieme al figlio Riccardo, diventa Euro 3000 Series (campionato internazionale riconosciuto dalla FIA) dall'anno 2000. Nel 2001, con la grande crescita di popolarit\u00e0 e prestigio, la Euro 3000 Series di Pier Luigi Corbari accoglie fra i suoi piloti il brasiliano Felipe Massa, in arrivo dai campionati Europeo ed Italiano di Formula Renault 2.0. Felipe vince la Euro 3000 Series con il Draco Junior Team e firma un contratto con la Scuderia Ferrari di F1, partecipando poi al mondiale Formula 1 dal 2002 su vettura Sauber-Ferrari.\nNello stesso 2002, Pier Luigi Corbari riporta una gara di auto a ruote scoperte su un circuito cittadino in Italia, dopo ben 47 anni dall'ultimo evento simile. Dalla fine del 2003 Pier Luigi Corbari ha ceduto il marchio Euro 3000 Series alla Superfund.\nMuore il 16 gennaio 2018 a San Zenone al Po."}
{"id": "2798733", "revid": "767487", "url": "https://it.wikipedia.org/wiki?curid=2798733", "title": "Prima della pioggia (album)", "text": "Prima della pioggia (sottotitolato Silainfestalive IV edizione) \u00e8 un disco pubblicato nel 2002 contenente 17 canzoni registrate dal vivo in occasione della \"IV edizione del festival Silainfesta\" svoltosi in varie localit\u00e0 della Calabria nell'anno 2000 (sul disco non sono indicate le date e i luoghi delle singole registrazioni)."}
{"id": "2798749", "revid": "177744", "url": "https://it.wikipedia.org/wiki?curid=2798749", "title": "International Formula 3000 1996", "text": "La stagione 1996 dell'International Formula 3000 fu corsa su 10 gare disputate tra l'11 maggio e il 12 ottobre. Fu la prima stagione in cui tutti i partecipanti utilizzarono la stessa vettura, lo stesso motore e gli stessi pneumatici.\nRisultati e classifiche.\nRisultati completi.\nR22=ritirato ma classificato R=ritirato NC=non classificatoNS=non parte NQ=non qualificato DIS(1)=squalificato dopo essere giunto vincitore 17E=posizione in griglia ma partito dal fondo dello schieramento"}
{"id": "2798757", "revid": "309289", "url": "https://it.wikipedia.org/wiki?curid=2798757", "title": "Dekimde", "text": "Il Dekimde (; anche \u0414\u0436\u0435\u043a\u0438\u043c\u0434\u0435, \u0414\u0435\u043a\u0438\u043d\u0434\u0435, \u0414\u044c\u044d\u043a\u0438\u043d\u0434\u044d; \"D\u017eekimde\", \"Dekinde\", \"D'\u0117kind\u0117\") \u00e8 un fiume della Russia siberiana orientale, affluente di sinistra della \u010cona (bacino idrografico del Viljuj). Scorre nel Mirninskij ulus della Sacha-Jakuzia.\nHa origine da un piccolo lago a sud del lago Kubalach (\u043e\u0437\u0435\u0440\u043e \u041a\u0443\u0431\u0430\u043b\u0430\u0445), scorrendo successivamente nella sezione orientale dell'altopiano della Siberia centrale in direzione est. Sfocia nel basso corso della \u010cona, nella parte allagata dal bacino idrografico del Viljuj. Il principale affluente \u00e8 il piccolo fiume \u010cagdaly, lungo 25\u00a0km.\nAnalogamente a tutti i fiumi del bacino, il Dekimde \u00e8 gelato, mediamente, da fine ottobre a met\u00e0 maggio."}
{"id": "2798758", "revid": "1305772", "url": "https://it.wikipedia.org/wiki?curid=2798758", "title": "Ding", "text": ""}
{"id": "2798759", "revid": "339392", "url": "https://it.wikipedia.org/wiki?curid=2798759", "title": "Dzekinde", "text": ""}
{"id": "2798764", "revid": "339392", "url": "https://it.wikipedia.org/wiki?curid=2798764", "title": "Dzhekinde", "text": ""}
{"id": "2798773", "revid": "188402", "url": "https://it.wikipedia.org/wiki?curid=2798773", "title": "TOGAF", "text": ""}
{"id": "2798775", "revid": "1305772", "url": "https://it.wikipedia.org/wiki?curid=2798775", "title": "Geng", "text": ""}
{"id": "2798776", "revid": "767487", "url": "https://it.wikipedia.org/wiki?curid=2798776", "title": "San Antonio (Escaz\u00fa)", "text": "San Antonio \u00e8 un distretto della Costa Rica facente parte del Cantone di Escaz\u00fa, nella provincia di San Jos\u00e9."}
{"id": "2798777", "revid": "123907723", "url": "https://it.wikipedia.org/wiki?curid=2798777", "title": "Pasquale Calvi", "text": "Biografia.\nPasquale Calvi fu un uomo politico di idee liberali e repubblicane. Nel 1820 si impieg\u00f2 all'intendenza di Alcamo, ader\u00ec alla Carboneria e partecip\u00f2 ai moti del 1821. Per questo fu arrestato dai Borboni e scarcerato nel 1825. Nel 1830 si laure\u00f2 in legge a Palermo.\nIl 12 gennaio 1848 partecip\u00f2 ai moti rivoluzionari di Palermo. Ader\u00ec alla massoneria e fu a capo dei repubblicani con un ruolo di particolare importanza.\nFu infatti incaricato di presiedere la commissione per la nuova costituzione da dare al nuovo Stato di Sicilia; nel marzo entr\u00f2 nel governo come ministro degli interni e, l'anno dopo, della giustizia.\nFu quindi tra i protagonisti nel parlamento siciliano e propose di reggere la Sicilia come una repubblica, posizione minoritaria, venendo alla fine scelta dal parlamento la monarchia costituzionale come forma di governo.\nMa con la riconquista borbonica dell'isola fu esiliato nel maggio 1849 a Malta.\nTornato nel giugno 1860 in Sicilia dopo lo sbarco dei Mille, il 29 giugno Garibaldi lo nomin\u00f2 presidente della corte suprema di giustizia del governo dittatoriale e fu lui il 4 novembre a proclamare i risultati del plebiscito del 21 ottobre per l'annessione della Sicilia al Regno d'Italia.\nSi candid\u00f2 quindi nel collegio di Alcamo alle prime elezioni del 1861 per il parlamento italiano e fu eletto alla Camera del Regno, dove rest\u00f2 fino al 1864. Fu quindi presidente della Corte di Cassazione di Firenze, di Milano e di Palermo.\nFu sepolto nel Pantheon della chiesa di San Domenico a Palermo.\nNel gennaio del 1862 si trov\u00f3 coinvolto nella Rivolta di Castellammare del Golfo."}
{"id": "2798779", "revid": "767487", "url": "https://it.wikipedia.org/wiki?curid=2798779", "title": "Sean Moore", "text": "Biografia.\nSean Moore \u00e8 nato a Pontypool, in Galles. \u00c8 uno dei membri fondatori dei Manic Street Preachers insieme al cugino James Dean Bradfield e a Nicky Wire. \u00c8 considerato il pi\u00f9 tranquillo del gruppo."}
{"id": "2798782", "revid": "671029", "url": "https://it.wikipedia.org/wiki?curid=2798782", "title": "Armoriale dei comuni della citt\u00e0 metropolitana di Firenze", "text": "Questa pagina contiene le armi (stemmi e blasonature) dei comuni della citt\u00e0 metropolitana di Firenze (ex provincia di Firenze)."}
{"id": "2798785", "revid": "86343", "url": "https://it.wikipedia.org/wiki?curid=2798785", "title": "Schanz", "text": ""}
{"id": "2798786", "revid": "1543377", "url": "https://it.wikipedia.org/wiki?curid=2798786", "title": "San Rafael (Escaz\u00fa)", "text": "San Rafael \u00e8 un distretto della Costa Rica facente parte del Cantone di Escaz\u00fa, nella provincia di San Jos\u00e9."}
{"id": "2798808", "revid": "1934238", "url": "https://it.wikipedia.org/wiki?curid=2798808", "title": "Partito verde", "text": "Partito verde o partito ecologista \u00e8 formalmente un partito politico organizzato sulla base dei principi della politica verde. Tali principi includono la giustizia sociale, il ricorso di base della democrazia, la non violenza e il supporto per le cause dell'ambiente. I Verdi sostengono che l'esercizio di questi principi siano la guida per la salute del mondo.\nDefinizione.\nLa distinzione \u00e8 molto spesso tra \"parti verdi\" (scritto a lettere minuscole) e \"Partiti Verdi\" (a lettere maiuscole).\nOgni partito, fazione o politico pu\u00f2 essere etichettato come \"verde\", se si enfatizza le cause ambientali. Infatti, il termine pu\u00f2 anche essere usata come verbo: non \u00e8 raro sentir parlare di \"inverdimento\" di un partito o di un candidato.\nAl contrario, i \"Partiti Verdi\" sono formalmente organizzati e seguono un'ideologia coerente che comprende non solo l'ambientalismo, ma anche la giustizia sociale, il metodo del consenso e il pacifismo. I Verdi ritengono che questi problemi siano intrinsecamente legati l'uno all'altro come fondamento per la pace nel mondo. La pi\u00f9 nota affermazione di valori verdi \u00e8 rappresentata dai Quattro Pilastri del Partito Verde, adottato da I Verdi fin dalla loro fondazione, nel 1979-1980.\nInfluenze.\nI primi partiti al mondo che hanno basato la propria formazione su una piattaforma ideologica prevalentemente ambientale sono stati lo \"United Tasmania Group\", che nell'aprile del 1972 ha contestato le elezioni statali in Tasmania, e il neozelandese \"Value Party\". La prima formazione partitica di ispirazione verde sorta in Europa \u00e8 stata il \"Movimento Popolare per l'Ambiente\", fondato nel 1972 nel cantone svizzero di Neuch\u00e2tel, mentre il primo partito di livello nazionale in Europa \u00e8 stato il PEOPLE, fondato nel Regno Unito nel febbraio del 1973, diventato poi il \"Partito dei Verdi del Regno Unito\".\nIl Partito Verde che raggiunse per primo un posto di rilievo nazionale \u00e8 stato il partito de I Verdi della Germania, famosi per la loro opposizione al nucleare e come espressione anti-centralista e di valori pacifisti tradizionali ai verdi. La formazione \u00e8 stato fondata nel 1980 ed ha partecipato a governi di coalizione a livello statale per alcuni anni. Dal 1998 al 2005, Alleanza 90/I Verdi hanno costituito a livello federale un governo con il Partito Socialdemocratico di Germania, nell'ambito di un'alleanza Rosso-Verde. Nel 2001 hanno raggiunto un accordo per porre fine all'utilizzo dell'energia nucleare in Germania e ha accettato di restare nella coalizione e sostenere il governo del Cancelliere tedesco Gerhard Schr\u00f6der nel 2001 sulla guerra afgana. Quest'ultima scelta ha messo i Verdi tedeschi in contrasto con i Verdi di molte altre parti del mondo, ma ha dimostrato anche che essi erano in grado di raggiungere difficili compromessi politici.\nIn Finlandia, nel 1995, il Partito dei Verdi Finlandese \u00e8 stato il primo partito verde europeo a far parte di un Gabinetto cittadino.\nFra gli altri partiti verdi che hanno partecipato al governo a livello nazionale figurano i Verdi Fiamminghi, L'Ecolo in Belgio e in Francia Les Verts. Nei Paesi Bassi la Sinistra Verde, fondata nel 1990 dalla fusione di quattro a piccoli partiti di sinistra, ad oggi \u00e8 una fazione stabile nel parlamento olandese. In Irlanda il Partito dei Verdi Irlandesi \u00e8 rappresentato da sei membri del parlamento che fanno parte di un governo di coalizione.\nIn tutto il mondo c'\u00e8 stata un'esplosione dei partiti verdi negli ultimi trent'anni. Partiti verdi esistono ora nella maggior parte dei paesi con sistemi democratici: dal Canada al Per\u00f9, dalla Norvegia al Sud Africa, dall'Irlanda alla Mongolia. \nLa maggior parte dei Partiti Verdi sono costituiti per vincere le elezioni, quindi si organizzano per la presentazione distretti elettorali o politici. Ci\u00f2 comunque non si applica universalmente: Il Partito Verde dell'Alaska, per esempio, \u00e8 organizzato secondo linee bioregionali per la pratica della democrazia bioregionale."}
{"id": "2798810", "revid": "47767", "url": "https://it.wikipedia.org/wiki?curid=2798810", "title": "Testa del Battista", "text": "La Testa del Battista \u00e8 un dipinto tempera su tavola circolare (diametro 28 cm) di Giovanni Bellini, databile al 1465-1470 circa e conservata nei Musei civici di Pesaro.\nDescrizione e stile.\nLa tavola mostra la testa di Giovanni Battista appena dopo la decapitazione, ancora col sangue che cola dal collo. Interessante \u00e8 lo scorcio visto dal basso, che testimonia gli interessi vivi proprio in quegli anni per la rappresentazione prospettica della figura umana, di cui si ha un'ampia trattazione ad esempio nel \"De prospectiva pingendi\" di Piero della Francesca.\nStilisticamente l'opera si contraddistingue per una brillantezza nei colori e un segno energico e drammatico che sono affini alle caratteristiche del \"Polittico di San Vincenzo Ferrer\", prima opera della maturit\u00e0 dell'artista databile a dopo il 1464."}
{"id": "2798818", "revid": "1543377", "url": "https://it.wikipedia.org/wiki?curid=2798818", "title": "Iran ai XXI Giochi olimpici invernali", "text": "L'Iran ha partecipato ai XXI Giochi olimpici invernali di Vancouver, che si sono svolti dal 12 al 28 febbraio 2010, con una delegazione di 4 atleti."}
{"id": "2798819", "revid": "729019", "url": "https://it.wikipedia.org/wiki?curid=2798819", "title": "Tranvia Milano-Binasco-Pavia", "text": "La tranvia Milano-Binasco-Pavia era una linea della rete tranviaria interurbana di Milano che nel periodo compreso fra il 1880 al 1936 collegava i due capoluoghi lombardi.\nIl tracciato si snodava lungo la strada provinciale Pavese, poi SS 35, costeggiando il Naviglio Pavese.\nStoria.\nFra i diversi progetti presentati per collegare Milano a Pavia lungo il Naviglio la Deputazione provinciale del capoluogo lombardo approv\u00f2 quello presentato al degli ingegneri Lu\u00e9 e De Righetti il 7 novembre 1887, sulla base del quale furono stipulati il capitolato tecnico e l'atto di concessione.\nLa costruzione e l'esercizio della linea furono affidate dalla Soci\u00e9t\u00e9 des Tramways et Chemins de fer economiques de la Haute Italie, una societ\u00e0 a capitale belga che aveva ottenuto la concessione in data 23 febbraio 1879.\nLa linea da Milano a Binasco fu aperta all'esercizio il 23 luglio 1880 e nell'agosto dello stesso anno venne aperta la tratta tra Binasco e Pavia.\nDopo pochi anni, la compagnia belga cedette l'esercizio alla Societ\u00e0 Anonima Ferrovie del Ticino (SFT). Il primo orario prevedeva sei coppie di corse tra Milano e Pavia, una coppia tra Milano e Binasco e una tra Pavia e Binasco: il percorso tra Milano e Pavia era coperto in due ore e venti minuti.\nLa tranvia si rivel\u00f2 importante nel servire le campagne tra Milano e Pavia, in particolare per quanto riguarda il trasporto delle merci, ruolo nel quale soppiant\u00f2 il Naviglio Pavese.\nAll'inizio degli anni trenta del XX secolo la SFT dismise gradualmente la propria rete tranviaria, che si estendeva nelle province di Pavia, Novara e Vercelli. La Milano-Pavia, unica rimasta in esercizio, venne ceduta nel 1933 alla MMC, che gi\u00e0 gestiva la linea Milano-Magenta con diramazione per Castano Primo.\nNonostante il cambio di gestione, la Milano-Pavia, che dal 1927 subiva la concorrenza di un'autolinea, ebbe un destino analogo a quello delle molte tranvie a vapore che venivano soppresse in quegli anni: il 29 febbraio 1936 comp\u00ec l'ultimo viaggio, per essere sostituita dal giorno successivo da autoservizi della Societ\u00e0 Generale Esercizi Automobilistici (SGEA).\nNel 1930 la linea fu utilizzata per il trasferimento di alcune vetture acquistate usate dall'ATM di Milano per il servizio sulla tranvia urbana di Pavia.\nCaratteristiche.\nLa linea era una tranvia interurbana a binario semplice e a scartamento ordinario da 1445 mm.\nLe rotaie impiegate furono di tipo Vignoles dal peso di 20\u00a0kg per metro lineare e lunghe 6 metri ciascuna. Erano appoggiate sopra traversine di rovere distanziate di 900\u00a0mm che si riducevano a 600\u00a0mm in corrispondenza dei giunti sospesi.\nPercorso.\nLa stazione milanese della linea era posta perpendicolarmente all'allora viale di Porta Lodovica n. 8 (oggi Viale Bligny) in un'area all'angolo della moderna via R\u00f6ntgen oggi occupata da edifici dell'Universit\u00e0 Bocconi.\nLa linea percorreva il viale di circonvallazione, successivamente denominato viale Col di Lana e poi Bligny, fino a Porta Ticinese, dove svoltava in corso San Gottardo e quindi in via Torricelli, attraverso la quale raggiungeva via Ascanio Sforza che segnava l'inizio della strada per Pavia.\nSeguendo tale strada toccava Rozzano e Binasco, ove il Naviglio veniva incrociato; da qui erano raggiunte la Certosa di Pavia con la fermata di Torre del Mangano e infine Pavia.\nLa stazione terminale, comune alla linea per Sant'Angelo Lodigiano, era posta in piazza Petrarca.\nMateriale rotabile.\nInizialmente prestarono servizio locomotive a tre assi (di cui due motori) costruite dalla belga Soci\u00e9t\u00e9 Anonyme la M\u00e9tallurgique di Tubize, affiancate prima e sostituite poi da locomotive a due assi motori di costruzione Henschel &amp; Sohn, Couillet, e St. L\u00e9onard.\nLe carrozze, coperte e scoperte, fornite dalla M\u00e9tallurgique avevano capienza di quaranta passeggeri, di cui ventiquattro all'interno del vagone e 16 sulla pensilina; erano lunghe 6,35 m e avevano un peso a vuoto di 2,8 t."}
{"id": "2798822", "revid": "180202", "url": "https://it.wikipedia.org/wiki?curid=2798822", "title": "Laureus", "text": ""}
{"id": "2798834", "revid": "174925", "url": "https://it.wikipedia.org/wiki?curid=2798834", "title": "Contea di Asti", "text": ""}
{"id": "2798841", "revid": "339392", "url": "https://it.wikipedia.org/wiki?curid=2798841", "title": "Contea sabauda di Asti", "text": ""}
{"id": "2798844", "revid": "767487", "url": "https://it.wikipedia.org/wiki?curid=2798844", "title": "Wipers", "text": "I Wipers sono stati un gruppo punk rock statunitense formatosi a Portland, Oregon nel 1977 e composto da Greg Sage (chitarrista e cantante), Dave Koupal (bassista) e Sam Henry (batterista).\nOltre ad essere stati una delle prime band post-punk americane, con il loro sound innovativo e sperimentale esercitarono un'influenza decisiva sullo sviluppo della New wave prima e dell'alternative rock dopo.\nStoria del gruppo.\nNel 1979 usc\u00ec il loro album d'esordio \"Is This Real?\", ristampato nel 1993 dall'etichetta Sub Pop Records. Con questo disco, che si caratterizza per la forte presenza della chitarra di Sage, i Wipers cominciano a farsi conoscere nell'Est degli Stati Uniti.\n\u00c8 per\u00f2 con l'album \"Youth of America\" del 1981, molto pi\u00f9 curato del primo, che iniziano a definire un proprio stile musicale: il brano omonimo diventer\u00e0 un cult tra gli appassionati. Due anni dopo \u00e8 la volta di \"Over the Edge\", seguito nel 1985 da \"The Wipers\".\nNel 1986 pubblicano \"Land of the Lost\" e l'anno dopo \"Follow Blind\". Il gruppo si scioglie nel 1989 dopo aver pubblicato l'anno precedente il loro ultimo album \"The Circle\".\nAll'inizio degli anni novanta Greg Sage ricompone il gruppo per altri 3 album in studio con diverse formazioni: \"Silver Sail\" nel 1993, \"The herd\" nel 1996 e \"Power in One\" nel 1999.\nInfluenze.\nI Wipers, oltre ad aver influenzato molte band punk dell'epoca, incisero in modo determinante anche sul nascente mondo musicale New wave.\nUn'altra influenza riscontrabile a distanza di anni fu quella sull'alternative rock e sul grunge: i Nirvana, loro grandi fan, coverizzarono ben due loro canzoni (\"D-7\", contenuta nel loro EP \"Hormoaning\" del 1992 e nel box set \"With the Lights Out\" del 2004, e \"Return of the Rat\", contenuta anch'essa in \"With the Lights Out).\""}
{"id": "2798849", "revid": "371529", "url": "https://it.wikipedia.org/wiki?curid=2798849", "title": "World Gone Wrong", "text": "World Gone Wrong \u00e8 il ventinovesimo album in studio del cantautore Bob Dylan, pubblicato dalla Columbia Records nell'ottobre del 1993.\n\u00c8 il secondo disco consecutivo di Dylan interamente costituito da cover di canzoni folk tradizionali, eseguite con il solo accompagnamento di chitarra acustica e armonica a bocca. Le tematiche trattate nelle canzoni sono generalmente pi\u00f9 tetre e pessimistiche rispetto ai brani del precedente \"Good as I Been to You\".\nL'album ricevette recensioni buone anche se non entusiastiche. Nonostante l'assegnazione di un premio Grammy come \"Best Traditional Folk Album\", il disco raggiunse solo la posizione numero 70 in classifica negli Stati Uniti, e la posizione numero 35 in Gran Bretagna.\nTracce.\nTutti i brani sono tradizionali, riarrangiati da Bob Dylan, eccetto dove indicato."}
{"id": "2798856", "revid": "767487", "url": "https://it.wikipedia.org/wiki?curid=2798856", "title": "One 2 Many", "text": "I One 2 Many sono stati un gruppo musicale pop norvegese formatosi nel 1988. Il gruppo era composto da Dag Kolsrud, Camila Griehsel e Jan Gisle Ytterdal ed \u00e8 stato attivo per due anni, fino al 1990.\nStoria.\nIl gruppo, pur avendo pubblicato solo un album, ha riscosso molto successo nel 1989 sia con il disco stesso, \"Mirror\", che ha raggiunto la terza posizione della classifica norvegese, e alcuni singoli. In particolare \"Downtown\" ha raggiunto la prima posizione della classifica dei singoli norvegese e ha avuto successo anche in Italia; con questa canzone, infatti, il gruppo ha partecipato al Festivalbar 1989 e la canzone venne inserita nella compilation della manifestazione di quell'anno.\nI dischi del gruppo sono stati pubblicati dall'etichetta discografica A&amp;M. Si sono sciolti nel 1990, quando Kolsrud si \u00e8 unito ai Guys in Disguise prima di avviare una carriera da solista mentre la Griehsel si \u00e8 sposata con il cantante britannico Black."}
{"id": "2798865", "revid": "287204", "url": "https://it.wikipedia.org/wiki?curid=2798865", "title": "Cristo morto sorretto da due angeli (Giovanni Bellini)", "text": ""}
{"id": "2798868", "revid": "36426", "url": "https://it.wikipedia.org/wiki?curid=2798868", "title": "Cristo in piet\u00e0 sorretto da due angeli (Giovanni Bellini Venezia)", "text": ""}
{"id": "2798869", "revid": "1573940", "url": "https://it.wikipedia.org/wiki?curid=2798869", "title": "Cryptochetidae", "text": "Cryptochetidae , \u00e8 una piccola famiglia di insetti dell'ordine dei Ditteri (Brachycera: Cyclorrhapha: Acalyptratae), comprendente poco pi\u00f9 di 30 specie, ma ampiamente distribuita in tutto il mondo e rappresentata in tutte le regioni zoogeografiche. L'importanza di questi ditteri, seppur poco noti, si deve alla loro utilit\u00e0: le larve sono infatti parassitoidi di cocciniglie della famiglia Margarodidae.\nDescrizione.\nAdulto.\nGli adulti hanno corpo di piccole dimensioni, di 2-4 mm di lunghezza, ma di forma compatta e di aspetto robusto. La livrea \u00e8 di colore nero, lucente, oppure blu, con riflessi metallici. Fra i caratteri morfologici emergono la particolare conformazione delle antenne e l'assenza di setole lunghe, che si confondono con la diffusa pubescenza che ricopre gran parte del corpo.\nIl capo \u00e8 ampio, sviluppato sia in larghezza sia in altezza, con grandi occhi composti che occupano gran parte della faccia laterale. La fronte ha un profilo convesso, le gene sono molto strette rispetto allo sviluppo degli occhi. Gli ocelli, in numero di tre, sono portati su una placca di forma triangolare che si estende su quasi tutta la fronte, fino alla lunula. La chetotassi \u00e8 ridotta: sono assenti setole lunghe e robuste, sostituite da numerose setole brevi e sottili. Assenti pure le vibrisse. Le antenne sono dirette verso il basso, parallele alla faccia e alloggiate in due depressioni (\"fovee\") separate da una carena longitudinale mediana. Lo scapo e il pedicello sono brevi, il primo flagellomero \u00e8 depresso e oblungo e raggiunge il margine inferiore della faccia. La caratteristica pi\u00f9 evidente, inusuale fra i Ciclorrafi, \u00e8 la scomparsa dell'arista, presente solo nel genere monotipico \"Librella\" e nel genere estinto \"Phanerochaetum\": in \"Cryptochetum\" \u00e8 invece sostituita da un breve processo sensorio a forma di dente, disposto sulla parte dorso-apicale del primo flagellomero. L'apparato boccale \u00e8 poco sviluppato, con labbro inferiore breve e palpi mascellari brevi e ingrossati.\nIl torace \u00e8 robusto e dorsalmente convesso, con scutello piuttosto ampio. La chetotassi \u00e8 caratterizzata dall'assenza di lunghe setole, in luogo delle quali \u00e8 presente una diffusa pubescenza sullo scuto e setole brevi e robuste negli scleriti dorso-laterali e all'apice dello scutello. La maggior parte degli scleriti sternali e pleurali \u00e8 glabra, con l'eccezione del mesoepisterno dorsale, pubescente come gli scleriti dorsali.\nLe ali sono relativamente ampie e corte, con membrana ricoperta da una fine peluria, apice ottuso e lobo anale ampio e pronunciato. La costa si estende fino alla terminazione di R4+5 o della media e presenta entrambe le fratture, quella omerale e quella subcostale. La subcosta \u00e8 debole ed evanescente nel tratto terminale. La radio \u00e8 suddivisa nei tre rami R1, R2+3 e R4+5, terminanti rispettivamente entro la met\u00e0 basale del margine costale, nella met\u00e0 distale e in posizione subapicale o apicale. La media \u00e8 indivisa e termina sul margine posteriore in posizione subapicale. La cubito \u00e8 suddivisa nei due rami CuA1 e CuA2, il primo lungo e confluente sul margine posteriore, il secondo breve e confluente sull'anale. La vena A1, di norma pi\u00f9 o meno sviluppata nella generalit\u00e0 degli Acalyptratae, nei Cryptochetidae \u00e8 ridotta ad una piega della membrana e al suo posto si sviluppa la vena A2, che ha un percorso diritto e strettamente ravvicinato al margine anale dell'ala. Fra le nervature trasversali, manca la medio-cubitale basale (\"bm-cu\") e la medio-cubitale discale, rispetto ad altri Acaliptrati, \u00e8 posizionata piuttosto lontano dal margine dell'ala, pi\u00f9 o meno a met\u00e0 della lunghezza dell'ala. Fra le cellule, i caratteri pi\u00f9 significativi sono la fusione della seconda basale con la cellula discale e la conformazione non bene delineata della cellula cup.\nL'addome \u00e8 breve ma ampio ed \u00e8 composto da cinque uriti apparenti, per la fusione del primo e secondo tergite; gli sterniti sono piuttosto ridotti in entrambi i sessi, ad eccezione del sesto nel maschio e del quarto e del quinto nella femmina e gli uriti terminali del maschio sono simmetrici. La femmina \u00e8 provvista di un ovopositore di sostituzione in grado di perforare: il settimo e ottavo urite sono allungati e in gran parte membranosi, ma il margine posteriore dello sternite \u00e8 conformato in modo da formare una spina ricurva ventralmente.\nStadi giovanili.\nLa morfologia \u00e8 nota in particolare per le specie \"Cryptochetum iceryae\" e \"Cryptochetum grandicorne\" e mettono in luce un marcato adattamento all'endoparassitoidismo, con particolare riferimento alla respirazione e all'alimentazione.\nLa larva di 1\u00aa et\u00e0 ha una morfologia estremamente semplificata, con l'assenza completa della metameria, almeno nella prima fase di vita, l'assenza di un apparato boccale o la presenza di semplici rudimenti non funzionali, l'apparente assenza di organi sensoriali, l'assenza di spiracoli tracheali. Il tubo digerente, pur essendo presente, \u00e8 interrotto. La parte caudale presenta, infine, due appendici tubulari che sono interpretate come tracheobranchie. Questi elementi fanno ritenere che l'assunzione delle sostanze nutritive e dell'ossigeno avvenga per diffusione, attraverso il tegumento.\nLa larva di 2\u00aa et\u00e0 presenta una metameria, con l'evidente differenziazione dei segmenti toracici e addominali. In \"C. grandicorne\", il tegumento presenta una fila trasversale di piccole spine sul terzo segmento toracico e quattro file in ogni segmento addominale; i processi caudali tubulari sono maggiormente sviluppati. L'apparato boccale \u00e8 sviluppato e il tubo digerente \u00e8 aperto anteriormente, ma \u00e8 interrotto all'estremit\u00e0 posteriore. Il sistema tracheale interno \u00e8 sviluppato, ma \u00e8 apneustico per l'assenza degli stigmi.\nLa larva di 3\u00aa et\u00e0 ha un corpo di profilo ovoidale, a maturit\u00e0 lungo 2\u20133\u00a0mm, con metameria evidente e con sviluppo di due processi caudali, in alcune specie notevolmente lunghi. L'apparato respiratorio \u00e8 anfipneustico, ma la respirazione, nella prima fase di questo stadio, si svolge per diffusione cuticolare, a causa dell'assenza di connessione fra il sistema tracheale e gli spiracoli. In una seconda fase, la respirazione diventa invece autonoma grazie al funzionamento dei due processi caudali come sifoni respiratori, portati all'esterno del corpo dell'ospite. L'apparato boccale \u00e8 sviluppato e il tubo digerente completo, provvisto anche dell'apertura anale e in grado di eliminare le deiezioni.\nIl pupario \u00e8 di forma ovoidale, pi\u00f9 acuto all'estremit\u00e0 cefalica, ottuso e arrotondato nella parte caudale, di colore variabile dal bruno al nero. La metameria \u00e8 evidente e posteriormente possono essere presenti i due processi caudali tubulari.\nBiologia.\nLa biologia dei Cryptochetidae \u00e8 conosciuta solo per alcune specie, ma le osservazioni mettono in evidenza che le larve di questa famiglia sono parassitoidi endofaghe associate alle cocciniglie della sottofamiglia Monophlebinae (Rhynchota: Margarodidae). Le femmine introducono le uova nella cavit\u00e0 emocelica dell'ospite sfruttando il loro ovopositore perforante. In genere vengono rilasciate pi\u00f9 uova per ogni ospite, ma il numero di larve che si possono sviluppare varia secondo la specie: ad esempio, in \"C. grandicorne\" si sviluppa una sola larva malgrado vengano introdotte pi\u00f9 uova, mentre in altri Cryptochetidae si verifica il superparassitismo, con lo sviluppo di un numero variabile di pi\u00f9 larve gregarie a spese dello stesso ospite, anche fino a 15-17.\nL'etologia delle larve \u00e8 ben conosciuta soprattutto nelle specie \"C. grandicorne\" e \"C. iceryae\". La larva di 1\u00aa et\u00e0 \u00e8 immobile e si nutre a spese dell'emolinfa dell'ospite, quella di 2\u00aa et\u00e0 \u00e8 in grado di muoversi e si nutre a spese dell'emolinfa e del tessuto adiposo. La larva di 3\u00aa et\u00e0, infine, \u00e8 anch'essa in grado di muoversi e a sviluppo completo ha interamente divorato i tessuti interni dell'ospite. La respirazione e la nutrizione sono subordinate alle caratteristiche morfoanatomiche nei tre stadi larvali: la respirazione \u00e8 cuticolare fino alla prima fase della terza et\u00e0, mentre alla fine l'aria viene prelevata dall'esterno per mezzo della fuoriuscita dei sifoni respiratori, che attraversano la cuticola dell'espite. La nutrizione avviene inizialmente per assorbimento cuticolare e solo nella terza et\u00e0, con il completo sviluppo dell'apparato boccale e del tubo digerente, si svolge in modo ordinario.\nL'impupamento ha luogo all'interno dell'ospite, ormai del tutto svuotato. Il ciclo \u00e8 univoltino in \"C. grandicorne\".\nSistematica e filogenesi.\nSistematica.\nLa storia della sistematica della famiglia si identifica con quella del genere \"Cryptochetum\", che comprende quasi tutte le specie. Il genere fu descritto da Rondani (1875) sulla base della specie pi\u00f9 rappresentativa, \"C. grandicorne\". Rondani us\u00f2 il nome \"Cryptochetum\" e, una sola volta, \"Cryptochoetum\", ma storicamente ha trovato un impiego pi\u00f9 diffuso la forma \"Cryptochaetum\", proposta erroneamente da Williston nel 1896. Otto anni prima, lo stesso Williston (1888) defin\u00ec la specie australiana \"Lestophonus iceryae\", appena introdotta in California, insieme alla pi\u00f9 celebre \"Rodolia cardinalis\" (Coleoptera: Coccinellidae), per combattere l'emergenza dell'\"Icerya purchasi\". In seguito, \"Lestophonus\" fu ridotto a sinonimo di \"Cryptochaetum\".\nPer quasi 60 anni, il genere \"Cryptochaetum\" ha trovato collocazione sistematica in ben sei famiglie, secondo le classificazioni di vari Autori, solo in parte ritenute tassonomicamente o filogeneticamente affini. Il genere fu infatti classificato sia fra i Chloropidae sia fra i Milichiidae, oggi ritenute famiglie filogeneticamente affini, ma ha trovato collocazione anche in \"taxa\" pi\u00f9 o meno distanti, come i Carnidae, i Chamaemyiidae, gli Agromyzidae e i Drosophilidae. Fu solo nel 1932, ad opera di Brues &amp; Melander, che questo genere fu collocato in una famiglia propria, proposta con il nome di Cryptochaetidae. Hennig (1958), infine, propose il nome attualmente riconosciuto.\nPrescindendo dalla definizione delle varie specie, le tappe fondamentali che hanno portato alla definizione della sistematica interna della famiglia, si riassumono con la suddivisione del genere \"Cryptochetum\" in quattro sottogeneri (Van Bruggen, 1960), \"Atriangulum\", \"Cryptochetum\", \"Lestophonus\" e \"Tritolestes\", l'aggiunta del nuovo genere \"Phanerochaetum\", comprendente una sola specie fossile (Hennig, 1965), e del nuovo genere \"Librella\", comprendente una sola specie australiana (D.K. McAlpine, 1976.\nFilogenesi.\nLe relazioni filogenetiche della famiglia furono trattate con incertezze e controversie fra la fine degli anni cinquanta e la met\u00e0 degli anni settanta da Hennig, Griffiths e D.K. McAlpine. Nell'arco di 15 anni, Hennig tent\u00f2 in diversi lavori di mettere in relazione la famiglia con altri Acaliptrati, ma alla fine, nel 1973, assegn\u00f2 ai Cryptochetidae una posizione incerta. Griffiths (1972) mise in stretta relazione i Cryptochetidae con i Lonchaeidae, includendo le due famiglie nella superfamiglia Lonchaeoidea. In proposito va precisato che la posizione di Griffiths differiva radicalmente da quella degli Autori che si sono occupati di filogenesi degli Schizophora che, in sostanza, hanno messo i Lonchaeidae in relazione con famiglie che attualmente si considerano nell'ambito del clade dei Tephritoidea. Colless &amp; D.K. McAlpine (1970) includevano i Cryptochetidae nella superfamiglia Drosophiloidea, comprendendovi anche i Milichiidae e i Chloropidae. Una sostanziale conferma di questa collocazione, da parte di D.K. McAlpine, venne con la successiva definizione del genere \"Librella\" nel 1976. L'entomologo australiano defin\u00ec anche la filogenesi interna della famiglia e giunse alla conclusione che il nuovo genere da lui descritto si collocava come linea primitiva rispetto al clade \"Cryptochetum\"+\"Phanerochaetum\".\nNel Manual of Nearctic Diptera, J.F. McAlpine (1987, 1989) svilupp\u00f2 un'accurata analisi della filogenesi dei Cryptochetidae, prendendo spunto, in particolare, dalle apomorfie definite da Hennig per il genere \"Cryptochetum\" e i successivi sviluppi derivati dall'inclusione del genere \"Librella\". L'entomologo canadese, in sostanza, mette in dubbio la filogenesi interna dei Cryptochetidae definita dal suo collega australiano e, pur non disconoscendo la suddivisione tassonomica corrente, ipotizza che sia \"Librella\" sia \"Phanerochaetum\" andrebbero collocati nel clade degli Ephydroidea e messi in relazione con i Drosophilidae, mentre i Cryptochetidae \"sensu stricto\" si collocano nel clade dei Carnoidea. Escludendo \"Librella\" e \"Phanerochaetum\", la famiglia dei Cryptochetidae, secondo J.F. McAlpine, ha una stretta relazione con i Chloropidae, con i quali formano una linea divergente dal clade dei Milichiidae:\nSecondo una pi\u00f9 recente analisi cladistica sviluppata da Buck (2006), i Chloropidae sono in stretta relazione con i Milichiidae e i Cryptochetidae si collocherebbero come clade primitivo rispetto alla linea Chloropidae+Milichiidae:\nSpecie.\nMalgrado i dubbi formulati da J.F. McAlpine, in merito all'effettiva posizione di \"Librella\" e \"Phanerochaetum\", per l'assenza di elementi certi, sia il Manual of Nearctic Diptera sia il pi\u00f9 recente Manual of Palaearctic Diptera citano questi generi nell'ambito della famiglia Cryptochetidae, adottando perci\u00f2 un'interpretazione estesa del \"taxon\". La stessa interpretazione \u00e8 seguita da Evenhuis (1994) nel suo catalogo mondiale dei Ditteri fossili, da Pitkin (1996) nel Catalog of the Diptera of the Australasian and Oceanian Regions e, infine, da Evenhuis \"et al.\" nel BioSystematic Database of World Diptera.\nAllo stato attuale, la famiglia comprende solo 33 specie viventi, di cui una nel genere \"Librella\" e le altre nel genere \"Cryptochetum\":\nCome si \u00e8 detto in precedenza, oltre ai due generi esistenti, nella famiglia \u00e8 compreso anche il genere estinto \"Phanerochaetum\" . Vi \u00e8 compresa la sola specie \"Phanerochaetum tuxeni\" , fossile ritrovato nell'ambra baltica e presente perci\u00f2 in un periodo compreso fra l'Eocene e l'Oligocene.\nDistribuzione.\nMalgrado il ridotto numero di specie, la famiglia ha un'ampia distribuzione che si estende a tutte le regioni zoogeografiche della Terra. In realt\u00e0 la presenza dei Cryptochetidae nel continente americano si deve all'introduzione artificiale del \"Cryptochetum iceryae\" alla fine dell'Ottocento. L'areale originario comprende perci\u00f2 il vecchio continente e l'ecozona australasiana, con una distribuzione abbastanza uniforme nel Paleartico, nella regione afrotropicale e in quella orientale. Il sottogenere \"Cryptochetum\" \u00e8 rappresentato prevalentemente in Asia, con distribuzione paleartica e orientale, \"Atriangulum\" e \"Tritolestes\" sono prevalentemente afrotropicali, \"Lestophonus\" \u00e8 il sottogenere con la pi\u00f9 ampia distribuzione, comprendendo tutte le ecozone, ma con una maggiore biodiversit\u00e0 in quella afrotropicale e in quella orientale. \"Librella\", infine, \u00e8 un endemismo esclusivo dell'Australia.\nIn Europa sono presenti solo tre specie, tutte appartenenti al sottogenere \"Cryptochetum\": \"C. buccatum\", \"C. grandicorne\" e \"C. jorgepastori\". Di queste, solo \"C. grandicorne\" \u00e8 presente anche in Italia, segnalato al nord, nella penisola e in Sicilia.\nImportanza: utilit\u00e0 e dannosit\u00e0.\nLe larve dei Cryptochetidae sono associate ai Rincoti Omotteri della famiglia Margarodidae, sottofamiglia Monophlebinae, in un rapporto trofico di parassitoidismo endofago. Come antagonista naturale di insetti fitomizi potenzialmente dannosi in agricoltura, la generalit\u00e0 dei Cryptochetidae si pu\u00f2 pertanto considerare utile. In letteratura \u00e8 tuttavia citata la molestia recata dagli adulti di \"Cryptochetum nipponense\" in Giappone e \"Cryptochetum smaragdinum\" in Siberia, a causa del comportamento simile a quello dei cloropidi dei generi \"Siphunculina\", \"Liohippelates\" e \"Hippelates\", noti in inglese con il nome comune di \"eye gnats\" o \"eye flies\": questi insetti tendono infatti a posarsi facilmente sugli occhi degli animali domestici e dell'uomo, in quanto attratti dal secreto dell'apparato lacrimale.\nDa un punto di vista pratico e storico, l'utilit\u00e0 dei Cryptochetidae si concretizza per\u00f2 nel caso della sola specie \"Cryptochemus iceryae\", essendo le altre associate a cocciniglie di irrilevante interesse economico. \"C. iceryae\", di origine australiana, \u00e8 associata alla cocciniglia cotonosa solcata degli agrumi ed \u00e8 stata impiegata nel primo vero e proprio caso di lotta biologica alla fine del XIX secolo in California. Nella seconda met\u00e0 dell'Ottocento, l'agrumicoltura di questa regione fu seriamente minacciata dall'introduzione accidentale della cocciniglia australiana e nel 1886 Koebele, per conto del \"Federal Entomological Service\" dell'USDA, invi\u00f2 dall'Australia alcune migliaia di esemplari di cocciniglia attaccati dal dittero, oltre ad alcune centinaia di adulti del coleottero \"Rodolia cardinalis\". Sia il coleottero sia il dittero furono allevati in massa e impiegati in un massiccio programma di lotta biologica che nell'arco di pochi anni ridimension\u00f2 l'emergenza fitosanitaria. In seguito si \u00e8 constatato che il ruolo di antagonista principale \u00e8 stato svolto dal coleottero predatore, mentre il \"Cryptochetum\" ha ricoperto un ruolo complementare. Dalla California, il dittero \u00e8 stato successivamente introdotto anche nella regione neotropicale, nelle Isole Hawaii e in Africa."}
{"id": "2798874", "revid": "324090", "url": "https://it.wikipedia.org/wiki?curid=2798874", "title": "Un arcobaleno nella notte", "text": "Un arcobaleno nella notte \u00e8 un saggio storico dello scrittore francese Dominique Lapierre, scritto con la collaborazione di Javier Moro, pubblicato nel 2008\nTrama.\nIl libro racconta la storia del Sudafrica a partire dal 6 aprile 1652, giorno in cui l'esploratore olandese Jan van Riebeeck sbarca sul Capo di Buona Speranza per incominciare una coltivazione di verdura e frutta che avrebbe aiutato i navigatori diretti verso l'India a prevenire lo scorbuto.&lt;br&gt;\nLa storia prosegue con il distaccamento dei primi boeri, di religione calvinista, dai coloni europei; essi sostenevano di essere il popolo scelto da Dio e che per questo dovevano raggiungere la loro terra promessa, cercata invano per due secoli, spesso ai danni delle trib\u00f9 locali come gli xhosa e gli zulu (famosa la battaglia del Blood River in cui il capo boero Andries Pretorius, nella met\u00e0 del 1838, sconfisse e stermin\u00f2 buona parte dell'esercito zulu). Fu questa convinzione a infondere nei boeri l'odio verso le altre razze e che port\u00f2 cos\u00ec all'entrata in vigore delle leggi dell'apartheid, pi\u00f9 di quarant'anni dopo la fine dell'ultima guerra anglo-boera, nel 1948.&lt;br&gt;\nIl racconto si concentra cos\u00ec sulla figura centrale della resistenza alla segregazione razzista dei bianchi, Nelson Mandela e i suoi compagni dell'ANC. Il libro prosegue col raccontare gli anni incandescenti che seguirono la loro incarcerazione, con le rivolte che dilagarono in tutto il paese e la fine del regime con le prime elezioni democratiche della storia della nazione che portarono Mandela alla presidenza.&lt;br&gt;\nL'autore lascia spazio anche ad altre figure emblematiche degli ultimi trent'anni di apartheid, come la dottoressa bianca di ortofonia Helen Lieberman, che da quarant'anni vive a fianco dei neri, aiutandoli attivamente, grazie all'organizzazione da lei stessa fondata alla fine degli anni sessanta, Ikamva Labantu; o come il chirurgo afrikaner Christiaan Barnard, che restitu\u00ec al Sudafrica un po' dell'onore perduto con l'apartheid, facendo il primo trapianto di cuore della storia, e che cur\u00f2 i suoi malati senza badare al colore della pelle del paziente e del donatore, cosa assolutamente proibita in quegli anni."}
{"id": "2798875", "revid": "380453", "url": "https://it.wikipedia.org/wiki?curid=2798875", "title": "Calcio universitario", "text": "Il termine calcio universitario indica il calcio praticato a livello di college e di universit\u00e0; \u00e8 largamente diffuso specialmente negli Stati Uniti, Corea del Sud e Canada. La prima partita tra due squadre di college fu giocata tra la Harvard University e la Rutgers University il 6 novembre 1869.\nStati Uniti.\nNegli Stati Uniti il calcio universitario \u00e8 organizzato da varie associazioni, tra cui la NCAA, la NAIA, la NCCAA e la USCAA. Molti calciatori militanti nel calcio universitario statunitense giocano per club della USL PDL durante l'estate, ed il club dei BYU Cougars, squadra di un college, gioca direttamente in PDL invece che nel campionato universitario NCAA.\nLe regole sono differenti rispetto a quelle della maggior parte dei campionati di calcio professionistico, sebbene rispettino comunque le tradizionali regole del gioco del calcio: le sostituzioni sono illimitate, bench\u00e9 un giocatore uscito non possa rientrare nel corso della stessa frazione di gioco; inoltre, \u00e8 applicata la regola del golden goal ai tempi supplementari, che proseguono per due frazioni da dieci minuti l'una, e se nessuna delle due squadre segna, la partita termina in parit\u00e0, a meno che non si tratti di play-off: in tal caso, si ricorre ai tiri di rigore. Altra differenza consiste nel cronometro, che diversamente da quanto accade normalmente, esegue un conto alla rovescia che pu\u00f2 essere interrotto dall'arbitro in caso di infortuni, sostituzioni o perdita di tempo da parte di una delle due squadre.\nCanada.\nIn Canada sono presenti due organizzazioni che gestiscono lo sport studentesco: la U Sports a livello universitario e la Canadian Collegiate Athletic Association a livello di college. Tali organizzazioni hanno poi le loro ramificazioni a livello provinciale.\nCorea del Sud.\nIn Corea del Sud la Korea University e la Universit\u00e0 Yonsei hanno squadre di calcio, baseball, pallacanestro, hockey su ghiaccio e rugby.\nGran Bretagna.\nIn Gran Bretagna il calcio universitario \u00e8 gestito dalla BUSA Football League."}
{"id": "2798887", "revid": "29940120", "url": "https://it.wikipedia.org/wiki?curid=2798887", "title": "Hamsavahini", "text": ""}
{"id": "2798888", "revid": "29940138", "url": "https://it.wikipedia.org/wiki?curid=2798888", "title": "Sh\u0101rad\u0101", "text": ""}
{"id": "2798890", "revid": "29940151", "url": "https://it.wikipedia.org/wiki?curid=2798890", "title": "Shonapunya", "text": ""}
{"id": "2798891", "revid": "29940178", "url": "https://it.wikipedia.org/wiki?curid=2798891", "title": "Vagishvari", "text": ""}
{"id": "2798893", "revid": "122545090", "url": "https://it.wikipedia.org/wiki?curid=2798893", "title": "Williams FW30", "text": "La Williams FW30 \u00e8 una vettura di Formula 1 con la quale la scuderia britannica ha affrontato la stagione 2008. La FW30 \u00e8 stata presentata il 21 gennaio 2008 al Circuito Ricardo Tormo di Valencia.\nLivrea.\nDurante i test la FW30 present\u00f2 varie livree alternative, in cui vennero indicati i nomi di tutti coloro che erano stati impiegati nello sviluppo della vettura e degli 85 sponsor che hanno sostenuto la scuderia dalla nascita della \"Williams Grand Prix Engineering\" nel 1978, in occasione del trentesimo anniversario della stessa.\nSpecifiche tecniche.\nLa vettura \u00e8 una evoluzione di quella utilizzata nella stagione , la FW29. Come la precedente anch'essa \u00e8 spinta da un propulsore fornito dalla Toyota.\nRispetto alla precedente, il direttore tecnico della scuderia, Sam Michael, l'ha descritta come un'evoluzione \"migliorante l'intero pacchetto e la collocazione dei pesi\" piuttosto che come una radicale innovazione. La distribuzione dei pesi \u00e8 stata probabilmente spostata in avanti per utilizzare al meglio le caratteristiche delle gomme Bridgestone.\nLa vettura \u00e8 costruita in monoscocca con materiali compositi in carbonio, con struttura a nido d'ape. La struttura delle sospensioni \u00e8 composta da doppi triangoli surmontati. L'ala anteriore si discosta da quella utilizzata nella FW29. Viene introdotta un'ala a tre profili, seguendo l'esempio della McLaren MP4-22. Come sulla McLaren un profilo dell'ala passa sopra il musetto. Tuttavia, a differenza della vettura McLaren, nella FW30 l'ala \u00e8 sospesa sopra il musetto usando, per fissarla, una barra posta sulla punta del musetto stesso.\nAttorno al pilota, in accordo col nuovo regolamento emesso dalla FIA, il \"cockpit\" \u00e8 visibilmente reso pi\u00f9 alto. Anche le \"ciminiere\" per lo scarico vendono modificato e rese di disegno pi\u00f9 lineare. Vengono anche aumentate le feritoie per il radiatore, anche a causa di un'alterazione del suo orientamento.\nSviluppi aerodinamici durante la stagione.\nMolte sono state le modifiche nell'aerodinamica della vettura apportate nel corso della stagione. Il disegno dell'ala anteriore \u00e8 stato reso pi\u00f9 fluido dal Gran Premio di Turchia 2008 in poi. L'elemento ponte ha guadagnato due \"fences\" che hanno permesso di migliorare l'aerodinamicit\u00e0 dell'elemento. Ci\u00f2 ha permesso un aumento del \"downforce\". Successivamente, prima del Gran Premio di Germania 2008, la Williams ha modificato la parte pi\u00f9 bassa dell'ala anteriore, dando cos\u00ec al pilota la possibilit\u00e0 di scegliere una riduzione del coefficiente di resistenza aerodinamica. Le caratteristiche del Circuito di Singapore, hanno spinto a dare all'ala anteriore un aspetto pi\u00f9 arrotondato. Il cambiamento nel profilo ha ridotto leggermente la tenuta di strada, ma ha ridotto la sensibilit\u00e0 della vettura alle sconnessioni della pista. Anche per l'ultima gara stagionale, il Gran Premio del Brasile 2008, sono state apportate delle modifiche per meglio incanalare l'aria tramite l'ala anteriore.\nPer il Gran Premio di Monaco 2008, una gara che richiede un alto carico aerodinamico, la Williams speriment\u00f2 la \"pinna\" sul cofano, gi\u00e0 in uso su Renault e Red Bull. Nel Gran Premio del Canada 2008 venne effettuata una modifica dell'impianto frenante.\nMotore e trasmissione.\nPer la prima volta dalla stagione 2005 la Williams mantenne lo stesso propulsore dell'anno precedente. La FW30 fu motorizzata con il Toyota's \"RVX-08\". La modifica pi\u00f9 importante fu l'introduzione della centralina unica imposta dalla FIA, e fornita dalla McLaren Electronic Systems e distribuita con il marchio Microsoft.\nStagione 2008.\nLa vettura conquist\u00f2 subito un podio (terzo) con Nico Rosberg nel gran premio d'esordio, in cui giunse a punti anche Nakajima (sesto). Si tratt\u00f2 per\u00f2 di un \"exploit\" isolato in quanto la stagione fu poco redditizia, con prestazioni raramente convincenti, soprattutto in prova. Il miglior risultato dell'anno fu comunque un secondo posto nel Gran Premio di Singapore, sempre con Rosberg. La scuderia conquist\u00f2 26 punti mondiali e l'ottavo posto nella classifica costruttori."}
{"id": "2798894", "revid": "29940191", "url": "https://it.wikipedia.org/wiki?curid=2798894", "title": "V\u0101n\u012b", "text": ""}
{"id": "2798895", "revid": "29940200", "url": "https://it.wikipedia.org/wiki?curid=2798895", "title": "Vinidra", "text": ""}
{"id": "2798896", "revid": "1305772", "url": "https://it.wikipedia.org/wiki?curid=2798896", "title": "Podhrad\u00ed", "text": "Il termine Podhrad\u00ed pu\u00f2 indicare diversi toponimi della cechi:"}
{"id": "2798898", "revid": "29940242", "url": "https://it.wikipedia.org/wiki?curid=2798898", "title": "N\u0101r\u0101ya\u1e47i", "text": ""}
{"id": "2798899", "revid": "196390", "url": "https://it.wikipedia.org/wiki?curid=2798899", "title": "Shrimati", "text": ""}
{"id": "2798903", "revid": "592844", "url": "https://it.wikipedia.org/wiki?curid=2798903", "title": "Comitati per l'Italia che vogliamo", "text": ""}
{"id": "2798904", "revid": "466539", "url": "https://it.wikipedia.org/wiki?curid=2798904", "title": "Louis Guillouet d'Orvilliers", "text": "Biografia.\nNacque a Moulins nell'Allier, ma presto si trasfer\u00ec a Caienna, nella Guyana francese della quale il padre era all'epoca governatore. Entrato nell'esercito nel 1723 come tenente di un reggimento di fanteria, fu trasferito in marina nel 1728 e ivi fece una rapida e proficua carriera: distintosi durante la Battaglia di Minorca con l'ammiraglio De La Galissoni\u00e8re nel 1756, gli fu affidata una squadra navale a Santo Domingo e nel 1764 fu promosso viceammiraglio.\nDurante la Guerra d'indipendenza americana (1777) ebbe il comando della flotta francese nell'Atlantico e tra il 23 e il 27 luglio 1778 vinse la battaglia di Ouessant contro l'ammiraglio inglese Lord Augustus Keppel. Purtroppo, dopo i primi successi and\u00f2 incontro a numerose e pesanti sconfitte e fu sostituito dall'ammiraglio d'Estaing e fu egli stesso prigioniero degli inglesi a Portsmouth e a Plymouth nel 1783. Nel 1788 ebbe una crisi religiosa e morale e si ritir\u00f2 nel seminario di Saint-Maglorie di Parigi. Tornato nella sua citt\u00e0 vi mor\u00ec nel 1792."}
{"id": "2798905", "revid": "196390", "url": "https://it.wikipedia.org/wiki?curid=2798905", "title": "Thiru", "text": ""}
{"id": "2798907", "revid": "585241", "url": "https://it.wikipedia.org/wiki?curid=2798907", "title": "Comitati Prodi", "text": ""}
{"id": "2798909", "revid": "1543377", "url": "https://it.wikipedia.org/wiki?curid=2798909", "title": "Love and Theft", "text": "Love and Theft \u00e8 il trentunesimo album in studio del cantautore statunitense Bob Dylan, venne pubblicato dalla Columbia Records l'11 settembre del 2001.\nIl disco.\nL'album continua il periodo di rinascita artistica di Dylan iniziato nel 1997 con il disco \"Time Out of Mind\", e ricevette recensioni ancora pi\u00f9 entusiaste da parte di quasi tutta la critica musicale. \u00c8 il primo lavoro prodotto dallo stesso Bob Dylan utilizzando lo pseudonimo \"Jack Frost\" che in seguito utilizzer\u00e0 anche per i dischi seguenti. Il disco \u00e8 stato certificato disco d'oro e ha raggiunto la posizione numero 5 in classifica negli Stati Uniti e la posizione numero 3 nel Regno Unito. Dylan vinse anche un premio Grammy nel 2002 per \"Love and Theft\", giudicato miglior album di musica Folk tradizionale dell'anno.\nIl titolo dell'album \u00e8 apparentemente ispirato al libro dello storico Eric Lott, \"Love &amp; Theft: Blackface Minstrelsy and the American Working Class\", pubblicato nel 1993. Nel 2003, il disco si \u00e8 classificato alla posizione numero 467 nella classifica dei 500 migliori album di tutti i tempi e all'undicesimo posto nella classifica dei 100 migliori album degli anni 2000 secondo la rivista \"Rolling Stone\", mentre \"Newsweek\" lo ha definito il secondo miglior disco del decennio.\nNel 2009, \"Glide Magazine\" ha classificato l'album come miglior disco del decennio. \nAlcuni critici e fan, hanno voluto cogliere, nel testo di alcune canzoni del disco, come ad esempio \"Mississippi\" e \"Lonesome Day Blues\", dei commenti premonitori dell'attacco terroristico al World Trade Center dell'undici settembre 2001, curiosamente anche giorno di pubblicazione dello stesso album di Dylan.\nTracce.\nTutti i brani sono opera di Bob Dylan.\nAlcune copie in CD furono pubblicate in edizione speciale con allegato un bonus disc contenente due brani precedentemente inediti:"}
{"id": "2798911", "revid": "287204", "url": "https://it.wikipedia.org/wiki?curid=2798911", "title": "Vidya", "text": ""}
{"id": "2798912", "revid": "109143246", "url": "https://it.wikipedia.org/wiki?curid=2798912", "title": "Pavel Churav\u00fd", "text": "Biografia.\nPavel Churav\u00fd esordisce nel Circo bianco il 10 gennaio 1999 salendo sul gradino pi\u00f9 basso del podio in una sprint K115/7,5\u00a0km disputata a Garmisch-Partenkirchen, in Germania, valida ai fini della Coppa del Mondo B.\nDebutta in Coppa del Mondo il 26 febbraio 2000 a Chaux-Neuve in Francia giungendo 44\u00ba in un'individuale Gundersen K90/15\u00a0km. Il 19 gennaio 2002 conquista il primo podio in Coppa piazzandosi secondo a Liberec nell'individuale Gundersen K120/15\u00a0km alle spalle dello statunitense Bill Demong.\nIn carriera ha partecipato a quattro edizioni dei Giochi olimpici invernali, (16\u00ba nell'individuale, 15\u00ba nella sprint, 9\u00ba nella gara a squadre), (21\u00ba nell'individuale, 31\u00ba nella sprint, 8\u00ba nella gara a squadre), (12\u00ba nel trampolino normale, 5\u00ba nel trampolino lungo, 8\u00ba nella gara a squadre) e (23\u00ba nel trampolino normale, 32\u00ba nel trampolino lungo, 7\u00ba nella gara a squadre), e a otto dei Campionati mondiali (6\u00ba nella gara a squadre a Liberec 2009 il miglior piazzamento)."}
{"id": "2798915", "revid": "29940432", "url": "https://it.wikipedia.org/wiki?curid=2798915", "title": "Dharidranashini", "text": ""}
{"id": "2798921", "revid": "29940442", "url": "https://it.wikipedia.org/wiki?curid=2798921", "title": "Dharidradvamshini", "text": ""}
{"id": "2798923", "revid": "29940451", "url": "https://it.wikipedia.org/wiki?curid=2798923", "title": "Padmapriya", "text": ""}
{"id": "2798924", "revid": "287204", "url": "https://it.wikipedia.org/wiki?curid=2798924", "title": "Pavel Churavy", "text": ""}
{"id": "2798925", "revid": "29940465", "url": "https://it.wikipedia.org/wiki?curid=2798925", "title": "Padmamaladhara devi", "text": ""}
{"id": "2798928", "revid": "29940482", "url": "https://it.wikipedia.org/wiki?curid=2798928", "title": "Padmamukhim", "text": ""}
{"id": "2798930", "revid": "29940495", "url": "https://it.wikipedia.org/wiki?curid=2798930", "title": "Padmakshi", "text": ""}
{"id": "2798932", "revid": "29940503", "url": "https://it.wikipedia.org/wiki?curid=2798932", "title": "Padmahastam", "text": ""}
{"id": "2798933", "revid": "29940511", "url": "https://it.wikipedia.org/wiki?curid=2798933", "title": "Padmasundari", "text": ""}
{"id": "2798935", "revid": "181699", "url": "https://it.wikipedia.org/wiki?curid=2798935", "title": "Medicina popolare siciliana", "text": "Medicina popolare siciliana, opera di Giuseppe Pitr\u00e8 (Palermo, 21 dicembre 1841 \u2013 Palermo, 10 aprile 1916), scrittore, letterato e antropologo italiano, \u00e8 una raccolta di tradizioni, pensieri, gesti e opere della vita sanitaria siciliana, che rivela anche un certo interesse nei confronti di un ambito prettamente medico. Il libro appartiene alla raccolta \"Biblioteca delle tradizioni popolari siciliane\".\nIl libro.\nGiuseppe Pitr\u00e8, autore del libro, noto medico e letterato, ha raccolto con molta cura tutte le fonti a sua disposizione e le ha riportate direttamente nel libro, evitando di effettuare anche un'involontaria selezione del materiale e di esprimere alcun giudizio personale e medico, sulle abitudini e i rimedi che i cittadini siciliani erano soliti praticare nel corso di una malattia. Come se si trattasse di un vero e proprio manuale di medicina, l'autore ha scelto di suddividere il libro in diverse sezioni, ognuna riguardante un particolare argomento: nella prima parte, infatti, dopo una breve prefazione, viene raffigurata la figura del medico siciliano, cercando di far intendere, nel modo migliore possibile, cosa esso rappresenti per i cittadini e cosa i cittadini rappresentino per lui. Proseguendo nella raccolta, l'autore si \u00e8 soffermato sull'importanza che il cittadino siciliano attribuisce a materie, quali l'anatomia, la fisiologia e l'igiene, come esso si comporti nei confronti di queste e quanto queste stesse materie entrino a far parte della vita quotidiana dei cittadini. L'ultima parte del libro, infine, si riferisce alla patologia generale, intendendo con questa la natura della malattia, il saperla diagnosticare e le eventuali terapie che si possono adottare per sconfiggerla. Nel testo \u00e8 possibile, inoltre, trovare filastrocche, proverbi e parole dialettali, per le quali viene riportata con rigore la provenienza logistica e l'impiego terapeutico.\nIl medico siciliano.\nSecondo quanto afferma Pitr\u00e8, nel suo libro, in Sicilia, in un certo senso, tutti hanno l'abitudine di sentirsi un po' medici. Non c'\u00e8 persona che visitando un amico o un parente, affetto da qualche malattia, non abbia da dire la sua, arrivando addirittura a criticare quella particolare medicina o quel rimedio che il medico ha suggerito di adottare. E magari, capita che il giudizio di un semplice amico risulti pi\u00f9 influente di quello del medico stesso; cos\u00ec, se la medicina \u00e8 stata considerata inutile magari ci si rivolge ad un erbaiolo, che possa procurarne un'altra. Il medico, sostanzialmente, non riscuote molta ammirazione dal popolo, n\u00e9 questo gli pone alcun tipo di fiducia: se un malato guarisce, infatti, \u00e8 per opera di quel particolare santo a cui ci si \u00e8 rivolti, se invece muore, la responsabilit\u00e0 \u00e8 del medico, che con i suoi rimedi, ha accelerato il corso della malattia. Non bisogna trascurare, che in Sicilia, spesso le parole, le erbe, le pietre e addirittura gli animali valgono per efficacia, pi\u00f9 di una normale medicina. C'\u00e8 per esempio un proverbio che dice: \u201cC'\u00e8 tanti erbi all'ortu, ca risurgina l'omu mortu\u201d. Una delle convinzioni pi\u00f9 particolari, tra tutte quelle analizzate, \u00e8 che spesso il malato era pi\u00f9 rassicurato da una persona potente e conosciuta, che da un medico. C'era chi addirittura affermava di saper guarire ferite, esclusivamente attraverso la sua saliva. Secondo la mentalit\u00e0 siciliana il vero medico deve essere vecchio, il farmacista ricco e il barbiere (chirurgo) giovane. Stranamente \u00e8 quest'ultimo che si occupa della maggior parte degli atti pratici, come salassi, fratture, ascessi, lussazioni e malattie veneree. Non solo, ma il pi\u00f9 delle volte accade, che il barbiere sia anche un medico, capace di compiere cose in cui spesso il semplice medico fallisce. Burocraticamente parlando, per\u00f2, il potere decisionale di praticare salassi o particolari tipologie di intervento, spettava al medico e il barbiere, si sarebbe dovuto preoccupare solo dell'esecuzione di tali cure. Per quanto concerne la vita del medico, essa assumeva connotazioni diverse, in base a dove era vissuta: sembra che il medico delle grandi citt\u00e0 fosse mal retribuito e che, invece, conducesse una vita migliore il medico di paese, probabilmente perch\u00e9, in quest'ultimo caso, la paga di una visita non era solo fatta di denaro, ma anche di cibo. Altro aspetto di rilievo, che denota la figura del medico \u00e8 che egli \u00e8 spesso visto come una persona alla quale non bisogna nascondere nulla, neanche una lite, un problema morale o di scarso significato: a lui, come al confessore, bisogna dire tutto.\nUn'altra figura importante in Sicilia, \u00e8 quella dell'erbaiuolo, il quale con la sua \u201clattata di mennule\u201d (latte di mandorla), il decotto di malva e di orzo e tante altre bibite e medicine, rinfresca e purifica il sangue a moltissime persone; egli, attraverso i suoi medicinali, offre rimedio a molte malattie, come la blenorragia, curata attraverso la \u201ccannavusata\u201d o alcuni tipi di irritazioni. Un elemento curioso \u00e8 che la stragrande maggioranza delle botteghe di erbaioli, in Sicilia, erano gestite da donne.\nAnatomia.\nSembra che in Sicilia, l'aspetto anatomico sia molto importante, indice di numerose informazioni che possono identificare una persona.\nSecondo il popolo l'uomo e la donna, oltre che per il sesso, differiscono anche perch\u00e9 la donna ha una costola in meno (quella con la quale \u00e8 stata creata), e non possiede il pomo di Adamo, segno della trasgressione di questi, che aveva ingerito il frutto proibito.\nLe ossa vengono associate all'idea di forza e vigore; la statura gioca un ruolo importante nella societ\u00e0: chi \u00e8 alto \u00e8 considerato senza valore, incapace di compiere qualsiasi cosa: \u201c\u00e8 difficili trovuri un longu spertu e un curtu minchiuni\"; d'altra parte, le cattive qualit\u00e0 spesso sono presenti nelle persone di bassa statura: curtu, malu cavatu (corto, mal formato). Anche la corporatura \u00e8 importante nell'immaginario collettivo, (la pinguedine, infatti, \u00e8 indice di scarso ingegno e di volgarit\u00e0). Addirittura attraverso il colorito di una persona \u00e8 possibile esprimere giudizi: una donna troppo chiara di carnagione \u00e8 insensibile e non disposta all'amore, un uomo troppo chiaro \u00e8 debole di corpo e di spirito, scarso di propositi; chi suda molto \u00e8 un grande lavoratore e chi possiede molti peli, sia sulle braccia che sul viso \u00e8 considerato un tipo virile e avventuroso; chi ha una testa grande \u00e8 intelligente, viceversa chi ce l'ha piccola \u00e8 ingenuo e stupido. I nei sono testimonianza di bellezza, cos\u00ec come i \"disii\" (voglie), cio\u00e8 macchie sulla pelle che nascono, secondo il volgo, da un forte desiderio della madre durante la gravidanza; l'occhio \u00e8 l'organo per eccellenza del nostro corpo, \u201cjucarisi l'occhi\u201d (giocarsi gli occhi) vuol dire appunto giocarsi tutto; gli occhi piccoli indicano furbizia; cos\u00ec come il prurito dell'occhio destro indica amore violento, quello dell'occhio sinistro, amore stanco. Se fischia l'orecchio destro indica che qualcuno parla male di noi, se l'orecchio sinistro, che qualcun ci sta lodando. Chi ha un grosso naso indovina le cose e conosce bene le persone; il muso indica il nostro stato d'animo e le labbra troppo rosse, sono indice di sensualit\u00e0; chi possiede denti grossi \u00e8 uno che si fa rispettare, chi non ha buoni denti \u00e8 un bugiardo e cialtrone; chi ha un collo corto \u00e8 ipocrita. La mano piccola indica vita lunga, quella grande vita breve. Il fegato, che non \u00e8 un organo molto conosciuto dal popolo, \u00e8 associato all'idea di ira e nervosismo; chi starnutisce durante una malattia \u00e8 sulla via della guarigione, chi lo fa in buona salute sta per ammalarsi; chi ride spesso \u00e8 sciocco, chi non ride mai, invece, pu\u00f2 essere pericoloso; il cuore \u00e8 l'organo del coraggio e dell'amore, chi \u00e8 coraggioso possiede un grande cuore.\nSi pensa che i vizi o le virt\u00f9 si possano trasmettere di generazione in generazione, se una donna \u00e8 onesta, la famiglia sar\u00e0 altrettanto.\nPatologia generale.\nLa maggior parte delle malattie, secondo il cittadino siciliano, \u00e8 provocata da irritazione e la bocca ne \u00e8 la principale manifestazione. Subito dopo, i mali sono causati da reuma e nervi e, infine, dall'aria che inspiriamo. Le epidemie sono causate proprio da aria cattiva: se un ammalato muore per un'epidemia \u00e8 usanza comune bruciarne i vestiti e tutti i suoi oggetti. Qualunque malessere sia legato allo stomaco, questo \u00e8 causato da acidit\u00e0. Un particolare tipo di patologia, se cos\u00ec pu\u00f2 essere definita, \u00e8 la iettatura: chi ne \u00e8 colpito ha scarsissime probabilit\u00e0 di guarigione. Spesso la natura di alcune malattie \u00e8 ancora attribuita al cattivo sangue ed agli umori in generale.\nUn aspetto interessante che si rivela \u00e8 quello diagnostico: la diagnosi infatti, viene effettuata solitamente attraverso l'analisi dei fluidi dell'organismo: sangue ed urina, se questa \u00e8 chiara \u00e8 indizio di salute, altrimenti di malattia. Anche il sudore \u00e8 un indizio che il medico non trascura, se una malattia \u00e8 accompagnata da febbre e sudore, questo \u00e8 un segno positivo.\nLa salute di una persona, non \u00e8 del tutto affidata ai medici: a Naso ad esempio, i parenti dell'ammalato fanno visita al pozzo della chiesa della Madonnuzza: se il pozzo presenta delle goccioline attaccate alla superficie, il malato guarir\u00e0, altrimenti no. Alcuni si affidano al colore di un cavolo bollito, se questo risultasse giallognolo la prognosi sarebbe grave. Un buon presagio \u00e8, poi, lo starnuto, che indica che i mali escono dall'organismo.\n\u00c8 interessante, infine, riportare alcune cure praticate dal popolo: il morso di una vespa si cura applicando una lama alla ferita; il morso di un ragno si cura adagiando il ragno ucciso sulla parte lesa; chi soffre di itterizia deve odorare fiori gialli di una zucca; contro il prurito dell'orticaria si applica un cordone di lana attorno alla vita; tutte le malattie difficili da diagnosticare o da curare vanno contrastate applicando i salassi; quest'ultimo viene effettuato in sedi diverse dell'organismo: se il dolore \u00e8 cardiaco si effettua sulla mano, se al fianco al piede, se alla testa nella spalla."}
{"id": "2798938", "revid": "1573940", "url": "https://it.wikipedia.org/wiki?curid=2798938", "title": "Aethalops", "text": "Aethalops () \u00e8 un genere di pipistrelli della famiglia degli Pteropodidi.\nDescrizione.\nDimensioni.\nAl genere Aethalops appartengono pipistrelli di medio-piccole dimensioni con la lunghezza della testa e del corpo tra 65 e 73\u00a0mm, la lunghezza dell'avambraccio tra 42 e 52,8\u00a0mm e un peso fino a 24\u00a0g.\nCaratteristiche craniche e dentarie.\nIl cranio \u00e8 privo dei fori post-orbitali, mentre le ossa pre-mascellari sono in semplice contatto. Gli incisivi superiori interni sono pi\u00f9 piccoli di quelli esterni.\nSono caratterizzati dalla seguente formula dentaria:\nAspetto.\nLa pelliccia \u00e8 lunga, densa, lanosa e si estende sugli avambracci e sugli arti inferiori fino alle dita dei piedi. Il colore del corpo varia dal grigio scuro al nerastro. Il muso \u00e8 relativamente corto e largo con le narici divaricate, mentre le orecchie sono relativamente piccole. La coda \u00e8 assente, mentre l'uropatagio \u00e8 ridotto ad una sottile membrana lungo la parte interna degli arti inferiori ed \u00e8 densamente ricoperto di peli. Il calcar \u00e8 rudimentale. Le ali sono attaccate posteriormente tra il primo e il secondo dito del piede.\nTassonomia.\nIl genere comprende due specie."}
{"id": "2798946", "revid": "29940662", "url": "https://it.wikipedia.org/wiki?curid=2798946", "title": "Mahadevi", "text": ""}
{"id": "2798948", "revid": "506294", "url": "https://it.wikipedia.org/wiki?curid=2798948", "title": "Skanda", "text": ""}
{"id": "2798951", "revid": "29940732", "url": "https://it.wikipedia.org/wiki?curid=2798951", "title": "Shadaanan", "text": ""}
{"id": "2798952", "revid": "1537043", "url": "https://it.wikipedia.org/wiki?curid=2798952", "title": "Stazione di Taranto Galese", "text": "La stazione di Taranto Galese ha sede nel quartiere Tamburi ed \u00e8 la seconda stazione ferroviaria pi\u00f9 importante della citt\u00e0 dopo la stazione di Taranto (Stazione FS).\n\u00c8 situata sulla Ferrovia Bari-Martina Franca-Taranto delle Ferrovie del Sud Est acquisite, dal 2016, dal gruppo Ferrovie dello Stato."}
{"id": "2798955", "revid": "295403", "url": "https://it.wikipedia.org/wiki?curid=2798955", "title": "NCAA Men's Division I Soccer Championship", "text": "Il Men's Division I Soccer Championship \u00e8 una competizione calcistica universitaria statunitense organizzata dalla NCAA. \u00c8 nata nel 1959 e vi partecipano 48 squadre; Saint Louis, con 10 titoli, \u00e8 l'universit\u00e0 con pi\u00f9 titoli, seguita da Indiana (8) e Virginia (7).\nLa fase finale di questo torneo prende il nome di \"College Cup\".\nFormato.\nL'NCAA Division I Men's Soccer Championship \u00e8 ad eliminazione diretta; 24 posti sono riservati alle squadre selezionate dalle seguenti conference:\nOgni conference gestisce il proprio campionato interno, che determina quale squadra ricever\u00e0 il posto nel torneo finale: le restanti 26 squadre sono selezionate da un comitato composto da rappresentanti di ognuna delle otto regioni in cui la NCAA ha diviso gli Stati Uniti.\nLe migliori sedici vengono direttamente inserite nel primo turno, mentre le altre 32 sono divise in gruppi per vicinanza geograifca: la fase finale, denominata \"College Cup\", si tiene in un luogo predeterminato, mentre le fasi precedenti si svolgono nei rispettivi campus.\nAlbo d'oro.\nNote:"}
{"id": "2798961", "revid": "29940756", "url": "https://it.wikipedia.org/wiki?curid=2798961", "title": "Quattro Kumara", "text": ""}
{"id": "2798962", "revid": "767487", "url": "https://it.wikipedia.org/wiki?curid=2798962", "title": "Appuntamento a ora insolita", "text": "Appuntamento a ora insolita \u00e8 un film del 2008, diretto da Stefano Coletta e interpretato, tra gli altri, da Ricky Tognazzi e Beppe Fiorello."}
{"id": "2798963", "revid": "29940768", "url": "https://it.wikipedia.org/wiki?curid=2798963", "title": "Catursana", "text": ""}
{"id": "2798969", "revid": "486946", "url": "https://it.wikipedia.org/wiki?curid=2798969", "title": "Maha Avatara", "text": ""}
{"id": "2798973", "revid": "694481", "url": "https://it.wikipedia.org/wiki?curid=2798973", "title": "Thomas Arthur de Lally-Tollendal", "text": "Biografia.\nFiglio di Sir Gerald Lally, un aristocratico giacobita irlandese proveniente da Tuam, presso Galway, che si era rifugiato in Francia dopo la Gloriosa Rivoluzione e aveva sposato una nobildonna del luogo ereditandone i titoli.\nThomas-Arthur entr\u00f2 nell'esercito francese nel 1721 e dal 1734, divenuto colonnello, serv\u00ec contro l'Austria a Dettingen (1743) e a Fontenoy (1745), dove si guadagn\u00f2 il grado di brigadiere generale.\nSempre nel 1745 accompagn\u00f2 il principe Carlo Edoardo Stuart in Scozia e fu suo aiutante di campo durante la battaglia di Falkirk.\nTornato in Francia, de Lally serv\u00ec sotto Maurizio di Sassonia nei Paesi Bassi e cattur\u00f2 Maastricht nel 1748.\nNel 1752 venne reso membro dell'Ordine Cavalleresco di Malta con il grado di cavaliere e nel 1753 divenne anche corrispondente di numerose logge massoniche e cavaliere dell'Ordine di San Luigi.\nNel 1756 venne trasferito nelle Indie orientali francesi, dove assedi\u00f2 e cattur\u00f2 Pondicherry.\nDurante l'assedio di Madras (1759) si arrese agli inglesi di Sir William Draper, ma riusc\u00ec a fuggire e difendere Pondicherry fino al 22 gennaio 1760, quando si arrese e fu catturato da Sir Eyre Coote.\nPortato sotto stretta sorveglianza in Inghilterra, fu liberato sulla parola e si rec\u00f2 a Parigi per difendersi dalle accuse di tradimento e corruzione formulate nei suoi confronti. Rinchiuso alla Bastiglia (1762), non venne giudicato dal Consiglio di guerra, come chiedeva, ma dal Parlamento di Parigi che il 3 maggio 1766 lo condann\u00f2 alla decapitazione. Fu condotto al supplizio, in piazza de la Gr\u00e8ve, in una carrozza drappeggiata di nero e l'esecuzione, condotta dal boia Sanson e da suo figlio, fu uno spettacolo terrificante che indign\u00f2 tutta l'Europa: il boia manc\u00f2 il colpo, e furono necessari altri fendenti, con una scena da raccapriccio, per finire il condannato."}
{"id": "2798974", "revid": "486946", "url": "https://it.wikipedia.org/wiki?curid=2798974", "title": "Dasavatara", "text": ""}
{"id": "2798976", "revid": "793215", "url": "https://it.wikipedia.org/wiki?curid=2798976", "title": "Discografia dei Rosenstolz", "text": "Questa voce contiene l'intera discografia dei Rosenstolz.\nAltre pubblicazioni.\nOltre a diverse riedizioni sono apparse altre raccolte non autorizzate da vecchie incisioni di cui il primo produttore dei Rosenstolz, Tom M\u00fcller, detiene i diritti."}
{"id": "2798977", "revid": "486946", "url": "https://it.wikipedia.org/wiki?curid=2798977", "title": "Achyuta", "text": ""}
{"id": "2798978", "revid": "486946", "url": "https://it.wikipedia.org/wiki?curid=2798978", "title": "Ananta", "text": ""}
{"id": "2798981", "revid": "486946", "url": "https://it.wikipedia.org/wiki?curid=2798981", "title": "Kesava", "text": ""}
{"id": "2798985", "revid": "110157", "url": "https://it.wikipedia.org/wiki?curid=2798985", "title": "Chiesa di San Nicola di Bari (Lanciano)", "text": "La chiesa di San Nicola di Bari \u00e8 un luogo di culto cattolico situato in via Garibaldi, nel quartiere Sacca di Lanciano, in provincia di Chieti. Adiacente ad essa vi \u00e8 la minuscola chiesa di San Rocco.\nStoria.\nSui resti dell'ormai distrutta chiesa di San Pellegrino, a causa di un incendio nel 1226, venne eretta la chiesa di San Nicola, i cui lavori terminarono secondo la tradizione nel 1242 o 1292, facendone una delle pi\u00f9 antiche chiese del quartiere. Nel 1319 la chiesa divenne parrocchia. Al precedente luogo di culto appartiene probabilmente la statua di San Nicola. La chiesa fu ornata nello stile gotico italiano, e nel XVII secolo ci furono alcuni rimaneggiamenti barocchi che ne ampliarono la pianta originale, aggiungendo tre navate. Nel 1868 la chiesa versava in precario stato di conservazione, e fu restaurata da Filippo Sargiacomo in stile neoclassico; tale restauro per\u00f2 fu infelice perch\u00e9 coperse gli affreschi e gli stucchi impoverirono sostanzialmente tutta la struttura interna.Nel restauro degli anni '90 fu scoperto il mirabile ciclo di affreschi delle \"Storie della Vera Croce\" presso un vano nel campanile, visibile dall'interno.\nDescrizione.\nLa chiesa ha pianta rettangolare, con il prospetto che si affaccia sul corso Garibaldi. L'esterno conserva solo la parte di base in stile gotico, con il portale ogivale incorniciato da un timpano polistile sopra cui campeggia la statua di San Nicola. La parte alta della chiesa \u00e8 di stampo chiaramente barocco, anche se ci sono rimaneggiamenti neoclassici per quanto concerne le vetrate. Presso l'ingresso originale, con una piccola porta con lunetta ogivale, si trova il poderoso campanile quattrocentesco tardo gotico, ornato da finestre bifore, molte delle quali colmate e o sfondate per inserire le campane. La sommit\u00e0 ha quattro dentelli angolari. Accanto alla chiesa, scendendo in fondo, si trova la cappella di San Rocco.\nL'nterno \u00e8 a tre navate, suddivisa in quattro campate regolari coperte da volta; le navate laterali seguono in pianta la ripartizione della navata centrale, ma le coperture sono diverse: a crociera nella navata destra e a vela in quella di sinistra. La copertura del presbiterio prevista a semi-cupola con lanternino sovrastante, \u00e8 stata sostituita da una calotta su pennacchi sferici con decorazioni geometriche e floreali. L'altare maggiore \u00e8 costituito da una nicchia ad edicola, in cui \u00e8 collocata la statua del santo, incorniciata da coppie di colonne.La struttura di sostegno della navata centrale e degli archi comunicanti con i laterali, \u00e8 composto da un articolato sistema murario poggiante su un unico basamento parallelepipedo, su cui si elevano coppie di paraste corinzie della navata centrale, e del presbiterio e coppie di colonne doriche per gli archi laterali; la navata centrale \u00e8 priva di nicchie e di altari.\nCiclo di affreschi della \"Vera Croce\".\nLa \"Legenda Aurea\" di Jacopo da Varagine a cui si ispir\u00f2 il ciclo del XIV secolo, \u00e8 una raccolta di 150 vite di santi e Padri della Chiesa, e 30 di questi capitoli sono dedicate alle feste cristologiche e mariane con degli aneddoti estranei ai Vangeli. Il ciclo presso il campanile mostra le seguenti scene:\nCollegamenti esterni.\nUlteriori informazioni sugli affreschi ed il deposito museale della chiesa"}
{"id": "2798989", "revid": "486946", "url": "https://it.wikipedia.org/wiki?curid=2798989", "title": "Madhava (Vishnu)", "text": ""}
{"id": "2798998", "revid": "486946", "url": "https://it.wikipedia.org/wiki?curid=2798998", "title": "Madhusudana (Vishnu)", "text": ""}
{"id": "2798999", "revid": "2075278", "url": "https://it.wikipedia.org/wiki?curid=2798999", "title": "Pastificio Lucio Garofalo", "text": "Il Pastificio Lucio Garofalo, societ\u00e0 per azioni, \u00e8 un'impresa italiana specializzata nella produzione di pasta alimentare secca, fondata nel 1789 a Gragnano, nell'attuale citt\u00e0 metropolitana di Napoli, dove tuttora ha la sede legale e stabilimento produttivo.\nStoria.\nLa storia della pasta Garofalo risale alla fine del Settecento. Alcune fonti parlano del 1783. Nel 1789 Michele Garofalo ottiene, per regio decreto di Ferdinando IV, una concessione. Questo favor\u00ec lo sviluppo del pastificio, che crebbe sempre di pi\u00f9, tanto che agli inizi del 1920, quando sorsero i primi mulini a Gragnano, il pastificio Garofalo pare che venisse considerato uno dei pi\u00f9 grandi pastifici esistenti, con una produzione giornaliera di circa 400 quintali.\nL'azienda moderna fu costituita nel 1935, nel centro della cittadina di Gragnano, poi nel 1987 il Pastificio ha costruito nell'area industriale una succursale pi\u00f9 all'avanguardia, in cui dal 1993 ha trasferito tutte le sue attivit\u00e0. Dopo una serie di riassetti proprietari, nel 1997 \u00e8 controllata dalla famiglia Menna, gi\u00e0 presente nel capitale sociale dal 1952. Nel 2003 il pastificio sorgeva su un'area di circa 24000 m\u00b2 e poteva contare su otto linee produttive, una capacit\u00e0 annua complessiva di circa 80000 tonnellate ed oltre 120 addetti. Nel 2012 la societ\u00e0 gragnanese ha completato un investimento di 18 milioni di euro per due nuove linee di produzione, incrementando la capacit\u00e0 produttiva di 40.000 tonnellate l'anno, e rilevato due nuovi terreni vicini allo storico stabilimento di via dei Pastai.\nGarofalo \u00e8 stato il primo pastificio in Italia ad essere certificato secondo la normativa ISO 9002.\nIl mercato estero.\nDa sempre il mercato estero rappresenta un settore di sviluppo strategico per il pastificio di Gragnano, nel quale si presenta sia con linee di prodotti espressamente create per catene internazionali della distribuzione organizzata (come Sainsbury's in Inghilterra, Carrefour e Auchan in tutta Europa e Ito-Yokado in Giappone) sia con marchio proprio per i prodotti di qualit\u00e0 superiore.\nSi calcola che Garofalo venda la propria pasta in oltre 60 paesi al mondo. e sia leader nel settore 'premium' in Svezia, Francia, Svizzera, Ucraina, Paesi Bassi e Portogallo\nSulla base dei risultati raggiunti sui mercati stranieri, il pastificio ha aperto due societ\u00e0 controllate con l'obiettivo di continuare a seguire lo sviluppo di alcune aree: \"Garofalo Iberica\" per il mercato portoghese, \"Garofalo Espana\" per quello spagnolo e \"Garofalo Libano\" per Africa e Medio Oriente.\nSuccessivamente si \u00e8 aggiunta anche \"Garofalo Francia\".\nIl mercato italiano.\nDal 2006 Pasta Garofalo inizia la sua attivit\u00e0 di marketing pubblicitario nel campo del cinema, prima con la sponsorizzazione di alcuni film (tra i quali \"Commediasexi\" con Paolo Bonolis e \"To Rome with Love\" di Woody Allen) e poi con vere e proprie produzioni di cortometraggi firmati Garofalo e pubblicizzati attraverso il sito ufficiale (20000 iscritti) e la propria pagina Facebook (che conta oltre 87.000 fan). La rete internet \u00e8 il principale veicolo pubblicitario per l'azienda, la quale ha scelto di rinunciare agli spot televisivi in quanto ritenuti troppo costosi.\nNel 2009 una sentenza dell'Antitrust sanziona tutte le maggiori aziende produttrici, inclusa Garofalo, e associazioni di categoria del settore della produzione della pasta per quasi 12,5 milioni di euro per \"intese restrittive della concorrenza\".\nIl pastificio Garofalo in un comunicato fa sapere che \"nel pieno rispetto dell'indagine, si riserva di agire nelle sedi competenti\", e \"ribadisce con fermezza di non aver mai aderito a presunti accordi di cartello\".\nNel 2010 la pasta Garofalo raggiunge una quota di mercato nazionale del 3,2% a volume e del 4,6% a valore.\nNel maggio 2012 viene annunciata l'acquisizione del marchio \"Russo di Cicciano\" per un importo di circa 1,1 milioni di euro, in seguito al fallimento nel 2009 dell'omonimo pastificio.\nA partire dal 2014 la Pasta Garofalo diventa il secondo \"main sponsor\" della Societ\u00e0 Sportiva Calcio Napoli.\nIn mano spagnola.\nNel giugno 2014 il controllo del Pastificio Garofalo passa alla multinazionale spagnola \"Ebro Foods\" che acquisisce dalla famiglia Menna il 52% del capitale sociale per un valore complessivo di 62,5 milioni di euro.\nDati finanziari.\nIl 2015 ha registrato ricavi per 157 milioni di \u20ac. Nel 2017 il fatturato ha toccato i 150 milioni (con un calo del 4,3% rispetto ai 161 milioni del 2016) mentre l'Ebitda \u00e8 a 23 milioni con un aumento del 5,9%."}
{"id": "2799000", "revid": "486946", "url": "https://it.wikipedia.org/wiki?curid=2799000", "title": "Trivikrama", "text": ""}
{"id": "2799001", "revid": "486946", "url": "https://it.wikipedia.org/wiki?curid=2799001", "title": "Aridhara", "text": ""}
{"id": "2799003", "revid": "486946", "url": "https://it.wikipedia.org/wiki?curid=2799003", "title": "Hrshikesha", "text": ""}
{"id": "2799004", "revid": "31886", "url": "https://it.wikipedia.org/wiki?curid=2799004", "title": "Snowman (DC Comics)", "text": "Snowman, il cui vero nome \u00e8 Klaus Kristin, \u00e8 un personaggio dei fumetti DC Comics. \u00c8 un supercriminale, comparso per la prima volta in \"Batman\" n. 337 (luglio 1981), e fu creato da Gerry Conway e Roy Thomas.\nBiografia del personaggio.\nKlaus Kristin \u00e8 il figlio ibrido di uno Yeti maschio con una donna di nome Katrina Kristin. Arriv\u00f2 a Gotham City per congelarla, solo per essere sconfitto da Batman.\nIn \"Detective Comics\" n. 522, Batman and\u00f2 in Tibet per catturare Snowman, ma sconfisse invece sia lui che suo padre. Si presume che Snowman sia perito nella battaglia.\nPoteri e abilit\u00e0.\nSnowman possiede il controllo sul ghiaccio e la neve. Possiede anche la superforza.\nAltre versioni.\nSnowman comparve in \"Justice League Adventures\" n. 12 (serie a fumetti basato sulla serie animata \"Justice League Unlimited\"). Lui, con Mr. Freeze, Capitan Cold, Killer Frost, Minister Blizzard, Icicle, Cryonic Man, e Polar Lord (conterraneo di Polar Boy) form\u00f2 un'alleanza di supercriminali conosciuta come i \"Cold Warriors\". Il gruppo tent\u00f2 di impadronirsi di una piccola nazione africana, ma furono sconfitti dalla Justice League."}
{"id": "2799005", "revid": "767487", "url": "https://it.wikipedia.org/wiki?curid=2799005", "title": "Fed Cup 2010 Zona Euro-Africana Gruppo I - Playoffs", "text": "I playoffs della zona Euro-Africana Group I nella Fed Cup 2010 rappresentano la fase finale della zona Euro-Africana, successiva ad un turno preliminare disputato da 16 nazionali suddivise in 4 gruppi da 4 squadre ciascuno. A tali playoffs prendono parte tutte e 16 le squadre, con un obiettivo diverso a seconda della posizione raggiunta nel loro girone durante la fase precedente. L'obiettivo massimo, ovvero la promozione al World Group II (una sorta di serie B, laddove il Group I della zona Euro-Africana rappresenterebbe la terza serie) se lo disputano le quattro squadre classificatesi al primo posto nei loro rispettivi gironi (nella fattispecie, Slovenia per il gruppo A, Svizzera per il B, Svezia per il C, Austria per il D). Ciononostante, la vittoria in questa fase non garantisce loro la promozione matematica, bens\u00ec soltanto la partecipazione ad un ulteriore spareggio da disputare contro le ultime della categoria superiore. Le vincitrici di questo ulteriore spareggio avranno finalmente il diritto di partecipare al World Group II nel 2011.\nLe seconde classificate (Paesi Bassi, Romania, Ungheria, Gran Bretagna) lottano meramente per la statistica (per i posti compresi fra il 5\u00b0 e l'8\u00b0), cosiccome le terze (Israele, Croazia, Danimarca, Bielorussia, per i posti dal 9\u00ba al 12\u00ba).\nLe ultime di ciascun girone (Bulgaria, Portogallo, Lettonia, Bosnia-Erzegovina) lottano invece per la permanenza nel Group I della zona Euro-Africana, ed evitare quindi la retrocessione alla quarta serie, costituita dal Group II della zona Euro-Africana."}
{"id": "2799007", "revid": "486946", "url": "https://it.wikipedia.org/wiki?curid=2799007", "title": "Padmanabha", "text": ""}
{"id": "2799008", "revid": "486946", "url": "https://it.wikipedia.org/wiki?curid=2799008", "title": "Damodara", "text": ""}
{"id": "2799010", "revid": "262457", "url": "https://it.wikipedia.org/wiki?curid=2799010", "title": "Gopala (Vishnu)", "text": ""}
{"id": "2799011", "revid": "298055", "url": "https://it.wikipedia.org/wiki?curid=2799011", "title": "Vasudeva", "text": "Vasudeva \u00e8 una figura mitologica dell'Induismo: \u00e8 il padre di K\u1e5b\u1e63\u1e47a e di Balar\u0101ma. \"V\u0101sudeva\" con una \"a\" lunga \u00e8 un patronimico e significa \"discendente di Vasudeva\". \u00c8 un appellativo di Krishna.\nStoria.\nIn questo contesto Vasudeva \u00e8 figlio di S\u016bra, discendente di Yadu (quindi una \"Y\u0101dava\"). La sorella di Vasudeva, Kunti, era sposata con Pandu.\nVasudeva spos\u00f2 Devaki, cugina del re Kamsa; ebbe anche una seconda moglie, Rohini Devi, con cui ebbe una figlia, Subhadra. Vasudeva e Devaki passarono la maggior parte della loro vita adulta imprigionati nel palazzo reale per ordine di Kamsa, in seguito ad una profezia secondo cui Kamsa sarebbe stato ucciso da un figlio di Devaki. Dopo la nascita di Krishna Vasudeva, in seguito ad intervento divino, pot\u00e9 scappare temporaneamente dal palazzo reale per affidare il figlio a Nanda Baba. Quando Kamsa si rese conto che Krishna era stato messo in salvo, liber\u00f2 Vasudeva e Devaki. \nDopo che Kamsa fu ucciso da Krishna, Vasudeva divent\u00f2 Principe della Corona della citt\u00e0 di Mathura sotto il nuovo re Ugrasena, zio di Devaki. "}
{"id": "2799013", "revid": "486946", "url": "https://it.wikipedia.org/wiki?curid=2799013", "title": "Anantasayana", "text": ""}
{"id": "2799014", "revid": "486946", "url": "https://it.wikipedia.org/wiki?curid=2799014", "title": "Srinivasa", "text": ""}
{"id": "2799015", "revid": "486946", "url": "https://it.wikipedia.org/wiki?curid=2799015", "title": "Sadashiva", "text": ""}
{"id": "2799016", "revid": "486946", "url": "https://it.wikipedia.org/wiki?curid=2799016", "title": "Parameshvara", "text": ""}
{"id": "2799017", "revid": "249561", "url": "https://it.wikipedia.org/wiki?curid=2799017", "title": "Internet Explorer 5 per Mac", "text": ""}
{"id": "2799018", "revid": "486946", "url": "https://it.wikipedia.org/wiki?curid=2799018", "title": "Maheshvara", "text": ""}
{"id": "2799019", "revid": "486946", "url": "https://it.wikipedia.org/wiki?curid=2799019", "title": "Mahadeva", "text": ""}
{"id": "2799022", "revid": "486946", "url": "https://it.wikipedia.org/wiki?curid=2799022", "title": "Mrtyumjaya", "text": ""}
{"id": "2799023", "revid": "486946", "url": "https://it.wikipedia.org/wiki?curid=2799023", "title": "Mahabaleshvara", "text": ""}
{"id": "2799025", "revid": "486946", "url": "https://it.wikipedia.org/wiki?curid=2799025", "title": "Tryambakam", "text": ""}
{"id": "2799026", "revid": "486946", "url": "https://it.wikipedia.org/wiki?curid=2799026", "title": "Trinetrishvara", "text": ""}
{"id": "2799032", "revid": "486946", "url": "https://it.wikipedia.org/wiki?curid=2799032", "title": "Trinetra Dhari", "text": ""}
{"id": "2799034", "revid": "29941453", "url": "https://it.wikipedia.org/wiki?curid=2799034", "title": "Mah\u0101k\u0101la", "text": ""}
{"id": "2799035", "revid": "486946", "url": "https://it.wikipedia.org/wiki?curid=2799035", "title": "Nilkantha", "text": ""}
{"id": "2799036", "revid": "486946", "url": "https://it.wikipedia.org/wiki?curid=2799036", "title": "Trishuladhari", "text": ""}
{"id": "2799038", "revid": "486946", "url": "https://it.wikipedia.org/wiki?curid=2799038", "title": "Chandra Shekhara", "text": ""}
{"id": "2799039", "revid": "964734", "url": "https://it.wikipedia.org/wiki?curid=2799039", "title": "Nataraja", "text": ""}
{"id": "2799040", "revid": "506294", "url": "https://it.wikipedia.org/wiki?curid=2799040", "title": "Pashupati", "text": ""}
{"id": "2799041", "revid": "1573940", "url": "https://it.wikipedia.org/wiki?curid=2799041", "title": "Alionycteris paucidentata", "text": "Il pipistrello della frutta pigmeo di Mindanao (Alionycteris paucidentata ) \u00e8 un pipistrello appartenente alla famiglia degli Pteropodidi, unica specie del genere Alionycteris (), endemico dell'isola di Mindanao, nelle Filippine.\nDescrizione.\nDimensioni.\nPipistrello di medio-piccole dimensioni, con la lunghezza totale tra 64 e 70\u00a0mm, la lunghezza dell'avambraccio tra 45 e 50\u00a0mm, la lunghezza delle orecchie tra 11 e 12\u00a0mm e un peso fino a 18\u00a0g.\nCaratteristiche craniche e dentarie.\nIl cranio presenta un rostro corto e stretto che sale gradualmente verso la scatola cranica, la quale \u00e8 relativamente lunga e arrotondata. \u00c8 privo dei fori post-orbitali.\nSono caratterizzati dalla seguente formula dentaria:\nAspetto.\nLa pelliccia \u00e8 lunga e cosparsa di peli pi\u00f9 lunghi sui lati del dorso. Gli arti inferiori, il primo terzo dorsale dell'avambraccio, i piedi e le loro dita sono densamente ricoperti di peli. Il colore generale del corpo \u00e8 bruno-nerastro, con delle macchie pi\u00f9 chiare su ogni spalla. Il muso \u00e8 corto e tronco, con le narici leggermente tubulari lunghe circa 4\u00a0mm. Le orecchie sono nerastre, prive di peli e con i margini leggermente ispessiti. Il pollice \u00e8 relativamente allungato. Le membrane alari, nerastre, sono attaccate posteriormente al primo dito del piede. \u00c8 privo della coda, dell'uropatagio e del calcar.\nBiologia.\nAlimentazione.\nSi nutre di piccoli frutti, in particolare quelli del genere \"Melastoma\".\nRiproduzione.\nLe femmine danno alla luce un piccolo all'anno.\nDistribuzione e habitat.\nQuesta specie \u00e8 conosciuta soltanto sul Monte Kitanglad, provincia di Bukidnon, sull'isola di Mindanao, nelle Filippine. Probabilmente \u00e8 presente anche sul vicino Monte Kalatungan.\nVive nelle foreste primarie e umide tra i 1.450 e i 2.250 metri di altitudine.\nStato di conservazione.\nLa IUCN Red List, nonostante l'Areale ristrettissimo, classifica \"A. paucidentata\" come specie a rischio minimo (LC), poich\u00e9 la popolazione \u00e8 numerosa e l'habitat delle foreste umide montane non \u00e8 particolarmente minacciato dalla deforestazione."}
{"id": "2799042", "revid": "29941552", "url": "https://it.wikipedia.org/wiki?curid=2799042", "title": "Pashupati SJB Rana", "text": ""}
{"id": "2799044", "revid": "355431", "url": "https://it.wikipedia.org/wiki?curid=2799044", "title": "Alionycteris", "text": ""}
{"id": "2799045", "revid": "1305772", "url": "https://it.wikipedia.org/wiki?curid=2799045", "title": "Sliver (singolo)", "text": "Sliver \u00e8 un singolo del gruppo grunge dei Nirvana pubblicato nel 1990 da Sub Pop Records.\nIl disco.\nLa canzone parla di un episodio che sarebbe capitato a Kurt Cobain quand'era bambino. I suoi genitori, volendo andar a vedere uno spettacolo, lo lasciarono dai nonni. Egli, non sopportando il fatto di essere stato \"scaricato\" dai nonni, implor\u00f2 sua nonna di riportarlo a casa, come infatti ripete molte volte nel ritornello: \"\u00abGrandma, take me home\u00bb\" ovvero \"Nonna, portami a casa mia\".\nRegistrazione.\nIl singolo fu inciso usando gli stessi strumenti usati fino a poco prima dai Tad, i quali avevano momentaneamente lasciato la sala d'incisione per una breve pausa. Il brano venne inciso in poco meno di un'ora, giusto il tempo in cui i Tad si erano riposati. Alla batteria c'era Dan Peters dei Mudhoney.\nPubblicazione.\nUna seconda edizione del singolo venne pubblicata nel 1992 per promuovere l'album \"Incesticide\".\nVideo musicale.\nIl videoclip venne girato da Kevin Kerslake nel marzo 1993 nel garage della casa di Cobain a Seattle. All'inizio si vede Frances Bean Cobain, figlia di Kurt che all'epoca non aveva ancora compiuto un anno, ballare sull'introduzione del basso. Questo video venne in parte censurato da MTV perch\u00e9 affissi alle pareti del garage c'erano dei poster pubblicitari di note marche."}
{"id": "2799047", "revid": "486946", "url": "https://it.wikipedia.org/wiki?curid=2799047", "title": "Yogishvara", "text": ""}
{"id": "2799049", "revid": "1442080", "url": "https://it.wikipedia.org/wiki?curid=2799049", "title": "Graveur g\u00e9n\u00e9ral des monnaies", "text": "In Francia, il Graveur g\u00e9n\u00e9ral des monnaies (Incisore generale) dirigeva il servizio di incisione e la creazione dei principali strumenti monetari, quali punzoni, conii per la fabbricazione delle monete, medaglie, punzoni e dei bicorni di garanzia.\nPer descrivere questa funzione in passato, si pu\u00f2 riprendere quanto scrive D\u00e9sir\u00e9-Albert Barre al suo collega di Torino nel 1864:\nAll'epoca in cui la coniazione delle monete era fatta in molte zecche, a Parigi e nelle province, il \"Graveur G\u00e9n\u00e9ral\" aveva l'incarico di creare il disegno originale delle monete e delle matrici necessarie per realizzare i conii che permettevano di battere le monete. Egli inviava queste matrici agli incisori di ogni zecca periferica.\n\u00c8 stato Enrico II che ha istituito questa figura nel 1547, il suo primo anno di regno. Il primo a ricoprire questo incarico \u00e8 stato Marc B\u00e9chot.\nLa figura \u00e8 stata soppressa il 1\u00ba marzo 2001, ed \u00e8 stata sostituita dallo Chef du Service de la gravure."}
{"id": "2799050", "revid": "29941620", "url": "https://it.wikipedia.org/wiki?curid=2799050", "title": "Gananatha", "text": ""}
{"id": "2799053", "revid": "181541", "url": "https://it.wikipedia.org/wiki?curid=2799053", "title": "Reattore nucleare EPR", "text": ""}
{"id": "2799055", "revid": "29941639", "url": "https://it.wikipedia.org/wiki?curid=2799055", "title": "Bala Gajanana", "text": ""}
{"id": "2799056", "revid": "29941654", "url": "https://it.wikipedia.org/wiki?curid=2799056", "title": "Bala Ganesha", "text": ""}
{"id": "2799059", "revid": "29941673", "url": "https://it.wikipedia.org/wiki?curid=2799059", "title": "Gananayaka", "text": ""}
{"id": "2799060", "revid": "29941683", "url": "https://it.wikipedia.org/wiki?curid=2799060", "title": "Omkaresha", "text": ""}
{"id": "2799063", "revid": "29941692", "url": "https://it.wikipedia.org/wiki?curid=2799063", "title": "Omkareshvara", "text": ""}
{"id": "2799065", "revid": "124374157", "url": "https://it.wikipedia.org/wiki?curid=2799065", "title": "Gloria/Aria di lei", "text": "Gloria/Aria di lei \u00e8 un 45 giri del cantautore torinese Umberto Tozzi, pubblicato dalla CGD nel 1979.\nGloria.\nLa canzone \u00e8 stata tratta dall'album omonimo del 1979. Sia il testo che la musica sono state scritte dallo stesso Tozzi e da Giancarlo Bigazzi. Ottenne un enorme successo in tutta Europa, soprattutto in Italia (seconda posizione), Belgio (quinta posizione), Francia e Spagna (prima posizione) e Svizzera (prima posizione per quattro settimane); venne premiata con sette dischi di platino per un totale di circa 700.000 copie.\nIn Austria arriv\u00f2 alla quarta posizione e in Germania in ottava.\nIl testo italiano \u00e8 articolato sulla doppia valenza semantica del titolo, inteso sia come sostantivo, sia come nome di donna:\nL'esplosivo ritornello, interpretato magistralmente dall'interprete risulta ancora oggi molto coinvolgente:\nViceversa sono la struttura melodica e l'arrangiamento che rendono questa canzone una delle pi\u00f9 conosciute tra quelle italiane del secolo. Il valore del pezzo viene riconosciuto anche negli ambienti della musica colta. Famoso \u00e8 l'aneddoto dell'allora critico di musica del \"Corriere della Sera\" Mario Luzzatto Fegiz, che raccont\u00f2 di come il grande direttore d'orchestra Von Karajan interruppe un'intervista per ascoltare Tozzi alla radio. E successivamente fu la London Symphony Orchestra a concedere a \"Gloria\" l'onore di una trasposizione sinfonica di grande effetto che il cantautore inserir\u00e0 nel 1987 nella raccolta \"...minuti di un'eternit\u00e0\".\nCover e successo internazionale.\n\"Gloria\" \u00e8 una delle canzoni in lingua italiana pi\u00f9 famose e vendute nella storia della musica, oggetto di numerose cover e rivisitazioni nel corso del tempo.\nLa cover di Laura Branigan.\nNel 1982 ne \u00e8 stata realizzata una celebre versione da Laura Branigan che raggiunse la seconda posizione nella Billboard Hot 100. Il brano fu cantato in inglese dalla Branigan, con testo curato da Trevor Stanley Veitch, che otterr\u00e0 anche il primo posto nella classifica dei singoli americana \"Cash Box\", nel 1983. Risultato prestigioso, riuscito solo ad un altro italiano: Domenico Modugno con \"Nel blu dipinto di blu\".\nAltre cover.\n\"Gloria\" \u00e8 stata cantata in spagnolo dallo stesso Umberto Tozzi con il testo curato da Oscar Basilio G\u00f3mez Diaz, mentre la cantante Sheila interpret\u00f2 nel 1982 \"Glori Gloria\", la versione in francese curata da Claude Carr\u00e8re e Jean Schmitt.\nLena Valaitis (1982) e Tanja Lasch (2011) interpretarono la versione in tedesco curata da Michael Kunze.\nUna versione in olandese fu cantata da Jo Vally nel 2012.\nCon testo in svedese di Ingela Forsman \u00e8 stata interpretata, nel 1983, da Carola H\u00e4ggkvist (album \"Stranger\").\nTra gli interpreti italiani si segnalano i Ricchi e Poveri e Fiorello che la incisero nel 1992 e Marco Masini nell'album \"Tozzi Masini\" del 2006.\nVersioni strumentali del brano furono interpretate assieme alle loro orchestre da Paul Mauriat (1979) e da Franck Pourcel (1980).\nNel 1990 i Florence 99 ne eseguirono una cover in chiave hard rock, con testo in inglese.\nIl 9 luglio 2021 esce la cover di \"Gloria\" cantata da Angel Olsen. La cover, nella versione di Laura Branigan, fa parte dell'EP \"Aisles\" in uscita il 20 agosto 2021.\nGloria nella cultura di massa.\nCinema.\nNella versione originale di Umberto Tozzi, Gloria appare in:\nNella versione di Laura Branigan, appare nei seguenti film:\nTelevisione.\nNella versione di Laura Branigan, Gloria appare nelle seguenti serie TV:\nVideogiochi.\nNella versione di Laura Branigan, Gloria appare nei seguenti videogiochi:\nAria di lei.\nQuesta canzone \u00e8 inedita su LP; anch'essa \u00e8 scritta sia per il testo che per la musica da Tozzi e da Giancarlo Bigazzi.\n\u00c8 stata inserita successivamente in una raccolta \"Nell'aria c'\u00e8\", versione digitale dell'album \"Hurrah\" del 1984.\nTracce.\nLato A\nLato B"}
{"id": "2799066", "revid": "29941704", "url": "https://it.wikipedia.org/wiki?curid=2799066", "title": "Gajavadana", "text": ""}
{"id": "2799067", "revid": "29941713", "url": "https://it.wikipedia.org/wiki?curid=2799067", "title": "Gajanana", "text": ""}
{"id": "2799068", "revid": "1776051", "url": "https://it.wikipedia.org/wiki?curid=2799068", "title": "Minister Blizzard", "text": "Minister Blizzard \u00e8 un criminale con poteri basati sul ghiaccio che si batt\u00e9 contro Wonder Woman.\nBiografia del personaggio.\nIl Professor Chemico dell'Holliday College cre\u00f2 una macchina per il cambiamento del clima. La cre\u00f2 per convertire il Polo Nord in un'area fertile sulla quale poter coltivare. La regina Snowmina di Iceberglandia venne a sapere della creazione di tale macchina e temette che avrebbe sciolto la sua terra e i suoi abitanti. Il suo consigliere, il Primo Ministro Blizzard, la convinse a rubarla.\nBlizzard rub\u00f2 la macchina per il cambio del clima da Chemico e le Hollidays Girls, intrappolandole in un blocco di ghiaccio. Mentre Wonder Woman salvava le ragazze, Blizzard cre\u00f2 un enorme ghiacciaio per minacciare New York.Quando Snowmina scopr\u00ec il suo piano, Blizzard la cattur\u00f2. Mand\u00f2 poi il ghiacciaio verso la citt\u00e0 utilizzando le Holliday Girls come ostaggi per prevenire un eventuale contrattacco. Wonder Woman riusc\u00ec a fermarlo. Quindi, l'amazzone fece pace con la regina Snowmina, mentre Blizzard veniva messo sotto custodia (\"Wonder Woman\" n. 29).\nComparve poi in \"Wonder Woman\" n. 162. Mentre camminava per Manhattan con Steve Trevor, improvvisamente Wonder Woman scopr\u00ec che la citt\u00e0 era stata congelata da una macchina creata da Blizzard. Questi cattur\u00f2 Wonder Woman con il suo stesso lazzo e cominci\u00f2 il suo piano di conquistare l'intera isola di Manhattan. Wonder Woman riusc\u00ec a creare un diversivo e fece lasciare a Blizzard la presa del suo lasso. L'eroina riusc\u00ec a scappare, salv\u00f2 Steve, e distrusse le forze di Blizzard.\nCold Warriors.\nSuccessivamente Minister Blizzard si un\u00ec ad un gruppo di criminali con poteri basati sul freddo ed il ghiaccio. Minister Blizzard, Icicle, e Capitan Cold si unirono insieme per tentare un'incursione in una piccola nazione sud africana. Creando una piccola \"Era di Ghiaccio\" in Ecuador, i tre distrassero la Justice League abbastanza a lungo da permettere una diffusione di crimine di massa a Gotham City. La cattura dei tre criminali dalle controparti di Tera-1 di Wonder Woman, Flash, Freccia Verde, e Black Canary non fin\u00ec nel tentativo di fermare i guai in Ecuador, portandoli a svelare il vero cervello dietro i tre criminali: il Ladro di Ombre (\"Justice League of America\" n. 139).\nInfine, lui, Mr. Freeze, Capitan Cold, Killer Frost, Cryonic Man, Icicle, Polar Lord (conterraneo di Polar Boy) e Snowman (un nemico di Batman pre-Crisi), si unirono per formare i Cold Warriors. Il gruppo tent\u00f2 di impadronirsi di una piccola nazione sud africana, ma furono sconfitti dalla Justice League.\nPoteri e abilit\u00e0.\nMinister Blizzard utilizza una macchina per il cambio del clima ed una pistola a raggio congelante per il controllo del ghiaccio e della neve."}
{"id": "2799069", "revid": "29941730", "url": "https://it.wikipedia.org/wiki?curid=2799069", "title": "Vinayaka", "text": ""}
{"id": "2799070", "revid": "29941736", "url": "https://it.wikipedia.org/wiki?curid=2799070", "title": "Vighneshvara", "text": ""}
{"id": "2799071", "revid": "29941744", "url": "https://it.wikipedia.org/wiki?curid=2799071", "title": "Vighna Vinashaka", "text": ""}
{"id": "2799072", "revid": "29941753", "url": "https://it.wikipedia.org/wiki?curid=2799072", "title": "Vishvadhara", "text": ""}
{"id": "2799074", "revid": "767487", "url": "https://it.wikipedia.org/wiki?curid=2799074", "title": "Jane Eyre (film 1921)", "text": "Jane Eyre \u00e8 un film del 1921 diretto da Hugo Ballin. Nona versione del romanzo omonimo di Charlotte Bront\u00eb, \u00e8 interpretato da Mabel Ballin (moglie del regista) e da Norman Trevor nel ruolo di Rochester.\nTrama.\nJane Eyre, dopo una dura infanzia passata da parenti che non la amano, diventa insegnante e trova lavoro presso una ricca famiglia. La sua acuta intelligenza provocher\u00e0 l'interesse del suo datore di lavoro, Rochester, che la chieder\u00e0 in moglie. Ma l'uomo \u00e8 gi\u00e0 - infelicemente - legato a un'altra donna, una moglie pazza che non vuole lasciarlo. La tragedia si consuma quando la moglie dar\u00e0 fuoco alla loro residenza, morendo nel rogo. Rochester perde la vista e Jane, che l'aveva lasciato dopo aver scoperto che era gi\u00e0 sposato, ritorna da lui.\nProduzione.\nIl film fu prodotto da Hugo Ballin per la sua compagnia, la Hugo Ballin Productions.\nDistribuzione.\nDistribuito dalla W.W. Hodkinson, il film usc\u00ec nelle sale cinematografiche USA il 6 novembre 1921."}
{"id": "2799075", "revid": "29941772", "url": "https://it.wikipedia.org/wiki?curid=2799075", "title": "Jagadoddhara", "text": ""}
{"id": "2799077", "revid": "29941788", "url": "https://it.wikipedia.org/wiki?curid=2799077", "title": "Vishvanatha", "text": ""}
{"id": "2799078", "revid": "767487", "url": "https://it.wikipedia.org/wiki?curid=2799078", "title": "Nevio (album)", "text": "Nevio' \u00e8 l'eponimo titolo dell'album di debutto del cantautore pop tedesco di origini italiane Nevio, pubblicato il 16 febbraio 2007 dall'etichetta discografica Polydor.\nDall'album, prodotto da Frank Peterson e Thorsten Br\u00f6tzmann, sono stati estratti i singoli \"Amore per sempre\" e \"Run Away\".\nNell'ottobre del 2007 l'album \u00e8 stato ripubblicato in versione speciale con il sottotitolo \"Viva la musica\", promosso dal singoli \"Firenze / Giulia\", inserito nella nuova versione dell'album."}
{"id": "2799081", "revid": "29941822", "url": "https://it.wikipedia.org/wiki?curid=2799081", "title": "Mushika Vahana", "text": ""}
{"id": "2799083", "revid": "29941833", "url": "https://it.wikipedia.org/wiki?curid=2799083", "title": "Lambodhara", "text": ""}
{"id": "2799085", "revid": "29941848", "url": "https://it.wikipedia.org/wiki?curid=2799085", "title": "Vakratunda", "text": ""}
{"id": "2799087", "revid": "29941858", "url": "https://it.wikipedia.org/wiki?curid=2799087", "title": "Ekadanta", "text": ""}
{"id": "2799088", "revid": "29941869", "url": "https://it.wikipedia.org/wiki?curid=2799088", "title": "Shupakarna", "text": ""}
{"id": "2799091", "revid": "486946", "url": "https://it.wikipedia.org/wiki?curid=2799091", "title": "Anjaneya", "text": ""}
{"id": "2799093", "revid": "36426", "url": "https://it.wikipedia.org/wiki?curid=2799093", "title": "Cristo morto sostenuto da due angeli", "text": ""}
{"id": "2799096", "revid": "640277", "url": "https://it.wikipedia.org/wiki?curid=2799096", "title": "Abjahasta", "text": ""}
{"id": "2799098", "revid": "36426", "url": "https://it.wikipedia.org/wiki?curid=2799098", "title": "Cristo in piet\u00e0 sorretto da due angeli (Marco Palmezzano)", "text": ""}
{"id": "2799100", "revid": "33921", "url": "https://it.wikipedia.org/wiki?curid=2799100", "title": "The Complete Birth of the Cool", "text": ""}
{"id": "2799102", "revid": "36426", "url": "https://it.wikipedia.org/wiki?curid=2799102", "title": "Crocefissione (Picasso)", "text": ""}
{"id": "2799104", "revid": "640277", "url": "https://it.wikipedia.org/wiki?curid=2799104", "title": "Chagaratha", "text": ""}
{"id": "2799105", "revid": "640277", "url": "https://it.wikipedia.org/wiki?curid=2799105", "title": "Dhumateku", "text": ""}
{"id": "2799107", "revid": "640277", "url": "https://it.wikipedia.org/wiki?curid=2799107", "title": "Dvijnman", "text": ""}
{"id": "2799110", "revid": "287204", "url": "https://it.wikipedia.org/wiki?curid=2799110", "title": "Betty Loh Ti", "text": "Biografia.\nNata a Shanghai con il nome di Xi Zhongyi (cinese semplificato: \u595a\u91cd\u4eea; cinese tradizionale: \u595a\u91cd\u5100; pinyin: X\u012b Zh\u00f2ngy\u00ed), \u00e8 stata cresciuta dalla nonna materna in seguito alla morte del padre. Nel 1949, in seguito alla conquista della Cina da parte del PCC, Betty si trasfer\u00ec con la famiglia ad Hong Kong.\nDiede avvio alla sua carriera cinematografica nel 1952, e durante la sua breve ma intensa vita recit\u00f2 in 44 film. Durante tutta la sua carriera, fu scritturata da tre compagnie cinematografiche, la \"Great Wall Film Production Limited\" (1953\u20131958), lo \"Studio Shaw (Hong Kong) Limited\" (1958\u20131964) e la \"Motion Picture and General Investments Limited\" (1964\u20131968).\nNel 1962 spos\u00f2 l'attore Peter Chen Ho, ed anche il fratello Kelly Lei Chen era attore scritturato con la compagnia MP&amp;GI. Le cause della morte di Betty sono ancora incerte, sebbene prevalga l'ipotesi di suicidio.\nPrincipali film.\n\"The Enchanting Shadow\".\nNel 1960, \"The Enchanting Shadow\" (\u5029\u5973\u5e7d\u9b42, \"L'ombra incantevole\") fu il primo film cinese a colori ad essere trasmesso in un festival cinematografico internazionale. Nello specifico, esso fu visualizzato al Festival di Cannes dello stesso anno, dove ricevette un'accoglienza entusiasta e Betty fu lodata come la \"star pi\u00f9 bella dell'est\".\n\"Il sogno della camera rossa\".\nNel 1962, Betty interpret\u00f2 il ruolo di Lin Daiyu nel film tratto dal romanzo \"Il sogno della camera rossa\", attribuito (almeno per quanto riguarda i primi 80 capitoli) allo scrittore Cao Xueqin di epoca Qing. L'opera fu bene accolta dal pubblico, sebbene non possa dirsi la stessa cosa per quanto riguarda la critica.\n\"The Love Eterne\".\nNel 1963, Betty vinse il premio come \"Migliore Attrice\" ai \"Golden Horse Awards\" di Taiwan, grazie al ruolo interpretato nel blockbuster \"The Love Eterne\", film che ebbe tale successo da superare un record di vendite ai botteghini di tutto il sudest asiatico. Esso \u00e8 stato pi\u00f9 volte paragonato ad un \"Via col vento\" in versione cinese."}
{"id": "2799111", "revid": "640277", "url": "https://it.wikipedia.org/wiki?curid=2799111", "title": "Grihaspati", "text": ""}
{"id": "2799113", "revid": "640277", "url": "https://it.wikipedia.org/wiki?curid=2799113", "title": "Hutabhu", "text": ""}
{"id": "2799115", "revid": "640277", "url": "https://it.wikipedia.org/wiki?curid=2799115", "title": "Jataveda", "text": ""}
{"id": "2799116", "revid": "640277", "url": "https://it.wikipedia.org/wiki?curid=2799116", "title": "Pavaka", "text": ""}
{"id": "2799117", "revid": "640277", "url": "https://it.wikipedia.org/wiki?curid=2799117", "title": "Saptajihva", "text": ""}
{"id": "2799119", "revid": "640277", "url": "https://it.wikipedia.org/wiki?curid=2799119", "title": "Tomaradhara", "text": ""}
{"id": "2799121", "revid": "640277", "url": "https://it.wikipedia.org/wiki?curid=2799121", "title": "Vahni", "text": ""}
{"id": "2799123", "revid": "640277", "url": "https://it.wikipedia.org/wiki?curid=2799123", "title": "Vaishvanara", "text": ""}
{"id": "2799125", "revid": "339392", "url": "https://it.wikipedia.org/wiki?curid=2799125", "title": "Ved\u0101nta-Mimamsa", "text": ""}
{"id": "2799127", "revid": "339392", "url": "https://it.wikipedia.org/wiki?curid=2799127", "title": "Uttara-Mimamsa", "text": ""}
{"id": "2799128", "revid": "1305772", "url": "https://it.wikipedia.org/wiki?curid=2799128", "title": "Il male dell'anima", "text": "Il male dell'anima \u00e8 un saggio critico sull'epilessia scritto da Baroukh M. Assael e Giuliano Avanzini, pubblicato a Roma dagli Editori Laterza nel 1997 (ISBN 88-420-5259-0).\nDescrizione.\nCon particolare riferimento al contesto storico dell'Ottocento e del Novecento, vi sono diverse accezioni culturali e interpretazioni scientifiche assunte dal fenomeno epilettico.\nSecondo la definizione di Assael e Avanzini, l'epilessia non dovrebbe essere considerata esclusivamente una malattia al pari di analoghe manifestazioni patologiche (quali disturbi prettamente fisici o afferenti la sfera psichica), quanto un'autentica \"categoria sindromica\" per la sua spiccata tendenza ad investire ambiti non strettamente fisici ma correlati all'impalcatura psicologica dell'individuo.\nL'epilessia diverrebbe quindi, secondo questa teoria, \"il male dell'anima\" poich\u00e9 in grado di corrodere intimamente l'interiorit\u00e0 dell'individuo, conducendolo ad una progressiva labilit\u00e0 psicofisica e gettandolo in una condizione esistenziale di prostrante insicurezza costantemente attentata dall'imprevedibilit\u00e0 di \"raptus\" repentini.\nPartendo da questa considerazione, le diverse declinazioni culturali assunte, sulla base della contestualizzazione storica, dal \"fenomeno epilettico\", sono oggetto di studi approfonditi ma anche di controverse interpretazioni (si pensi a quando nel Medioevo il malato epilettico veniva relegato ai margini della societ\u00e0 perch\u00e9 ritenuto affetto da possessione diabolica), esaminando soprattutto le proteiformi implicazioni che assume la sindrome nel contesto novecentesco.\nNella prima met\u00e0 del Novecento addirittura le crisi epilettiche vengono confuse con generiche manifestazioni di tipo isterico, poich\u00e9 lo scarso interesse per lo studio di questa malattia non spinge ad analisi approfondite ed accurate sulla specificit\u00e0 della sintomatologia in esame.\nSuccessivamente invece, non solo si giunge ad una totale separazione delle due manifestazioni patologiche, ma si passa alla distinzione sistematica delle varie tipologie (acquisite o congenite) che caratterizzano il fenomeno epilettico: vengono individuati con precisione i \"focus epilettogeni\" che generano le crisi convulsive e, gradualmente, si passa alla sperimentazione di tecniche e strumenti farmaceutici atti ad inibire aree cerebrali potenzialmente dannose.\nL'accuratezza metodica degli studi della seconda met\u00e0 del Novecento non solo conduce ad una maggiore conoscenza della complessit\u00e0 problematica del \"morbus\" epilettico, ma indirizza anche verso l'attuazione di strategie terapeutiche via via pi\u00f9 efficienti, tenendo sempre in considerazione il legame stretto che la patologia epilettica manifesta con la sfera psichica dell'individuo, il quale sperimenta quotidianamente, attraverso l'accesso ad una dimensione che sfugge totalmente alla coercizione del controllo razionale, la difficolt\u00e0 di conciliare, in un sano equilibrio stabile, tensioni fisiche e slanci emotivi.\nIndice del libro.\nINTRODUZIONE (di \"Giorgio Cosmacini\") e PREFAZIONE\nPARTE PRIMA - L'epilessia come modello della degenerazione (di \"Baroukh M. Assael\")&lt;br&gt;\nI. L'epilessia nella cultura dell'Ottocento - II. L'Ottocento e il mutamento delle conoscenze sull'epilessia - III. L'epilessia nella dottrina della degenerazione - IV. L'epilettico, prototipo del proteo degenerativo del Tonnini - V. Il programma scientifico della \"Rivista Sperimentale di Freniatria e di Medicina Legale\" - VI. L'atteggiamento sociale di fronte al folle e all'epilettico - VII. L'epilessia nel grande progetto di rigenerazione umana - VIII. Epilessia e isteria. Un divorzio tardivo? - IX. L'epilettico di Cesare Lombroso, tra follia, genio e crimine - X. Freud e dopo\nPARTE SECONDA - L'epilessia come espressione di disfunzione cerebrale (di\" Giuliano Avanzini\")&lt;br&gt;\nI. L'enigma della funzione del cervello: animisti e iatromeccanici - II. La rana di Galvani e la pila di Volta - III. Olisti e localizzazionisti: il cervello come struttura operativa unitaria o insieme di strutture funzionalmente specializzate - IV. John Hughlings Jackson: sintesi e anticipazioni - V. Segnali dal cervello: la scarica epilettica rivelata - VI. Fondazione della clinica delle epilessie su base biologica - VII. Meccanismi di generazione di segnali normali e patologici e loro trasmissione nel sistema nervoso centrale\nPARTE TERZA - Cause e rimedi (di \"Giuliano Avanzini\")&lt;br&gt;\nI. Le cause dell'epilessia: da Tissot a Jackson ai giorni nostri - II. L'epilessia idiopatica - III. La cura\nEPILOGO"}
{"id": "2799129", "revid": "339392", "url": "https://it.wikipedia.org/wiki?curid=2799129", "title": "Brahma-Mimamsa", "text": ""}
{"id": "2799130", "revid": "339392", "url": "https://it.wikipedia.org/wiki?curid=2799130", "title": "Fine dei Veda", "text": ""}
{"id": "2799136", "revid": "1613689", "url": "https://it.wikipedia.org/wiki?curid=2799136", "title": "Cristo morto sorretto da due angeli (Giovanni Bellini Berlino)", "text": "Il Cristo morto sorretto da due angeli \u00e8 un dipinto tempera su tavola (83x68 cm) di Giovanni Bellini, databile al 1465-1470 circa e conservata nella Gem\u00e4ldegalerie di Berlino.\nDescrizione e stile.\nGes\u00f9 morto, con le ferite della Passione ben visibili, \u00e8 mollemente adagiato su un sudario di colore vermiglio, sorretto da due angioletti pensierosi. Straordinaria \u00e8 la resa anatomica del corpo di Cristo, che si distacca anche nella posa dall'iconografia di origine bizantina che dominava ancora a Venezia, con il perizoma bianco in cui il chiaroscuro raggiunge effetti scultorei particolarmente marcati. Dettagli di acuto realismo sono le scie di sangue, che sulle mani hanno l'inclinazione che durante la crocifissione era il basso, e sul costato proseguono fin sul perizoma. Notevole \u00e8 anche la resa fisiognomica degli angeli, cos\u00ec caratterizzati, come due fanciulli dell'aristocrazia veneta.\nStilisticamente l'opera si contraddistingue per una brillantezza nei colori e un segno energico e drammatico che sono affini alle caratteristiche del \"Polittico di San Vincenzo Ferrer\", prima opera della maturit\u00e0 dell'artista databile a dopo il 1464."}
{"id": "2799137", "revid": "767487", "url": "https://it.wikipedia.org/wiki?curid=2799137", "title": "Due (Nevio)", "text": "Due \u00e8 il secondo album del cantautore pop tedesco di origini italiane Nevio, pubblicato il 19 settembre 2008 dall'etichetta discografica Polydor.\nL'album contiene collaborazioni con gli artisti internazionali Sally Cooper, Gabriella Cilmi e Giorgia, \u00e8 stato promosso dai singoli \"Sento\" e \"Non ti aspettavo (Libert\u00e0)\" ma ha ottenuto minor successo in classifica rispetto al disco precedente."}
{"id": "2799138", "revid": "1543377", "url": "https://it.wikipedia.org/wiki?curid=2799138", "title": "Alcool furfurilico", "text": "L'alcool furfurilico (noto anche con il nome di 2-furilmetanolo o 2-furancarbinolo) \u00e8 un alcool contenente un anello furanico recante con un gruppo idrossimetilico.\nA temperatura ambiente \u00e8 un liquido chiaro color ambra. Forma miscele instabili con acqua. \u00c8 stato usato come propellente ipergolico per i razzi.\nSintesi.\nL'alcool furfurilico \u00e8 prodotto industrialmente mediante idrogenazione del furfurale, che \u00e8 tipicamente prodotto da biomassa di scarto come pannocchie o bagasse di canna da zucchero. Come tale pu\u00f2 essere considerato un prodotto chimico verde.\nReazioni.\nSubisce molte reazioni tra cui addizioni di Diels-Alder ad alcheni e alchini elettrofili. L'idrossimetilazione d\u00e0 l'1,5-bis(idrossimetil)furano. L'idrolisi fornisce acido levulinico. Dopo il trattamento con acidi, calore e/o catalizzatori, l'alcool furfurilico pu\u00f2 essere fatto polimerizzare in una resina. L'idrogenazione dell'alcool furfurilico pu\u00f2 procedere alla somministrazione di derivati idrossimetilici di tetraidrofurano e 1,5-pentandiolo. \u00c8 stata inoltre segnalata la reazione di eterificazione dell'alcool furfurilico con un alogenuro alchilico o arilico (ad esempio benzil cloruro) nel sistema trifase liquido-liquido-liquido con l'aiuto di un catalizzatore a trasferimento di fase.\nApplicazioni.\nL'uso principale dell'alcol furfurilico \u00e8 come monomero per la sintesi delle resine furaniche. Questi polimeri sono utilizzati in compositi a matrice polimerica termoindurente, cementi, adesivi, rivestimenti e resine da colata/fonderia. La polimerizzazione comporta una policondensazione catalizzata da acidi, che di solito d\u00e0 un prodotto reticolato nero.\nUsi artigianali.\nL'alcol furfurilico \u00e8 stato utilizzato nella missilistica come properellente ipergolico con acido nitrico fumante bianco o rosso come ossidante. L'uso di ipergolici evita la necessit\u00e0 di un accenditore. Alla fine del 2012, Spectra, un motore a razzo a propellente liquido che utilizzava acido nitrico fumante bianco come ossidante per l'alcol furfurilico \u00e8 stato testato dai Copenhagen Suborbitals.\nA causa del suo basso peso molecolare, l'alcol furfurilico pu\u00f2 impregnare le cellule del legno, dove pu\u00f2 essere polimerizzato e unito al legno mediante calore, radiazione e/o catalizzatori o reagenti aggiuntivi. Il legno trattato maggiore resistenza all'umidit\u00e0, durezza, decomposizione e alla resistenza agli insetti; i catalizzatori possono includere cloruro di zinco, acido citrico e formico, nonch\u00e9 borati.\nSicurezza.\nLa dose letale media per l'alcol furfurilico varia da 160 a 400 mg/kg (topo o coniglio, orale)."}
{"id": "2799140", "revid": "104485", "url": "https://it.wikipedia.org/wiki?curid=2799140", "title": "Scannabue", "text": "Scannabue (\"Scanab\u00f3\" in dialetto cremasco) \u00e8 una frazione del comune lombardo di Palazzo Pignano.\nStoria.\nLa localit\u00e0 \u00e8 un piccolo borgo agricolo di antica origine, appartenente al territorio cremasco.\nIn et\u00e0 napoleonica (1810-16) furono aggregati a Scannabue i comuni di Cassine Capri, Cassine Gandini e Palazzo, che recuperarono l'autonomia con la costituzione del Regno Lombardo-Veneto.\nAll'Unit\u00e0 d'Italia (1861) il comune contava 707 abitanti. Nel 1929 Scannabue venne aggregata al comune di Palazzo Pignano."}
{"id": "2799143", "revid": "767487", "url": "https://it.wikipedia.org/wiki?curid=2799143", "title": "Jane Eyre (film 1914 Crane)", "text": "Jane Eyre \u00e8 un cortometraggio muto del 1914 diretto da Frank Hall Crane dal romanzo omonimo di Charlotte Bront\u00eb. Nel luglio dello stesso anno, usc\u00ec un \"Jane Eyre\" diretto da Martin Faust, nel cui cast compaiono nei ruoli principali Alberta Roy e John Charles.\nHall Crane aveva interpretato Lord Rochester nel primo adattamento cinematografico, un \"Jane Eyre\" del 1910 diretto da Theodore Marston.\nTerza versione del romanzo della Bront\u00eb, il film \u00e8 interpretato da Ethel Grandin e da Irving Cummings nel ruolo di Rochester. Gli altri interpreti erano John McCabe, Miss Burke, Mrs. Hempstone, Lois Alexander, Marie Hazelton, Margery Wilson. Il film fu il debutto sullo schermo per la diciassettenne Margery Wilson che, in seguito, si specializz\u00f2 in ruoli western, diventando anche produttrice e regista.\nTrama.\nJane Eyre, dopo una dura infanzia passata da parenti che non la amano, diventa insegnante e trova lavoro presso una ricca famiglia. La sua acuta intelligenza provocher\u00e0 l'interesse del suo datore di lavoro, Rochester, che la chieder\u00e0 in moglie. Ma l'uomo \u00e8 gi\u00e0 - infelicemente - legato a un'altra donna, una moglie pazza che non vuole lasciarlo. La tragedia si consuma quando la moglie dar\u00e0 fuoco alla loro residenza, morendo nel rogo. Rochester perde la vista e Jane ritorna da lui.\nProduzione.\nProdotto dall'Independent Moving Pictures Co. of America (IMP)\nDistribuzione.\nUscito negli Stati Uniti il 9 febbraio 1914, il film - un cortometraggio in due bobine - fu distribuito dalla Universal Film Manufacturing Company, Incorporated."}
{"id": "2799149", "revid": "1363832", "url": "https://it.wikipedia.org/wiki?curid=2799149", "title": "Specimen", "text": "Specimen \u00e8 un sostantivo latino con cui si indica un campione di materia da utilizzare per prove di laboratorio ovvero con il significato di modello o esempio.\nIl termine \u00e8 entrato nel linguaggio comune con la locuzione \"Specimen di firma\" per definire la firma che normalmente viene depositata in Banca all'atto della stipula di un contratto di conto corrente. Tale facsimile di firma viene quindi utilizzato dagli operatori bancari per verificare l'autenticit\u00e0 della firma posta sugli assegni o su altri ordini di pagamento presentati all'incasso.\nBiologia.\nUno specimen da laboratorio \u00e8 un singolo animale, una parte di animale, una pianta, una parte di una pianta, o un microorganismo, usato come campione per studiare le propriet\u00e0 dell'intera popolazione di quella specie o sottospecie. Quando viene definita una tassonomia, questa \u00e8 tipicamente basata sullo studio di un singolo specimen, a cui ci si riferisce con il termine di Olotipo.\nLaboratorio medico.\n\u00c8 un campione di materia prelevato da un paziente, pi\u00f9 frequentemente sangue, urina o sperma.\nGeologia.\n\u00c8 una porzione di roccia o di minerale.\nTipografia.\nUn type specimen \u00e8 una pubblicazione che mostra i glifi disponibili per un tipo di carattere, incluse variazioni utilizzate per legature e decorazioni speciali.\nNel riconoscimento della scrittura, analisi calligrafica forense e verifica della firma, il termine \"sample\" si riferisce ad uno specimen di testo scritto a mano.\nFinanza.\nLe banche centrali trasmettono i cosiddetti specimen banknote (o \"specimen\") alle altre Banche prima di emettere nuove banconote. Per evitare il suo utilizzo come moneta di valore legale, la banconota \u00e8 perforata o punzonata, le viene assegnato il numero seriale 9999999999 (tutti nove) o 0000000000 (tutti zero) o viene sovrascritta con la parola \"Specimen\" o \"Cancellata\" in diverse lingue. In italiano si dice anche facsimile."}
{"id": "2799152", "revid": "29942405", "url": "https://it.wikipedia.org/wiki?curid=2799152", "title": "Il Dentone", "text": ""}
{"id": "2799153", "revid": "483570", "url": "https://it.wikipedia.org/wiki?curid=2799153", "title": "Credi a me", "text": ""}
{"id": "2799155", "revid": "30610", "url": "https://it.wikipedia.org/wiki?curid=2799155", "title": "Dentone", "text": ""}
{"id": "2799156", "revid": "2110845", "url": "https://it.wikipedia.org/wiki?curid=2799156", "title": "Giuliano Avanzini", "text": "Biografia.\nDopo la laurea, all'Universit\u00e0 degli Studi di Milano, in Medicina e Chirurgia nel 1961 e la specializzazione in Clinica delle Malattie nervose e mentali nel 1964, lavora alle Universit\u00e0 degli Studi di Parma e di Milano per poi spostarsi, nel 1968, all'Istituto Nazionale Neurologico \"Carlo Besta\" di Milano. Nel 1971 ottiene la cattedra in Clinica delle Malattie nervose e mentali. Dal 1983 \u00e8 primario del Servizio di Neurofisiologia Sperimentale ed Epilettologia e, dal 1992, del Servizio di Neurofisiopatologia; dal 2004 \u00e8 primario emerito.\nNella sua attivit\u00e0 di ricerca si \u00e8 occupato di fisiologia del sistema nervoso con particolare riguardo ai grandi sistemi sensitivi, al suo sviluppo e maturazione e alla rappresentazione cerebrale delle attivit\u00e0 musicali. Ha effettuato numerosi studi sull'epilessia con particolare riguardo ai fattori genetici e ai meccanismi cellulari e molecolari che la determinano.\nDal 1987 al 1990 \u00e8 stato presidente della \"Lega Italiana contro l'Epilessia\" dopo esserne stato segretario dal 1979 e dal 2001 al 2005 presidente della \"International League against Epilepsy\" dopo esserne stato vicepresidente dal 1993 al 1997 e tesoriere dal 1997 al 2001.\nOltre a pubblicazioni e libri di carattere specialistico, tra le sue opere sono comprese il libro \"Le epilessie\" ed il saggio critico argomentativo \"Il male dell'anima\", scritto in collaborazione con Baroukh Assael."}
{"id": "2799161", "revid": "394891", "url": "https://it.wikipedia.org/wiki?curid=2799161", "title": "Storia di una capinera (film 1943)", "text": ""}
{"id": "2799162", "revid": "29942537", "url": "https://it.wikipedia.org/wiki?curid=2799162", "title": "Il Pitocchetto", "text": ""}
{"id": "2799163", "revid": "29942545", "url": "https://it.wikipedia.org/wiki?curid=2799163", "title": "Giacomo Antonio Melchiorre Ceruti", "text": ""}
{"id": "2799174", "revid": "36426", "url": "https://it.wikipedia.org/wiki?curid=2799174", "title": "Pinacoteca Comunale (Rimini)", "text": ""}
{"id": "2799177", "revid": "36426", "url": "https://it.wikipedia.org/wiki?curid=2799177", "title": "Pinacoteca dell'Accademia dei Concordi", "text": ""}
{"id": "2799179", "revid": "36426", "url": "https://it.wikipedia.org/wiki?curid=2799179", "title": "Galleria di Palazzo Alberti", "text": ""}
{"id": "2799180", "revid": "123338904", "url": "https://it.wikipedia.org/wiki?curid=2799180", "title": "Amedeo Gordini", "text": "Biografia.\nTerzo figlio di Augusto e Lucia Patelli, mezzadri nel \"Podere Mandelli\" a Bazzano, Amedeo male si adatta al lavoro dei campi e appena ragazzo riesce a farsi assumere come garzone in un'officina di Bologna, apprendendo rapidamente i primi rudimenti della meccanica.\nNella seconda met\u00e0 dagli anni '10 trova lavoro nella filiale FIAT della citt\u00e0 felsinea, dove ha la fortuna di operare alle dipendenze di Edoardo Weber, dal quale impara tutti i segreti della messa a punto dei carburatori, a quel tempo l'apparato di maggiore difficolt\u00e0 nella taratura di un motore.\nNel 1920 si trasferisce a Milano per lavorare nel prestigioso reparto motori della Isotta Fraschini, anche qui con la fortuna di assistere uno dei grandi tecnici del motorismo italiano, Alfieri Maserati.\nNel 1922 \u00e8 ormai un tecnico valente, tanto che il concessionario mantovano della Isotta Fraschini e proprietario di una scuderia automobilistica, l'ing. Giacomo Moschini, lo ingaggia quale responsabile dell'officina. \u00c8 a Mantova che conosce un valente pilota motociclista, Tazio Nuvolari, speranzoso di gareggiare anche con le quattro ruote, per il quale prepara un bolide da record, impiantando un motore Hispano-Suiza su un autotelaio SCAT. \nDa quella prova di abilit\u00e0 meccanica, Nuvolari lo volle come suo meccanico personale per le competizioni, offrendo la possibilit\u00e0 a Gordini di farsi conoscere nel mondo delle corse automobilistiche e di apprendere i segreti dei motori di piccola cilindrata ad alte prestazioni prodotti dalla Chiribiri, con la cui scuderia Nuvolari corse nelle stagioni 1923 e 1924.\nNel 1925 Nuvolari ottiene un forte ingaggio dalla Bianchi per un suo impegno esclusivo nel campionato motociclistico e Gordini decide di trasferirsi a Parigi, dove viene immediatamente assunto dall'officina \"Duval e Cattaneo\", concessionaria Isotta Fraschini per la Francia, grazie alla sua precedente esperienza nella casa madre e a una lettera di presentazione di Enzo Ferrari. \nPassano pochi mesi e in societ\u00e0 con l'amico Arduino Cipriani apre un'officina in Rue de la R\u00e9publique. Tre anni dopo ottiene la cittadinanza francese e la FIAT gli affida una concessione di vendita dei propri modelli.\nNel 1934 assunse la direzione del reparto corse della casa automobilistica SIMCA, incarico che mantenne fino al 1950. Presso la SIMCA, per le sue abilit\u00e0 di preparatore, si guadagn\u00f2 il soprannome di \"Le Sorcier\" (\"il Mago\"), capace di operare vere e proprie metamorfosi sui motori di vetture di serie. Sotto le sue mani, anche le piccole \"Simca 5\" e \"Simca 8\" si trasformarono in bolidi da corsa per la 24 Ore di Le Mans. Dopo la seconda guerra mondiale, tutto sembrava possibile. Amedeo Gordini aveva delle grandi ambizioni: voleva costruire i \u201csuoi\u201d modelli e, mentre l'industria automobilistica francese si risollevava dal periodo postbellico, elabor\u00f2 alcune monoposto da gara utilizzando i componenti di Simca. La sua prima vera creazione vide la luce nel 1946 in un'officina di \"Boulevard Victor\", vicino alla Porte de Versailles, a Parigi. Nel 1947, la cilindrata pass\u00f2 a 1220 cc e, l'anno seguente, a 1430 cc. Ma la parentela con la \"Simca 8\" restava sempre intuibile al di l\u00e0 delle forme piacevolmente affusolate della vettura.\nNel 1950, prima edizione del Campionato mondiale: Amedeo Gordini si sent\u00ec pronto a lanciarsi in questa avventura con un monoblocco che riteneva all'altezza dei requisiti di Formula 1. Il regolamento limitava la cilindrata a 4500 cc senza compressore e a 1500 cc con compressore. Sul propulsore da 1430 cc, Gordini mont\u00f2 un compressore Wade monostadio da 10.000 giri al minuto, una volta e mezza il regime del motore.\nMa il motore Simca con l'albero a tre cuscinetti rivel\u00f2 tutte le sue debolezze quando venne sollecitato dalla sovralimentazione. Le valvole, in particolare, ressero a stento. Anche il telaio mancava della solidit\u00e0 necessaria, con la sua struttura a longheroni fini e le sospensioni anteriori di serie. Ma questi svantaggi si trasformarono in pregi quando si parl\u00f2 di peso: la Simca era l'auto pi\u00f9 leggera fra tutte le partecipanti al Gran Premio.\nEd \u00e8 anche uno dei rari modelli ambivalenti, utilizzato sia in Formula 1 che in Formula 2 (solo la HWM di Stirling Moss riusc\u00ec a fare altrettanto). Ma le vulnerabili Simca, nonostante tutto, seppero dare del filo da torcere alle avversarie e Robert Manzon conquist\u00f2 il quarto posto al Gran Premio di Francia.\nNel 1951, Amedeo Gordini mise a punto un nuovo motore che nulla pi\u00f9 aveva a che vedere con il gruppo Simca. Si trattava di un monoblocco con albero a cinque cuscinetti, valori di alesaggio e corsa esattamente \u201cquadri\u201d (78x78 mm) e doppio albero a camme in testa. Il telaio, ultraleggero, restava sostanzialmente invariato. Per tutto il 1951, Gordini si altern\u00f2 tra la Formula 1 e la Formula 2. I meccanici passavano giorno e notte a montare e smontare i compressori per adattare la vettura all'una o all'altra categoria. Uomini e auto arrivano sui circuiti esausti e mal preparati. Gordini, inoltre, si intestardiva a partecipare anche alla 24 Ore di Le Mans. Il bilancio della stagione fu fallimentare e Simca gli tolse il suo appoggio alla fine dell'anno. L'unica vittoria ottenuta in quel periodo dalla scuderia Simca-Gordini era stata al \"Gran Premio di Albi\", gara non valevole per il campionato, grazie a Maurice Trintignant.\nNell'inverno seguente, Gordini era sul lastrico, ma il \"Mago\", solitario e determinato, non si lasci\u00f2 scoraggiare e tir\u00f2 fuori un altro coniglio dal cilindro. Disegn\u00f2 un nuovo motore che rispondeva alle norme della Formula 2, categoria nella quale si sarebbe dovuto disputare il Campionato mondiale nel 1952 e 1953. Il sei cilindri da 2 litri era sempre un motore \u201cquadro\u201d (alesaggio x corsa: 75x75 mm) ed aveva un carter secco. Il vero asso nella manica della Gordini era il rapporto peso/potenza: 155 CV per 450\u00a0kg. Dopo una gara preliminare a Marsiglia, la prima tappa del Campionato mondiale si tenne in Svizzera. Il camion blu arriv\u00f2 sul circuito, per i giri di prova, con una sola vettura. Nel frattempo, a Parigi, i meccanici si affannavano a completare la seconda. Se si voleva arrivare in tempo a qualificarsi, per\u00f2, bisognava raggiungere la pista viaggiando su strada. Quando l'auto fu pronta, le misero una targa e Jean Behra si mise al volante della monoposto. Sfrecci\u00f2 nel traffico, attravers\u00f2 la Borgogna, la regione del Giura e finalmente arriv\u00f2 a Berna, appena in tempo per schierarsi alla partenza del Gran Premio di Svizzera, dove Behra si classific\u00f2 terzo. Nel giugno del 1952, al \"Gran Premio della Marne\", che si correva sul circuito di Reims, Jean Behra mise a segno un altro colpo: vinse davanti alle Ferrari 500 F2 di Farina e Ascari, considerate imbattibili.\nSfortunatamente, il risultato non contava per la classifica mondiale. Nel 1954, con il ritorno della Formula 1 e il passaggio alla cilindrata da 2,5 litri, Gordini svilupp\u00f2 una monoposto completamente nuova, moderna, ambiziosa, filante. Il motore era un otto cilindri abbinato a una trasmissione a cinque rapporti, con sospensioni a quattro ruote indipendenti. Gordini continu\u00f2 fino al termine della stagione 1956. Gett\u00f2 definitivamente la spugna dopo il \"Gran Premio di Napoli\" del 1957, dopo aver vinto l'edizione del '56 con il pilota francese Robert Manzon, abbandonando anche la 24 Ore di Le Mans, dove non mancava dal 1949, prima edizione del dopoguerra. I suoi migliori risultati in questa gara rimangono i piazzamenti in sesta posizione del 1953 e 1954.\nNel 1956, Amedeo Gordini, ombroso e timido, sognava una nuova rinascita. Incontr\u00f2 Pierre Dreyfus, amministratore delegato di Renault, colosso automobilistico di Stato francese a cui legher\u00e0 indissolubilmente il suo nome. La prima \"Dauphine Gordini\" fu del settembre 1957. Sar\u00e0 seguita dalle leggendarie \"R8 Gordini\" dal 1964 al 1970, e dalle \"R12 Gordini\" dal 1970 al 1974.\nIn quegli anni alla 24 Ore di Le Mans gareggiavano con successo anche le Alpine, spinte da motori \"Renault-Gordini\". Quando usc\u00ec di scena l'ultimo modello dello storico connubio sportivo, il \"Mago\" aveva 75 anni. Gordini si ritir\u00f2 in solitudine nella sua officina di Boulevard Victor e sognava ancora di meccanica. Porta il suo nome l\"'Usine Am\u00e9d\u00e9e Gordini\" a Viry-Ch\u00e2tillon. Nel corso della sua carriera venne decorato due volte con la Legion d'Onore per meriti sportivi e vent'anni dopo la sua morte, avvenuta il 25 maggio 1979, gli \u00e8 stata intitolata una piazza a Parigi nei pressi della Fiera, alla \"Porte de Versailles\". In quell'occasione Jean Tiberi, sindaco di Parigi, illustrandone le motivazioni, disse: \u00abPer molti anni ha rappresentato da solo, sulle piste di tutto il mondo, l'automobilismo francese\u00bb."}
{"id": "2799182", "revid": "110157", "url": "https://it.wikipedia.org/wiki?curid=2799182", "title": "The Day of the Robot", "text": "The Day of the Robot \u00e8 il terzo album in studio del chitarrista statunitense Buckethead, pubblicato il 30 aprile 1996 dalla Submeta Records.\nIl disco.\nConosciuto anche come l'album jungle di Buckethead a causa della partecipazione del \"beat scientist\" britannico DJ Ninj, collaboratore occasionale di Bill Laswell, il titolo del disco trae ispirazione da un episodio della serie televisiva \"L'uomo da sei milioni di dollari\" intitolato appunto \"Day of the Robot\".\nLe canzoni dell'album, specialmente \"Destroyer\" e \"Flying Guillotine\", vedono un impiego da parte di Buckethead di riff estremi richiamanti all'heavy metal alternati a repentini cambiamenti fino a raggiungere beats lenti."}
{"id": "2799184", "revid": "106456", "url": "https://it.wikipedia.org/wiki?curid=2799184", "title": "Parrocchia di Saint Andrew (Grenada)", "text": "La parrocchia di Saint Andrew si trova nella parte orientale dell'isola di Grenada, di cui \u00e8 la parrocchia pi\u00f9 estesa."}
{"id": "2799187", "revid": "287204", "url": "https://it.wikipedia.org/wiki?curid=2799187", "title": "Inaki Gaston", "text": ""}
{"id": "2799189", "revid": "62004", "url": "https://it.wikipedia.org/wiki?curid=2799189", "title": "7 Eleven", "text": ""}
{"id": "2799198", "revid": "247222", "url": "https://it.wikipedia.org/wiki?curid=2799198", "title": "Sterling Saint-Jacques", "text": ""}
{"id": "2799199", "revid": "1649933", "url": "https://it.wikipedia.org/wiki?curid=2799199", "title": "Parrocchia di Saint David (Grenada)", "text": "La parrocchia di Saint David si trova nella parte sud-orientale dell'isola di Grenada, ed \u00e8 l'unica priva di un capoluogo, motivo per cui \u00e8 anche chiamata \"The Virgin Parish\" (in italiano \"La parrocchia vergine\")."}
{"id": "2799203", "revid": "1543377", "url": "https://it.wikipedia.org/wiki?curid=2799203", "title": "Australian Championships 1965 - Singolare femminile", "text": "Margaret Court ha battuto in finale Maria Bueno che si \u00e8 ritirata sul 5-7 6-4 5-2."}
{"id": "2799204", "revid": "767487", "url": "https://it.wikipedia.org/wiki?curid=2799204", "title": "Jane Eyre (film 1914 Faust)", "text": "Jane Eyre \u00e8 un film muto del 1914 diretto da Martin Faust.\nQuarta versione del romanzo omonimo di Charlotte Bront\u00eb, \u00e8 interpretato da Alberta Roy e da John Charles nel ruolo di Rochester.\nNello stesso anno, in febbraio, era uscito un altro film dallo stesso titolo diretto da Frank Hall Crane che aveva come interpreti Ethel Grandin e da Irving Cummings.\nTrama.\nSposato da poco, il ricco Edward Rochester si accorge che la moglie sta diventando pazza: la donna, sempre pi\u00f9 violenta, viene segregata nella residenza dei Rochester, Thornfield Hall. Alcuni anni dopo, per prendersi cura dell'istruzione di Adele, la figlia della coppia, viene assunta la giovane Jane Eyre, che ignora l'esistenza della malata. \nMason, il cognato di Rochester, in visita alla residenza, trova la sorella sempre pi\u00f9 agitata perch\u00e9 \u00e8 consapevole che il marito sta per sposarsi con Jane: Mason, allora, si presenta alla cerimonia delle nozze e rivela che sua sorella \u00e8 ancora viva. Jane, sconvolta dalla rivelazione, abbandona Thornfield Hall. \nRitrova l'amicizia di John Rivers, un pastore che la chiede in moglie. Ma Jane viene a sapere che la residenza dei Rochester \u00e8 andata in fiamme e che Edward \u00e8 diventato cieco cercando di salvare la moglie, perita nel rogo. Lascia John e ritorna da Rochester.\nProduzione.\nIl film fu prodotto dalla Whitman Features Company\nDistribuzione.\nUscito negli Stati Uniti il 27 giugno 1914, il film fu distribuito dalla Blinkhorn Photoplays Corp."}
{"id": "2799206", "revid": "1013865", "url": "https://it.wikipedia.org/wiki?curid=2799206", "title": "Parrocchia di Saint George (Grenada)", "text": "La parrocchia di Saint George si trova nella parte sud-occidentale dell'isola di Grenada. La parrocchia, il cui capoluogo \u00e8 anche la capitale del paese St. George's, \u00e8 la pi\u00f9 popolosa e la seconda pi\u00f9 estesa."}
{"id": "2799209", "revid": "1013865", "url": "https://it.wikipedia.org/wiki?curid=2799209", "title": "Parrocchia di Saint John (Grenada)", "text": "La parrocchia di Saint John si trova nella parte occidentale dell'isola di Grenada."}
{"id": "2799210", "revid": "284427", "url": "https://it.wikipedia.org/wiki?curid=2799210", "title": "Giuseppe Moscati (miniserie televisiva)", "text": ""}
{"id": "2799211", "revid": "1543377", "url": "https://it.wikipedia.org/wiki?curid=2799211", "title": "Australian Championships 1964 - Singolare femminile", "text": "Margaret Smith Court ha battuto in finale Lesley Turner 6\u20133, 6\u20132."}
{"id": "2799216", "revid": "599013", "url": "https://it.wikipedia.org/wiki?curid=2799216", "title": "Spagna ai XXI Giochi olimpici invernali", "text": "La Spagna ha partecipato ai XXI Giochi olimpici invernali, che si sono svolti a Vancouver in Canada dal 12 al 28 febbraio 2010, con una delegazione di 18 atleti."}
{"id": "2799217", "revid": "1013865", "url": "https://it.wikipedia.org/wiki?curid=2799217", "title": "Parrocchia di Saint Mark (Grenada)", "text": "La parrocchia di Saint Mark si trova nella parte nord-occidentale dell'isola di Grenada. Si tratta della pi\u00f9 piccola parrocchia dell'isola e comprende la cima pi\u00f9 elevata del paese, il Mount Saint Catherine."}
{"id": "2799221", "revid": "767487", "url": "https://it.wikipedia.org/wiki?curid=2799221", "title": "La storia di una capinera (film 1917)", "text": "La storia di una capinera \u00e8 un film del 1917 diretto da Giuseppe Sterni, basato sul romanzo \"Storia di una capinera\" di Giovanni Verga.\nTrama.\nMaria \u00e8 una ragazza di quasi vent'anni che, nella Catania del 1854 in cui imperversava il colera, passa le sue giornate fuori dal convento di clausura, in attesa che la fine dell'epidemia le permetta di rientrare in convento per prendere concretamente i voti. Maria presto s'innamora del giovane figlio di un amico di famiglia: Antonio, chiamato familiarmente Nino, anche lui infatuato di lei. I due, per\u00f2, non riescono a dichiararsi in tempo il loro amore reciproco e cos\u00ec Maria, quando giunge il momento di ritornare in convento per diventare monaca a tutti gli effetti, impazzisce dal dolore, un dolore cos\u00ec profondo che la porter\u00e0 in breve tempo alla morte."}
{"id": "2799222", "revid": "106456", "url": "https://it.wikipedia.org/wiki?curid=2799222", "title": "Parrocchia di Saint Patrick (Grenada)", "text": "La parrocchia di Saint Patrick si trova nella parte settentrionale dell'isola di Grenada. La sua spiccata vocazione agricola la fanno chiamare anche \"The Agriculture Parish\" (in italiano \"La parrocchia dell'agricoltura\")."}
{"id": "2799229", "revid": "1543377", "url": "https://it.wikipedia.org/wiki?curid=2799229", "title": "Australian Championships 1963 - Singolare femminile", "text": "Margaret Court ha battuto in finale Jan Lehane O'Neill 6\u20132, 6\u20132."}
{"id": "2799237", "revid": "486946", "url": "https://it.wikipedia.org/wiki?curid=2799237", "title": "Leonessa Nuoto Pallanuoto", "text": ""}
{"id": "2799239", "revid": "547034", "url": "https://it.wikipedia.org/wiki?curid=2799239", "title": "Roland-Michel Barrin de La Galissoni\u00e8re", "text": "Biografia.\nFiglio di Roland-Guillaume Barrin e di una sorella di Michel B\u00e8gon, marchese de La Galissoni\u00e8re, apparteneva ad una famiglia di recente nobilt\u00e0; eredit\u00f2 il titolo di marchese dallo zio, privo di eredi diretti ed appartenente ad una dinastia dell'antica nobilt\u00e0 di spada e venne cresciuto nella propriet\u00e0 del padre in Nuova Francia, della quale sarebbe poi divenuto governatore.\nAppartenendo ad una nobile famiglia, studi\u00f2 strategia militare e astronomia al collegio di Beauvais a Parigi, sotto la guida di Charles Rollin, per poi dedicarsi alla carriera militare gi\u00e0 nel 1710, iniziando come guardiamarina. Nel 1711 fece la sua prima campagna a bordo dell'\"H\u00e8ros\", che trasportava degli approvvigionamenti in Canada. Nel 1712 divenne \"enseigne\" di vascello per servire quasi sempre a Rochefort fino al 1736, salvo qualche missione in Canada, nel Mediterraneo, nelle Antille e al largo delle coste spagnole. Grazie alla fortuna del padre, che nel 1719 divenne comandante della piazza d'armi di Montr\u00e8al, nel 1723 divenne colonnello e fu insignito dell'Ordine Cavalleresco di Malta.\nPi\u00f9 tardi accett\u00f2 la carica di comandante generale della Nuova Francia e si impegn\u00f2 nel finanziare le esplorazioni di Francois Picquet e C\u00e9leron de Blainville in Ohio, prendendo parte egli stesso a parte di queste esplorazioni.\nRitornato in Francia nel dicembre 1749, fu messo a capo di una commissione che doveva redigere memorandum informativi in ordine alle trattative con gli inglesi per la sistemazione dei confini ed altre questioni pertinenti le colonie nordamericane. I lavori della commissione produssero le \"M\u00e9moirs des commissaires du roi et de ceux de Sa Majest\u00e9 britannique sur les possessions &amp; les droits respectifs des deux couronnes en Am\u00e9rique \u2013 avec les actes publics &amp; pi\u00e8ces justificatives\", nelle quali Barrin argomentava la necessit\u00e0 di sostenere in perdita le colonie francesi in Nordamerica sia per questioni ideali che per limitare il predominio coloniale e commerciale inglese, che a suo parere a lungo andare avrebbe minato la supremazia della Francia nella stessa Europa.\nLasciata la carica di governatore, nel 1756, pochi mesi prima della morte, respinse la flotta inglese nella Battaglia di Minorca."}
{"id": "2799240", "revid": "1543377", "url": "https://it.wikipedia.org/wiki?curid=2799240", "title": "Islanda ai XXI Giochi olimpici invernali", "text": "L'Islanda ha partecipato ai XXI Giochi olimpici invernali, che si sono svolti dal 12 al 28 febbraio 2010 a Vancouver, in Canada, con una delegazione di 4 atleti, che hanno gareggiato solamente nello sci alpino."}
{"id": "2799241", "revid": "1543377", "url": "https://it.wikipedia.org/wiki?curid=2799241", "title": "Australian Championships 1962 - Singolare femminile", "text": "Margaret Court ha battuto in finale Jan Lehane 6-0 6-2."}
{"id": "2799243", "revid": "110569692", "url": "https://it.wikipedia.org/wiki?curid=2799243", "title": "Pressione colloido-osmotica", "text": " \nLa pressione colloido-osmotica, anche detta pressione oncotica, indica la pressione che esercitano i soluti in una soluzione (di solito biologica come liquido interstiziale e/o plasma). Essa viene determinata da una maggiore concentrazione di proteine e minerali presenti nei liquidi biologici.\nIn altre parole, in un vaso permeabile all'acqua in cui si ha maggiore concentrazione di ioni e proteine ci sar\u00e0 una maggiore pressione oncotica (o colloido-osmotica) che richiamer\u00e0 molecole di acqua dall'esterno verso l'interno della membrana al fine di annullare il pi\u00f9 possibile la differenza di concentrazione di soluti tra le due membrane.\nAd esempio nei capillari e nel liquido interstiziale il movimento osmotico dell'acqua \u00e8 diretto dal liquido interstiziale ai capillari a causa della differenza di pressione oncotica tra questi due spazi, e anche ad un delicato equilibrio tra Pressione idrostatica e pressione oncotica; nelle arteriole vi \u00e8 una leggera diffusione di liquidi verso l'esterno cio\u00e8 verso il liquido interstiziale data da una pressione Idrostatica pi\u00f9 alta a livello del capillare rispetto alla pressione Oncotica, viceversa nella venula in cui la pressione Idrostatica \u00e8 pi\u00f9 bassa di quella Oncotica a causa dell'attrito dei capillari e della bassa velocit\u00e0 del flusso venoso non pulsante, ci sar\u00e0 un lieve flusso di liquido dallo spazio interstiziale alla venula a causa dello spostamento dell'equilibro a favore della pressione Colloido Osmotica."}
{"id": "2799246", "revid": "196390", "url": "https://it.wikipedia.org/wiki?curid=2799246", "title": "Petroliera Haven", "text": ""}
{"id": "2799249", "revid": "196390", "url": "https://it.wikipedia.org/wiki?curid=2799249", "title": "Disastro della petroliera Haven", "text": ""}
{"id": "2799250", "revid": "1543377", "url": "https://it.wikipedia.org/wiki?curid=2799250", "title": "Australian Championships 1961 - Singolare femminile", "text": "Margaret Court ha battuto in finale Jan Lehane O'Neill 6\u20131, 6\u20134."}
{"id": "2799251", "revid": "1573940", "url": "https://it.wikipedia.org/wiki?curid=2799251", "title": "Balionycteris maculata", "text": "Il pipistrello della frutta dalle ali maculate (Balionycteris maculata ) \u00e8 un pipistrello appartenente alla famiglia degli Pteropodidi, unica specie del genere Balionycteris (), endemico della Thailandia, della Penisola Malese, e dell'Indonesia.\nEtimologia.\nIl termine generico \"Balionycteris\" deriva dalla combinazione di due parole greche: \u03b2\u03ac\u03bb\u03b9\u03bf\u03c2, letteralmente \"macchiato\", e \u03bd\u03cd\u03c7\u03c4\u03b5\u03c1\u03b9\u03c2, ovvero \"pipistrello\". Anche il termine specifico fa riferimento alle piccole macchie sulle ali.\nDescrizione.\nDimensioni.\nPipistrello di medio-piccole dimensioni, con la lunghezza della testa e del corpo tra 56 e 74,5\u00a0mm, la lunghezza dell'avambraccio tra 39 e 45\u00a0mm, la lunghezza delle orecchie tra 10 e 12\u00a0mm e un peso fino a 16\u00a0g.. \u00c8 la pi\u00f9 piccola specie della famiglia degli Pteropodidi. \nCaratteristiche craniche e dentarie.\nIl cranio presenta un rostro molto corto, una scatola cranica rotonda, le ossa pre-mascellari in semplice contatto con le ossa nasali ed \u00e8 privo dei fori post-orbitali. Gli incisivi superiori interni sono pi\u00f9 lunghi di quelli esterni e separati ampiamente dai canini, i quali sono attraversati longitudinalmente da un solco profondo.\nSono caratterizzati dalla seguente formula dentaria:\nAspetto.\nLa pelliccia \u00e8 relativamente corta. Le parti dorsali sono color fuliggine, con dei riflessi marroni scuri sulla groppa, la testa \u00e8 nerastra, mentre le parti inferiori sono grigiastre. Nei maschi \u00e8 presente un collare bruno-grigiastro. Il muso \u00e8 corto, con le narici leggermente sporgenti e divaricate e gli occhi grandi. Le orecchie sono bruno-nerastre, corte e arrotondate, con un piccolo antitrago triangolare. Una piccola macchia giallastra \u00e8 sempre presente alla base del margine anteriore di ogni padiglione auricolare e su ogni articolazione delle dita dell'arto superiore. Numerose piccole macchie giallastre ricoprono le membrane alari bruno-nerastre. La tibia \u00e8 priva di peli. Il pollice \u00e8 incluso in parte nella membrana alare. \u00c8 privo di coda, mentre l'uropatagio \u00e8 ridotto ad una sottile membrana lungo la parte interna degli arti inferiori. Il calcar \u00e8 corto. \"B.m. seimundi\" \u00e8 la sottospecie pi\u00f9 piccola.\nBiologia.\nComportamento.\nForma piccoli gruppi con un solo maschio.\nAlimentazione.\nNella Penisola Malese sono state registrate almeno 22 specie di piante i cui frutti fanno parte della sua dieta, tra le quali \"Cyathocalyx scortechinii\", \"Polyalthia obliqua\", \"Pseuduvaria setosa\", \"Diospyros sumatrana\", \"Fragraea racemosa\", \"Strychnos axillaris\", \"Memecylon megacarpum\", \"Pternandra echinata\", varie specie native di \"Ficus\", \"Eugenia griffithi\", \"Pellacalyx saccardianus\", \"Diplospora malaccensis\", \"Nauclea officinalis\" e \"Adinandra sarosanthera\". \u00c8 considerato un importante dispersore di semi.\nRiproduzione.\nLe femmine danno alla luce fino a due piccoli l'anno, principalmente tra giugno e gennaio. Hanno un'aspettativa di vita di circa 4 anni.\nDistribuzione e habitat.\nQuesta specie \u00e8 endemica della Thailandia, della Penisola Malese, e dell'Indonesia.\nVive nelle foreste pluviali primarie, nelle Mangrovie e in foreste secondarie fino a 1.500 metri di altitudine.\nTassonomia.\nSono state riconosciute due sottospecie:\nStato di conservazione.\nLa IUCN Red List, considerata il vasto Areale, la popolazione numerosa e il suo adattamento ad habitat degradati, classifica \"B. maculata\" come specie a rischio minimo (LC)."}
{"id": "2799254", "revid": "196390", "url": "https://it.wikipedia.org/wiki?curid=2799254", "title": "M/C Haven", "text": ""}
{"id": "2799257", "revid": "267194", "url": "https://it.wikipedia.org/wiki?curid=2799257", "title": "Pressione colloido osmotica", "text": ""}
{"id": "2799261", "revid": "287204", "url": "https://it.wikipedia.org/wiki?curid=2799261", "title": "Biblioteca cantonale di Bellinzona", "text": "La Biblioteca cantonale di Bellinzona \u00e8 una biblioteca pubblica e la legge delle biblioteche (dell'11 marzo 1991) del Canton Ticino la definisce come \"un istituto aperto a tutti, che mette a disposizione fondi librari e documentari, ordinati per rispondere a esigenze di cultura generale, di informazione e di intrattenimento\". Svolge questo importante compito di diffusione della cultura e di conservazione del patrimonio culturale della memoria ticinese con le altre biblioteche cantonali ticinesi di Locarno, Lugano e Mendrisio.\nLa biblioteca fa parte del Sistema bibliotecario ticinese, che raggruppa le biblioteche di propriet\u00e0 del Cantone Ticino e altre biblioteche presenti sul territorio.\nStoria.\nLa biblioteca nasce come biblioteca annessa alla Scuola Cantonale di Commercio tra la fine dell'Ottocento e l'inizio del Novecento. Gi\u00e0 negli anni Sessanta inizia a circolare l'idea di aprire la biblioteca al grande pubblico; questo avviene per\u00f2 solo nel 1982 con il suo trasferimento nello Stabile Torretta, assieme alla Scuola Cantonale di Commercio. L'istituto diventa Biblioteca regionale nel 1987 e Biblioteca cantonale nel 1991.\nDal 1999 la biblioteca, assieme all'Archivio di Stato, al Centro di dialettologia e di etnografia della Svizzera italiana, all'Osservatorio linguistico della Svizzera italiana, all'Ufficio dei beni culturali e alla Divisione della cultura e degli studi universitari, trova finalmente la sua collocazione definitiva nel nuovo edificio, Palazzo Franscini, realizzato a tale scopo dall'architetto Luca Ortelli.\nDal 2005 la Biblioteca cantonale di Bellinzona, unitamente al Servizio archivi locali e al Repertorio toponomastico ticinese (Archivio di Stato), ha ottenuto la certificazione di qualit\u00e0 ISO 9001:2000.\nPatrimonio.\nLa Biblioteca cantonale di Bellinzona conserva libri, audiolibri, DVD, CD-Rom, riviste e giornali e banche dati.\nLa collezione \u00e8 suddivisa tra il settore Lettura dedicato alla divulgazione e all'intrattenimento e il settore Studio che si compone di opere di approfondimento e di studio, incentrate in particolare sulle materie di specializzazione della biblioteca: scienze sociali (sociologia, politica, economia, diritto), geografia e storia.\nIl fondo di 150.000 volumi \u00e8 per gran parte a libero accesso, mentre una parte \u00e8 conservata in magazzino ed \u00e8 consultabile e prestabile su richiesta. \nGestisce inoltre la Documentazione regionale ticinese e il Centro di documentazione sociale.\nDocumentazione regionale ticinese.\nLa documentazione regionale ticinese \u00e8 un centro di documentazione all'interno della biblioteca il cui scopo \u00e8 raccogliere informazioni sulla realt\u00e0 della Svizzera Italiana.\nI dossier documentari sono una raccolta di documenti su supporti diversi (libri, articolo di rivista, sito Internet, materiale audiovisivo, banca dati, ecc.) su di un tema particolare riguardante la Svizzera italiana. I dossier sono disponibili in versione cartacea in biblioteca oppure sono accessibili nella versione digitale dal sito .\nServizio audiovisivi.\nIl Servizio audiovisivi \u00e8 un centro multimediale volto a raccogliere e fornire gli strumenti e l'assistenza per la consultazione (diretta o indiretta) di materiale multimediale (sonoro, visivo, fotografico e digitale) della biblioteca.\nCentro documentazione sociale.\nIl Centro di documentazione sociale \u00e8 un centro di documentazione all'interno della biblioteca che offre un servizio di informazione, documentazione, ricerca, formazione e consulenza nell'ambito di: \nSi rivolge a operatori socio-sanitari, insegnanti, educatori, associazioni, volontari, studenti, genitori e a tutti coloro che sono interessati alle tematiche trattate.\nServizi.\nSi rivolge a un pubblico variegato sia per et\u00e0 che per interessi.\nPer accedere ai servizi della biblioteca bisogna essere iscritti al sistema bibliotecario ticinese.\nI principali servizi offerti dalla biblioteca sono:\nTutte le opere possedute dalla biblioteca sono registrate nel catalogo collettivo cantonale del sistema bibliotecario ticinese."}
{"id": "2799262", "revid": "1543377", "url": "https://it.wikipedia.org/wiki?curid=2799262", "title": "Australian Championships 1960 - Singolare femminile", "text": "Margaret Court ha battuto in finale Jan Lehane 7\u20135 6\u20132."}
{"id": "2799264", "revid": "29943630", "url": "https://it.wikipedia.org/wiki?curid=2799264", "title": "Salernitana 2009-2010", "text": ""}
{"id": "2799268", "revid": "132266", "url": "https://it.wikipedia.org/wiki?curid=2799268", "title": "Prestige (nave)", "text": ""}
{"id": "2799271", "revid": "1305772", "url": "https://it.wikipedia.org/wiki?curid=2799271", "title": "Atashinchi no danshi", "text": " \u00e8 un dorama, ovvero un drama giapponese.\nLa serie \u00e8 stata trasmessa su Fuji Television dal 14 aprile 2009 al 23 giugno 2009, per un totale di 11 episodi.\nLa sigla del dorama \u00e8 \"Infinity\", cantata dal gruppo Girl Next Door.\nSempre nel 2009, la serie \u00e8 stata adattata in un omonimo manga pubblicato in due parti.\nTrama.\nChisato Mineta \u00e8 una ragazza di 20 anni senzatetto che si muove solo tra i parchi e nei net caf\u00e8. Sua madre \u00e8 morta, mentre suo padre \u00e8 scomparso dopo aver lasciato alla figlia un debito di 100 milioni di yen. Quando, un giorno, scappa dai suoi creditori come al solito, conosce il presidente di un'importante azienda di giocattoli che accetta di pagare il debito al posto suo se lei lo sposer\u00e0. Shinzo \u014ckura, il nome del presidente, ha deciso di sposarla perch\u00e9 gli rimane un solo mese di vita. Chisato accetta, ma, alla morte di lui, si ritrover\u00e0 inaspettatamente a dover accudire i sei figli adottivi di Shinzo, pena la restituzione in contanti del debito."}
{"id": "2799272", "revid": "729019", "url": "https://it.wikipedia.org/wiki?curid=2799272", "title": "William Draper", "text": "Biografia.\nFiglio di un agiato commerciante di Bristol legato al partito Tory, fu educato ad Eton e al King's College di Cambridge.\nAttivit\u00e0 militare.\nAvviato alla carriera militare, serv\u00ec come capitano in un reggimento di fanteria al comando di Lord Beauclerck durante la Guerra di Successione Austriaca e nel 1756 spos\u00f2 Lady Caroline Beauclerck, figlia di Lord Henry Beauclerck.\nColonnello nel 1762, trasferito nelle Indie Orientali assedi\u00f2 e cattur\u00f2 Madras al conte di Lally-Tollendal e il 6 ottobre 1762 partecip\u00f2 alla spedizione contro Manila di Sir Samuel Cornish.\nNel 1765 venne insignito dell'Ordine del Bagno e grazie al favore della famiglia Beauclerck fu promosso brigadiere generale.\nTenente generale e governatore di Minorca nel 1779 fu processato dalla corte marziale per averla ceduta ai francesi.\nAssolto, mor\u00ec nella nativa Bristol, l'8 gennaio 1787 e fu sepolto nella Abbazia di Bath."}
{"id": "2799273", "revid": "1543377", "url": "https://it.wikipedia.org/wiki?curid=2799273", "title": "Australian Championships 1959 - Singolare femminile", "text": "Mary Reitano ha battuto in finale Renee Schuurman 6\u20132 6\u20133."}
{"id": "2799276", "revid": "15756", "url": "https://it.wikipedia.org/wiki?curid=2799276", "title": "Pala di Pesaro", "text": "La Pala di Pesaro \u00e8 un dipinto olio su tavola (262x240 cm) di Giovanni Bellini, databile tra il 1471 e il 1483 circa e conservata nei Musei civici di Pesaro. La pala era anticamente coronata dalla \"Piet\u00e0\" (106x84 cm), oggi alla Pinacoteca Vaticana.\nStoria.\nLa \"Pala di Pesaro\" viene considerata una delle prime opere pienamente mature di Giovanni Bellini, ma la sua notoriet\u00e0 non \u00e8 bastata a sciogliere i numerosi dubbi sulla datazione e sulle circostanze della commissione.\nLa pala si trovava nella chiesa di San Francesco a Pesaro, dove rest\u00f2 fino alle soppressioni napoleoniche del 1797; con il passaggio dell'edificio alla propriet\u00e0 comunale e dopo varie vicissitudini (all'inizio degli anni'60 dell'Ottocento fu vicinissima ad essere venduta alla National Gallery di Londra per il tramite del suo primo direttore, Charles Eastlake) la pala approd\u00f2 nei Musei Civici. La \"Piet\u00e0\" invece venne trasferita a Parigi, dove fu recuperata nel 1815 da Antonio Canova; arrivata a Roma pervenne alla Pinacoteca Vaticana, dove si trova tutt'oggi, ricevendo nel tempo numerose attribuzioni, da Bartolomeo Montagna a Giovanni Buonconsiglio fino ad Andrea Mantegna. Da Gustavo Frizzoni in poi (che scrisse nel 1913) l'opera venne riconosciuta come il coronamento della \"Pala di Pesaro\", che all'epoca era stata rimpiazzata da una tavola con \"san Girolamo\". Unica voce discorde su questo abbinamento ormai divenuto tradizionale \u00e8 quella di Ileana Chiappini, che, registrando diversit\u00e0 nel punto focale delle opere ipotizz\u00f2 che fossero state giustapposte solo in un secondo momento dopo la creazione separata.\nSulla datazione della pala mancano riferimenti documentari certi, con ipotesi della critica controverse e poco conclusive. Un punto abbastanza fermo \u00e8 rappresentato dalla tecnica a olio, che a Venezia raggiunse popolarit\u00e0 solo dopo l'arrivo di Antonello da Messina nel 1475. Un'altra flebile traccia documentaria \u00e8 la citazione nel testamento del 1476 del pittore Giovanni Pizzimegli di un obolo per aiutare il pagamento della tavola dell'altar maggiore di San Francesco, non specificando per\u00f2 se l'opera era in corso di programmazione, d'esecuzione o se era gi\u00e0 stata consegnata.\nLe ipotesi pi\u00f9 antiche (Fry, Cavalcaselle, Frizzoni) proponevano una datazione verso il 1481, che venne invece anticipata da Roberto Longhi al 1465-1470 in prima analisi (1914) e in seconda (1927) al 1475, poi ripresa da gran parte della critica. Pallucchini (1959) e Meiss (1963) proposero il 1470-1471 per le analogie della parte centrale dell'\"Incoronazione\" con la \"Madonna in trono e santi\" di Marco Zoppo, agli Staatliche Museen di Berlino, dipinta anch'essa per Pesaro, che ne sarebbe una derivazione. In realt\u00e0 si tratta di una pura ipotesi: l'eventuale citazione \u00e8 legata all'impostazione generale e non a dettagli specifici e caratterizzanti.\nUn'altra serie di ipotesi \u00e8 legata alla presenza dei castelli, come quello nelle mani di san Terenzio nella predella, che Everett Fahy riconobbe come la Fortezza Costanza, progettata da Francesco Laurana per gli Sforza di Pesaro nel 1474 e terminata nel 1479, anche se il suo aspetto finale era gi\u00e0 stato diffuso da una medaglia dell'Enzola del 1475. La somiglianza non \u00e8 per\u00f2 cos\u00ec precisa da non lasciare un certo margine di incertezza all'ipotesi. Vaccia invece (1909) indic\u00f2 la fortezza nello sfondo dell'\"Incoronazione\" come la Rocca di Gradara, conquistata ai Riminesi da Pesaro nel 1463: la pala celebrerebbe quindi la presa della rocca o un suo particolare anniversario. In ogni caso troviamo un simile paesaggio di castelli, quasi una citazione, a Murano, osservando la Pala Barbarigo. \nPi\u00f9 recentemente alcuni studiosi si sono schierati per una datazione agli anni ottanta del Quattrocento (Battisti, Castelli), sulla base di considerazioni iconologiche, legate a fatti politici come la reggenza di Camilla d'Aragona (dal 1483) o a dispute religiose in discussione all'epoca, come quella tra francescani e domenicani.\nUn'altra ipotesi lega la pala all'occasione della celebrazione delle nozze tra il signore di Pesaro Costanzo I Sforza e Camilla d'Aragona, nel 1474.\nDescrizione e stile.\nL\"'Incoronazione\".\nLa pala \u00e8 composta da un grande pannello centrale con la scena dell'\"Incoronazione della Vergine\" tra i santi Paolo, Pietro, Girolamo e Francesco. Facendo una scelta iconografica del tutto inconsueta, l'episodio \u00e8 ambientato, anzich\u00e9 in cielo, sulla terra, entro un trono marmoreo nella cui spalliera si apre una finestra che lascia intravedere una realistica immagine di paesaggio, con una rocca. Si tratta di un vero e proprio quadro nel quadro, enfatizzato dal fatto che la spalliera ha la stessa forma di quella intagliata e dorata del dipinto, che \u00e8 originale.\nNel cielo terso, che schiarisce avvicinandosi all'orizzonte come all'alba, si trovano gruppi di cherubini e serafini, mentre al centro vola la colomba dello Spirito Santo. Il paesaggio appare straordinariamente vivo: non un semplice fondale, ma una presenza in cui sembra circolare liberamente l'aria e la luce. A ci\u00f2 concorre l'uso della pittura a olio, che permette di fondere il vicino e il lontano grazie ai particolari effetti luminosi.\nLa composizione appare bilanciatissima e calibrata sia dal punto di vista emotivo che da quello pi\u00f9 strettamente teologico, inteso come rapporti tra le figure. La straordinaria luminosit\u00e0 accende i colori e fa risaltare, tramite gli intarsi marmorei, la precisa intelaiatura prospettica della scena, sia nel pavimento quanto nel trono sfaccettato. Nella pala la lezione di Mantegna appare ormai arricchita della luce chiara e dall'armonica sintesi tra architetture, personaggi e paesaggio di Piero della Francesca (forse visto da Giovanni nel corso di un possibile viaggio nelle Marche, terra d'origine di sua madre) e dalla tecnica oleosa di Antonello da Messina (forse incontrato in uno di tali viaggi).\nPilastrini e predella.\nSui pilastrini della cornice sono inserite due file di santi dipinti entro nicchie (61x25 cm ciascuno), di spiccata resa plastica grazie a un uso unificato della luce che scava in profondit\u00e0 le cavit\u00e0 dipinte. Nel pilastro di sinistra si trovano raffigurati: santa Caterina d'Alessandria, san Lorenzo, sant'Antonio di Padova e san Giovanni Battista; in quello di destra: la beata Michelina, san Bernardino da Siena, san Ludovico di Tolosa e sant'Andrea.\nIn basso si trovano infine sette riquadri della predella, dedicati a una \"Nativit\u00e0\" e scene della vita di santi, narrate con notevole vivacit\u00e0 che si contrappone alla solenne calma della scena principale. Si tratta di:\nLa scelta dei santi non \u00e8 casuale: Francesco ad esempio, oltre che titolare della chiesa, era legato, tramite l'ordine francescano, agli Sforza, e numerosi dei santi nei pilastrini sono tra quelli promossi dai frati in quel periodo. San Giorgio inoltre era il santo cavaliere legato alle corti e san Terenzio il protettore di Pesaro, qui raffigurato come un antico soldato romano. La preminenza di questi due santi, posti alla base dei pilastrini dove di solito si raffiguravano le imprese araldiche, sottintende probabilmente al potere militare e civile degli Sforza: non a caso dietro a Terenzio si trova una lapide romana con un busto e un'iscrizione che inneggia ad Augusto, come paragone celebrativo del potere del duca.\nLa cornice.\nL'architettura generale della pala si rif\u00e0 ad alcuni monumenti funebri veneziani dell'epoca, come quello del doge Pasquale Malipiero di Pietro Lombardo nella chiesa dei Santi Giovanni e Paolo, e a opere all'avanguardia come la \"Pala di San Zeno\" di Mantegna (1457-1459). L'indivisibilit\u00e0 tra pala e cornice venne ulteriormente sviluppata da Giovanni Bellini in opere successive, come la \"Pala di San Giobbe\" e il \"Trittico dei Frari\".\nLa \"Piet\u00e0\".\nLa \"Piet\u00e0\" della Pala di Pesaro contiene diverse novit\u00e0 rispetto a questo tema che l'artista svilupp\u00f2 in numerose opere fin dalle prime esperienze. Innanzitutto Cristo non \u00e8 pi\u00f9 frontale, ma seduto in tralice sul sarcofago, mentre un inserviente lo tiene per la schiena e Nicodemo tiene l'ampolla degli ungenti alla Maddalena, che inginocchiata davanti a lui sta improfumandogli una mano.\nVi si legge un profondissimo senso del dramma del sacrificio divino, espresso dai volti corrucciati e dall'espressione composta, ma gonfia di pianto che sembra per esplodere della Maddalena. Il silenzio corale e pensoso dei tre e il complesso gioco di intreccio delle loro mani esprimono un senso di comunione che ha un che di sacramentale.\nTecnica.\nLa tecnica del dipinto, oltre che presentare un precoce uso del colore a olio, sorprende anche nell'uso, accanto ai blu tradizionali di lapislazzuli e azzurrite, del pigmento celeste di smalto, derivato dall'industria vetraria, ben vent'anni prima di Leonardo da Vinci, che adoperandolo negli appartamenti di Ludovico il Moro a Milano nel 1492 ne era precedentemente ritenuto l'introduttore in Italia.\nL'opera, ripulita e restaurata recentemente, \u00e8 in condizioni ottime."}
{"id": "2799280", "revid": "1543377", "url": "https://it.wikipedia.org/wiki?curid=2799280", "title": "Australian Championships 1958 - Singolare femminile", "text": "Angela Mortimer ha battuto in finale Lorraine Coghlan 6\u20133 6\u20134."}
{"id": "2799284", "revid": "83718549", "url": "https://it.wikipedia.org/wiki?curid=2799284", "title": "Storia di una capinera (disambigua)", "text": ""}
{"id": "2799285", "revid": "355431", "url": "https://it.wikipedia.org/wiki?curid=2799285", "title": "Balionycteris", "text": ""}
{"id": "2799287", "revid": "1543377", "url": "https://it.wikipedia.org/wiki?curid=2799287", "title": "Irlanda ai XXI Giochi olimpici invernali", "text": "L'Irlanda ha partecipato ai XXI Giochi olimpici invernali, che si sono svolti dal 12 al 28 febbraio 2010 a Vancouver, in Canada, con una delegazione di 6 atleti."}
{"id": "2799290", "revid": "1543377", "url": "https://it.wikipedia.org/wiki?curid=2799290", "title": "Australian Championships 1957 - Singolare femminile", "text": "Shirley Fry ha battuto in finale Althea Gibson 6\u20133 6\u20134."}
{"id": "2799292", "revid": "287204", "url": "https://it.wikipedia.org/wiki?curid=2799292", "title": "Associazione Calcio Sambonifacese 1945-1946", "text": "Questa pagina \nraccoglie i dati riguardanti l'Associazione Calcio Sambonifacese nelle competizioni ufficiali della stagione 1945-1946.\nStagione.\nLa stagione 1945-1946 fu l'esordio in serie C per la Sambonifacese. Al termine del Girone C dell'Alta Italia la squadra si piazz\u00f2 terza, mancando di poco l'accesso alla fase finale del torneo.\nCollegamenti esterni.\nSito ufficiale"}
{"id": "2799302", "revid": "122993320", "url": "https://it.wikipedia.org/wiki?curid=2799302", "title": "Torneo di Viareggio 1970", "text": "Il Torneo di Viareggio 1970 \u00e8 stata la ventiduesima edizione del torneo calcistico riservato alle formazioni giovanili di squadre di tutto il mondo ed organizzato dalla CGC Viareggio. Ad aggiudicarsi il torneo \u00e8 stato il Dukla Praga per la terza volta nella storia della competizione.\nLe 16 squadre partecipanti arrivavano da 8 Paesi differenti e la maggior parte di esse, 8, dall'Italia. Il torneo ha visto per la prima volta la partecipazione di una compagine dal Sud America, il Boca Juniors.\nFormato.\nLe 16 squadre sono organizzate in diversi turni ad eliminazione diretta. Il primo turno, gli ottavi di finale, prevedono gare di andata e ritorno con i calci di rigore a decidere la qualificazione in caso di parit\u00e0 dopo le due partite. Dai quarti di finale in poi la qualificazione \u00e8 decisa in un'unica gara."}
{"id": "2799305", "revid": "767487", "url": "https://it.wikipedia.org/wiki?curid=2799305", "title": "Grecia ai XXI Giochi olimpici invernali", "text": "La Grecia ha partecipato ai XXI Giochi olimpici invernali, che si sono svolti dal 12 al 28 febbraio 2010 a Vancouver, in Canada, con una delegazione di 7 atleti."}
{"id": "2799306", "revid": "287204", "url": "https://it.wikipedia.org/wiki?curid=2799306", "title": "Associazione Calcio Sambonifacese 1946-1947", "text": "Questa pagina raccoglie i dati riguardanti l'Associazione Calcio Sambonifacese nelle competizioni ufficiali della stagione 1946-1947.\nStagione.\nDopo il buon piazzamento dell'anno precedente, la stagione 1946-47 vide la Sambonifacese riconfermarsi ad un ottimo livello agonistico. Si classific\u00f2 seconda a soli 3 punti dal Bolzano, mancando nuovamente di poco l'accesso alle finali per la promozione in Serie B."}
{"id": "2799309", "revid": "729019", "url": "https://it.wikipedia.org/wiki?curid=2799309", "title": "Cesare Di Bert", "text": "Sergente della Regia Aeronautica, \u00e8 stato un asso della seconda guerra mondiale decorato con la medaglia d'argento al valore militare.\nBiografia.\nArruolatosi nella Regia Aeronautica come volontario nel luglio del 1940, a soli 20 anni, nel dicembre dello stesso anno conseguiva il brevetto di pilota militare e veniva assegnato al 1\u00ba Stormo C.T. (caccia terrestri) di Campoformido (UD), inquadrato nella 71\u00aa Squadriglia caccia. Con questo reparto fu trasferito in zona Libia Est con base a Tobruk (V squadra aerea SQA5) ove rimase fino all'agosto del 1941. Rientrato in patria nel mese di settembre, fu assegnato al 6\u00ba Stormo C.T. con base Catania e combatt\u00e9 nei teatri di operazioni di Malta, Albania e Grecia .\nNel corso dei combattimenti, dapprima pilotando il Macchi M.C.200 ed in seguito ai comandi di un M.C.202, riusc\u00ec ad abbattere 6 velivoli nemici confermati, mentre il conteggio non ufficiale riportava 10 vittorie. Per questi risultati, fu decorato con tre medaglie d'argento al valor militare e promosso sul campo a sergente .\nDurante un combattimento aereo sui cieli di Malta, fu colpito e si salv\u00f2 lanciandosi con il paracadute, fu recuperato dopo ventiquattr'ore passate su un battellino di salvataggio gonfiabile da un aereo da ricerca e soccorso della Luftwaffe.\nNel 1943 venne trasferito al gruppo C.T. per la difesa di Napoli, in questo periodo abbatt\u00e9 due bombardieri Boeing B-17 Flying Fortress della statunitense USAAF.\nDurante un'operazione notturna, venne colpito, l'aereo prese fuoco e precipit\u00f2. Inizialmente bloccato con un piede imprigionato nell'abitacolo, per salvarsi decise di aprire il paracadute ancora nell'interno del velivolo e venne strappato letteralmente dal seggiolino, procurandosi gravi ferite agli arti inferiori, una commozione cerebrale e una paresi transitoria destra. Soccorso, fu ricoverato nell'ospedale militare di Caserta, dove riprese conoscenza dopo parecchi giorni.\nIl 6 settembre 1943, grazie all'interessamento personale del generale Tessari, comandante di zona, fu trasportato a Napoli e da qui all'aeroporto di Ronchi dei Legionari.\nRimase immobilizzato nella sua casa natale di Cervignano del Friuli per parecchio tempo e fu dichiarato grande invalido di guerra."}
{"id": "2799314", "revid": "729019", "url": "https://it.wikipedia.org/wiki?curid=2799314", "title": "Associazione Calcio Sambonifacese 1947-1948", "text": "Questa pagina raccoglie i dati riguardanti l'Associazione Calcio Sambonifacese nelle competizioni ufficiali della stagione 1947-48.\nStagione.\nLa stagione 1947-48 fu, per la FIGC, l'occasione per riorganizzare la piramide calcistica italiana. Dalla serie C vennero bloccate le promozioni in Serie B e venne programmato lo sfoltimento dei 18 gironi per portare il numero delle squadre partecipante a 82 divise in 3 gironi. In questo contesto la Sambonifacese si vide costretta a puntare a una delle prime due posizioni in classifica per aver garantita la permanenza nella serie, ma riusc\u00ec ad ottenere solamente la tredicesima posizione e fu quindi retrocessa in Promozione.\nCessioni.\nAll'inizio della stagione sono stati ceduti i seguenti giocatori:\nIn lista di trasferimento ad agosto 1948 senza squadra di destinazione:\nCollegamenti esterni.\nSito ufficiale"}
{"id": "2799318", "revid": "712828", "url": "https://it.wikipedia.org/wiki?curid=2799318", "title": "Amore proibito", "text": ""}
{"id": "2799320", "revid": "712828", "url": "https://it.wikipedia.org/wiki?curid=2799320", "title": "Episodi di Death Note", "text": "Questa \u00e8 la lista degli episodi di \"Death Note\", serie televisiva anime diretta da Tetsur\u014d Araki, animata da Madhouse e prodotta dalle compagnie giapponesi Nippon Television, Sh\u016beisha, D.N. Dream Partners e VAP. La storia ruota attorno allo studente Light Yagami e alla sua decisione di usare un quaderno, chiamato \"Death Note\", che ha il potere di uccidere le persone il cui nome venga scritto su di esso, per liberare il mondo dal male.\nL'anime \u00e8 stato trasmesso in Giappone sul canale televisivo Nippon Television a partire dal 3 ottobre 2006, ogni marted\u00ec alle 00:56. In Italia la trasmissione dell'anime \u00e8 iniziata il 28 ottobre 2008 nella fascia oraria compresa tra le 22:00 e le 22:30 sul canale analogico/digitale MTV, con cadenza settimanale, concludendosi il 9 giugno 2009. Il doppiaggio della versione televisiva trasmessa da MTV contiene alcune censure riguardo espressioni ritenute troppo forti per il pubblico della rete. Il doppiaggio integrale \u00e8 disponibile nell'edizione DVD pubblicata da Panini Video. La Dynit ha in seguito acquisito i diritti dell'anime e l'ha ripubblicato in due box da quattro DVD ciascuno, usciti rispettivamente il 30 ottobre e il 18 dicembre 2013.\nLa colonna sonora originale dell'anime \u00e8 stata composta da Hideki Taniuchi e Yoshihisa Hirano. Le sigle di apertura sono \"the WORLD\" (episodi 1-19), eseguita dal gruppo visual kei Nightmare e \"What's up, people?!\" (episodi 20-37), del gruppo metalcore Maximum the Hormone. Le sigle di chiusura sono (episodi 1-19) e (episodi 20-36) rispettivamente sempre dei Nightmare e dei Maximum the Hormone. L'episodio 37 presenta al posto della ending il brano strumentale \"Coda\u301cDeath Note\", accompagnato dai titoli di coda e da alcune ultime animazioni riguardanti Light e Misa, insieme a una breve apparizione di Elle."}
{"id": "2799321", "revid": "1543377", "url": "https://it.wikipedia.org/wiki?curid=2799321", "title": "Israele ai XXI Giochi olimpici invernali", "text": "Israele ha partecipato ai XXI Giochi olimpici invernali, che si sono svolti dal 12 al 28 febbraio 2010 a Vancouver, in Canada, con una delegazione di 3 atleti."}
{"id": "2799323", "revid": "1718925", "url": "https://it.wikipedia.org/wiki?curid=2799323", "title": "Mura di Sassari", "text": "Le mura di Sassari sono i resti delle fortificazioni medioevali della citt\u00e0. Esse circondavano completamente il centro storico ed erano intervallate da torri di avvistamento e difesa e da porte di ingresso. La maggior parte dei resti sono databili intorno al XIII secolo. Tuttavia i lavori di consolidamento e restauro continuarono fino al XIX secolo. Attualmente \u00e8 possibile visitare solo esternamente ci\u00f2 che rimane delle fortificazioni cittadine. In particolare i resti sono visibili nel corso Trinit\u00e0, nel corso Vico ed in via Torre Tonda. \nLe mura sono solitamente solidali a costruzioni di civile abitazione le quali sono state costruite nel XIX secolo in seguito all'abbattimento di gran parte della fortificazione cittadina. L'abbattimento delle mura \u00e8 stato effettuato nella seconda met\u00e0 del XIX secolo in maniera non ordinata e reiterata nel tempo. In seguito all'unit\u00e0 d'Italia, infatti, i Savoia vollero trasformare la citt\u00e0 sarda in un moderno centro in parte prendendo a riferimento lo stile piemontese. Con l'abbattimento del castello di Sassari nel 1877 e con la costruzioni delle cosiddette \"appendici\", anche la parte pi\u00f9 povera della citt\u00e0, il centro medioevale, doveva espandersi oltre le mura. Queste avevano sempre costituito nella storia cittadina una salvaguardia verso i nemici esterni, ma anche un contenimento eccessivo per la crescita della citt\u00e0. Nella seconda met\u00e0 del XIX secolo, dunque si rese necessario abbattere parte delle mura, le relative porte e alcune torri.\nStoria.\nAlla costituzione del Comune diviene indispensabile la creazione della mura. Questo disegno rester\u00e0 pressoch\u00e9 immutato fino al XIX secolo per varie ragioni, fra cui la riduzione sistematica della popolazione a causa di guerre ed epidemie, l'avvento delle armi da fuoco, l'interesse dei proprietari riuscito sempre a prevalere su quanti intendessero costruire al di fuori. Questo salvo un unico ampliamento cinquecentesco a scopo difensivo, fra via Mercato e viale Umberto I.\nLa cinta muraria fu iniziata nel XIII secolo dai Pisani, ripresa dai Genovesi e modificata dagli Aragonesi. A forma pentagonale, aveva uno sviluppo di circa 2,5 km, intervallata da 36 torri quadrate, ed una cilindrica, chiamata \"Turondola\" in via Torre Tonda, ed interrotta da 4 porte: S. Antonio a Nord, Utzeri a ovest, Castello a sud (in prossimit\u00e0 del castello di Sassari, Rosello/Macello a Est, accessi legati in origine ad altrettanti quartieri. Anche a Sassari \u00e8 confermata la teoria di Enrico Guidoni sull'equidistanza degli edifici di governo nei centri del medioevo, come chiese parrocchiali, Comune, Palazzo del Governo e conventi, tutti collocati a distanze precise sia fra essi che in relazione ad un reticolo triangolare. Allo stesso modo dalle 4 porte si riconoscono due assi, il primo da P.Sant'Antonio a P.Castello e l'altro, fra P.Utzeri e la P.Rosello (o Mercato), perfettamente ortogonali. Le porte presentano delle distanze ben precise dall'incrocio dei due assi, ottenute da multipli della canna sassarese (di misura pari a 10 palmi sassaresi da 26,2 centimetri), e precisamente 40 canne.\nNel 1330, a nord delle mura, venne edificato il castello di Sassari, demolito in parte nel 1877. Oggi sono visitabili due piani sotterranei del barbacane difensivo costruito dopo il 1500.\nDella cinta muraria si conservano circa duecento metri e 6 torri, e solo dalla sua demolizione la citt\u00e0 riuscir\u00e0 ad espandersi oltre i limiti \"naturali\", ovvero la valle del Rosello, il Fosso della Noce, e sul tavolato digradante verso il mare a S-O, in realt\u00e0 interrotto in quegli anni dalla costruzione della stazione ferroviaria.\nLe torri.\nLe torri salvatesi dalle demolizioni della seconda met\u00e0 del XIX secolo sono attualmente sei. Di esse la maggior parte sono a pianta quadrata ed una a pianta circolare. Non sono visitabili tranne che in occasioni particolari. Alcune di esse risultano essere adibite a civile abitazione.\nTorretonda o Turondola.\nQuesta torre d\u00e0 il nome alla via Torretonda. \u00c8 una torre medioevale situata nel lato nord ovest della cinta muraria del XIII secolo ed \u00e8 chiusa per i 3/4 della circonferenza. Composta da due piani \u00e8 in parte coperta da una costruzione disabitata del XIX secolo. La torre \u00e8 situata di fianco dell'estanco dell'Universit\u00e0 di Sassari. Oggi \u00e8 visibile dalla via omonima e dalla piazza antistante l'universit\u00e0. Solitamente risulta visitabile durante le giornate dedicate ai monumenti. Il vecchio nome era \"Turondola\".\nTorre di Porta Sant'Antonio.\n\u00c8 una torre medioevale della cinta muraria di Sassari sita nella omonima piazza dedicata a sant'Antonio. Di pianta quadrata e perfettamente conservata, risulta adiacente alla porta situata a nord della citt\u00e0 ed adiacente alla porta di Sant'Antonio abbattuta nel XIX secolo. Da questa torre si poteva tenere sotto controllo un vasto angolo di territorio che da Sassari porta verso il golfo dell'Asinara. Alla base di questa torre sono ancora visibili i bagni pubblici usati durante il mercato. Non \u00e8 visitabile internamente dal pubblico.\nTorri di Corso Trinit\u00e0.\nSi tratta di due torri di pianta quadrata senza merletti.\nLa torre di corso Trinit\u00e0 angolo con via delle Muraglie risulta ancora oggi abitata. Esse sono collegate al tratto murario pi\u00f9 lungo, se pure intervallato da scalinate che colmano il dislivello tra il corso della SS Trinit\u00e0 e via delle Muraglie.\nLe porte.\nInizialmente furono edificate 4 porte lungo gli assi mediani nord/sud ed est/ovest. In seguito fu edificata la quinta porta denominata \"porta nuova\". Tutte e cinque furono abbattute nella seconda met\u00e0 del XIX secolo. Oggi \u00e8 possibile vedere un cardine della Porta Mercato o Rosello.\nPorta Mercato.\nViene chiamata anche porta Macello o porta Rosello essendo posta dinnanzi alla fontana di Rosello ed alla chiesa della Santissima Trinit\u00e0. Di questa porta situata vicino all'attuale mercato \u00e8 possibile vedere uno dei giunti della porta d'ingresso. Essa era ubicata a nord est e conduceva i viandanti ed i mercanti verso il territorio della Romangia.\nPorta Nuova.\nFu l'ultima porta delle mura costruita. Collocata verso nord ovest si trovava adiacente alla torre tonda (turondola), all'Universit\u00e0 ed all'Arcivescovado della citt\u00e0. Attualmente al suo posto si trova uno slargo omonimo.\nPorta Castello.\nEra situata a sud della citt\u00e0 murata dinnanzia al castello. Fu abbattuta nella seconda met\u00e0 del XIX secolo.\nPorta Utzeri.\nSituata in direzione ovest, fu una delle prime 4 porte della citt\u00e0 murata. Demolita nel XIX secolo, oggi rimane uno slargo omonimo.\nPorta Sant'Antonio.\nSituata verso nord-ovest la porta era importantissima perch\u00e9 apriva la citt\u00e0 ai suoi famosi campi coltivati e soprattutto a Turris Libissonis, l'antica Porto Torres."}
{"id": "2799325", "revid": "767487", "url": "https://it.wikipedia.org/wiki?curid=2799325", "title": "The Turn of the Wheel (film 1918)", "text": "The Turn of the Wheel \u00e8 un film del 1918 diretto da Reginald Barker. Fu interpretato da Geraldine Farrar e girato nel New Jersey. Negli Stati Uniti, il film fu distribuito nelle sale il 1\u00ba settembre 1918.\nTrama.\nA Montecarlo, Maxfield Day, un giocatore sfortunato viene salvato dal suicidio da Rosalie Dean, una ricca signora che lo dissuade dall'uccidersi, imprestandogli del denaro che lui impiega subito sul tavolo da gioco per rifarsi delle perdite subite.\nLa fortuna torna a sorridergli e gli dona anche l'amore di Rosalie. Ma, all'improvviso, Maxfield viene tratto in arresto per l'omicidio della ex-moglie.\nRosalie, fiduciosa nella di lui innocenza, indaga sul legame sospetto che lega la sorella di Maxfield a Wally, un donnaiolo impenitente, scoprendo che il vero assassino \u00e8 proprio Wally.\nProduzione.\nGirato nel New Jersey, il film fu prodotto dalla Goldwyn Pictures Corporation\nDistribuzione.\nIl film fu distribuito dalla Goldwyn Pictures Corporation e usc\u00ec in sala il 26 agosto 1918.\nDate di uscita.\nIMDb\nAlias"}
{"id": "2799329", "revid": "1186766", "url": "https://it.wikipedia.org/wiki?curid=2799329", "title": "Rubini", "text": "Il termine rubini, oltre che come plurale di rubino, pu\u00f2 essere riferito al cognome di diverse persone:"}
{"id": "2799334", "revid": "729019", "url": "https://it.wikipedia.org/wiki?curid=2799334", "title": "120 mm Type 10", "text": "Il Type 10 era un cannone antiaereo usato perlopi\u00f9 dalla marina imperiale giapponese nelle operazioni del Pacifico con un calibro di 120 millimetri. L'arma \u00e8 stata originariamente progettata per essere utilizzata sulle navi ed \u00e8 stato prodotta in gran numero nel corso del 1944.\nIl cannone sparava proiettili shrapnel dal peso di 20,6 chilogrammi."}
{"id": "2799337", "revid": "91078", "url": "https://it.wikipedia.org/wiki?curid=2799337", "title": "Pianale C", "text": ""}
{"id": "2799338", "revid": "122993315", "url": "https://it.wikipedia.org/wiki?curid=2799338", "title": "Torneo di Viareggio 1971", "text": "Il Torneo di Viareggio 1971 \u00e8 stata la ventitreesima edizione del torneo calcistico riservato alle formazioni giovanili di squadre di tutto il mondo ed organizzato dalla CGC Viareggio. Ad aggiudicarsi il torneo \u00e8 stata l'Inter per la seconda volta nella storia della competizione.\nLe 16 squadre partecipanti arrivavano da 8 Paesi differenti e la maggior parte di esse, 8, dall'Italia.\nFormato.\nLe 16 squadre sono organizzate in diversi turni ad eliminazione diretta. Il primo turno, gli ottavi di finale, prevedono gare di andata e ritorno con i calci di rigore a decidere la qualificazione in caso di parit\u00e0 dopo le due partite. Dai quarti di finale in poi la qualificazione \u00e8 decisa in un'unica gara."}
{"id": "2799348", "revid": "1941276", "url": "https://it.wikipedia.org/wiki?curid=2799348", "title": "Manifest Destiny", "text": "Manifest Destiny \u00e8 un arco narrativo \"crossover\" che coinvolge alcune testate mutanti, mini-serie e tie-in, a seguito di \"Divisi resistiamo\". Pubblicato dalla Marvel Comics fra il settembre 2008 e il giugno 2009, fa luce sui cambiamenti avvenuti durante il trasferimento degli X-Men verso ovest dalla contea di Westchester alla citt\u00e0 di San Francisco, che rappresenta il primo cambio di residenza dal soggiorno australiano durante gli anni ottanta.\nTrame.\nAstonishing X-Men.\nAll'insaputa di tutti, da un universo parallelo tramite una Ghost Box giungono su Terra-616 dei mutanti con l'intenzione di invaderla, approfittando del fatto che l'M-Day ha drasticamente ridotto il numero di quelli attivi. Per scongiurare tale minaccia, Forge crea un gruppo di mutanti artificiali che si scontra con gli invasori a San Francisco attirando l'attenzione degli X-Men e, dopo aver investigato sul caso, il gruppo di Ciclope viene a capo del mistero. Confrontato Forge, pi\u00f9 squilibrato che mai e deciso a uccidere gli invasori penetrando nella loro dimensione, Bestia chiede aiuto all'agente Brand dello S.W.O.R.D. che distrugge con un raggio laser orbitale la Ghost Box annichilendo nel contempo tutti coloro che si trovavano dall'altro lato del portale.\nCable.\nRisvegliatosi nel cuore della notte, Ciclope confida ad Emma che i suoi incubi riguardano sempre la morte di Cable e della messia per mano del traditore Alfiere. Ragionando, Emma lo porta a comprendere che se non si fidasse ciecamente del figlio non gli avrebbe mai affidato un compito cos\u00ec delicato. Dopo aver fatto l'amore, Ciclope si reca nella stanzetta in cui custodisce una culla per la piccola e si accinge a terminarla. Nel futuro, Cable raggiunge l'ultimo baluardo di resistenza umana e decide di fermarsi per qualche anno.\nEternals.\nPer vendicare Sersi, scomparsa dopo essersi sacrificata per fermare la distruzione del pianeta a opera del Celestiale dormiente, Ikaris abbandona gli Eterni in modo da non dover pi\u00f9 sottostare alle loro leggi che gli impediscono di uccidere Druig ossia il mandante del piano che ha portato alla morte della donna. Dopo averne attaccato la roccaforte, Ikaris fugge costringendo il malvagio e i suoi alleati a un inseguimento che li conduce fino alle coste di San Francisco dove li attendono gli X-Men. Purtroppo lo scontro viene interrotto dall'entit\u00e0 spaziale Orda che si appresta a divorare il pianeta, anche a dispetto degli avvertimenti del Celestiale dormiente circa la natura incontrollabile dell'energia degli esseri umani, e solamente l'intervento combinato di tutti gli Eterni che mettono da parte le proprie differenze, unendosi nella Uni-Mente riesce a impedire la catastrofe. Nel futuro, Joey, figlio di Thena, racconta alla giornalista Urich di come gli Eterni abbiamo preso il controllo del corpo del Celestiale dormiente sconfiggendo l'Orda mentre la mente del dio si appellava al Fulcro personificato della creazione per risparmiare la Terra e nel contempo far s\u00ec che gli ultimi eventi non avessero mai avuto luogo. Al termine del colloquio Joey cancella la mente della donna e assieme a Ikaris, Sersi e Makkari si affretta verso nuove avventure.\nRunaways.\nInfastidita dall'incessata chiamata telepatica di Emma, Molly Hayes si fa lasciare a San Francisco dai Runaways e irrompe nella tranquillit\u00e0 delle Graymalkin Industries. Non desideroso di avere a che fare con la bambina, Ciclope l'affida a Wolverine che le fa girare la nuova base: annoiata a morte e preoccupata che i suoi amici possano azzuffarsi con gli studenti degli X-Men, in realt\u00e0 i due giovani gruppi se la spassano in un night club della zona, Molly costringe Wolverine a lasciare la base cadendo cos\u00ec in una trappola ordita da uno dei nemici dei suoi malvagi genitori. Rapiti i due mutanti, questi rivela loro che anni addietro gli Hayes lo avevano bloccato in un coma da cui si \u00e8 risvegliato grazie alla sua voglia di vendicarsi sulla loro unica figlia. Riuscito a liberarsi e mettere fuori combattimento il nemico e i suoi sgherri, Wolverine consola Molly rassicurandola che bench\u00e9 criminali i suoi genitori l'hanno cresciuta volendole bene. Alla fine della giornata, i Runaways cercano di convincere Molly a rimanere a S.F. ma la riportano a casa con loro quando la bambina minaccia di pestarli se avessero continuato.\nSecret Invasion: X-Men.\nDurante l'invasione Skrull di San Francisco, gli X-Men si ritrovano sotto assedio poich\u00e9 tutte le vie di comunicazione col mondo esterno sono state tagliate inclusa la telepatia. Utilizzando tattiche di guerriglia riescono a mettere in difficolt\u00e0 i nemici fin quando l'arrivo dei Super-Skrull li costringe a una ritirata strategica dando modo agli alieni di prendere in ostaggio un migliaio di cittadini e minacciare di farli esplodere a meno che gli X-Men non proclamino la resa. Chiuso nel suo laboratorio, Bestia con l'aiuto di Nightcrawler mette a punto una versione del virus Legacy estremamente letale per la fisiologia Skrull e sfruttando la resa, Ciclope e gli X-Men fungono da veicoli infettando i nemici. Richiamate le truppe sulla nave madre per evitare il contagio dell'intero esercito, il comandante d\u00e0 l'ordine di auto-distruzione circoscrivendo cos\u00ec l'infezione. Salvata la giornata, gli X-Men si godono i festeggiamenti dei cittadini di S.F.\nUncanny X-Men.\nTrasferitisi a San Francisco, gli X-Men inaugurano la base di Graymalkin Industries che servir\u00e0 come ambasciata per i mutanti che decideranno di trasferirsi in citt\u00e0. Tuttavia la loro presenza nell'aerea urbana porta alla formazione della Setta infernale, milizia antimutante e xenofoba agli ordini di Empath controllato mentalmente dalla misteriosa Regina Rossa. Qualche notte prima dell'aggressione a Pixie, durante l'inaugurazione di una mostra d'arte moderna gli X-Men si scontrano con Magneto e le Sentinelle che figurano come ottimo diversivo per permettere all'Alto Evoluzionario di lobotomizzare il Celestiale dormiente che riposa al Golden Gate Park riuscendo in seguito a sfruttare la sua energia per ripotenziare Magneto. Furiosi per ci\u00f2 che accaduto a Pixie, la squadra di Ciclope irrompe nel quartier generale della Setta riuscendo a smantellarla e nello stesso tempo scoprire la Regina Rossa \u00e8 in realt\u00e0 una rediviva Madelyne Pryor. Giorni dopo, Colosso per superare il dolore legato alla perdita di Shadowcat si pone al servizio di un vecchio nemico affrontato in Russia, un mutante capace di scoprire i segreti di chiunque tocchi che si mostrano con l'inchiostro di cui il suo corpo \u00e8 ricoperto, e dopo aver salvato delle ex-mutanti profughe portate illegalmente a S.F. si dice pronto a rientrare in squadra con l'animo pi\u00f9 sereno.\nWolverine: Manifest Destiny.\nSfruttando l'occasione del trasferimento a San Francisco, Wolverine si reca a Chinatown per chiudere i conti in sospeso con il suo boss del crimine: il Drago nero. Accolto negativamente e ripetutamente minacciato di morte dagli abitanti, scopre che il nemico in questione non \u00e8 altri che Lin, una sua ex fiamma amareggiata dal come si comport\u00f2 in passato: canni prima, dopo aver sconfitto il precedente Drago nero, Wolverine rifiut\u00f2 di assumere il titolo che ricadde cos\u00ec sulla testa di Lin che si occup\u00f2 di difendere il territorio di Chinatown e contemporaneamente \"schiavizzarne\" gli abitanti con la paura e i ricatti. Dopo essere stato messo fuori combattimento dai quattro componenti della banda del Drago nero, Wolverine viene soccorso dal suo vecchio maestro Po che lo rieduca all'arte del Kung fu. Nello scontro finale con la banda del Drago nero riesce ad avere la meglio su tre dei membri, mutilandone un quarto ma decide di lasciare fuggire Lin che giura per\u00f2 di vendicarsi. A differenza del passato, Wolverine assume il titolo di Drago nero impegnandosi a proteggere Chinatown.\nX-Men: Legacy.\nCon una suggestione psichica, Xavier induce Ciclope a incontrarlo nel bosco circostante le Graymalkin Industries per discutere del loro passato. Intenzionato a indagare su Sinistro, che era riuscito a penetrare nella sua mente, Xavier diviene a sua volta vittima dell'indagine telepatica di Emma Frost che era rimasta insospettita dal comportamento del compagno. Durante una serie di visioni del suo passato, Xavier comprende di pi\u00f9 su che razza d'uomo era e nel contempo Emma si accerta che nella sua mente non vi sia pi\u00f9 traccia del malvagio. Intanto, mentre al Club infernale si discute dell'abbandono di Sunspot e della presa di potere di Sebastian Shaw e della sua nuova alleata Claudine Renko; in Australia Rogue si rifugia presso la vecchia base degli X-Men e cerca di venire a patti con i frammenti di psiche di Mystica che ha assorbito durante Messiah Complex.\nX-Men: Manifest Destiny.\nConvivendo con Opal Tanaka, sua ex-fidanzata incontrata nuovamente a un party, Uomo Ghiaccio comincia ad accusare degli strani sintomi e mal funzionamenti ai suoi poteri. Richiesto l'aiuto di Bestia, questi lo invita a raggiungere la nuova base degli X-Men a San Francisco con l'x-jet inviatogli. una volta a bordo, improvvisamente la valigia di Opal esplode aprendo uno squarcio nello scafo e mentre Uomo Ghiaccio \u00e8 impegnato a ripararlo, Opal riprende le sue sembianze di Mystica e lo scaraventa gi\u00f9 dall'aereo. Ricomparso una settimana dopo sul ciglio di una strada, viene portato in ospedale dove lo ricoverano ma Mystica riesce a sorprenderlo fingendosi uno dei suoi medici e iniettargli lo stesso inibitore di poteri che gli aveva causato problemi prima di Messiah Complex. Riuscito a liberarsi delle tossine cambiando pi\u00f9 volte la propria superficie esterna di ghiaccio, fugge dall'ospedale e tramite autostop si rimette sulla strada per S.F. ma Mystica lo raggiunge ancora una volta spiegandogli che sta facendo tutto ci\u00f2 per lui. Dopo l'ennesimo confronto, Uomo Ghiaccio si libera della mutaforma e raggiunge gli X-Men che lo inviano sul Golden Bate Bridge dove Mystica, con le sue sembianze, minaccia di far esplodere il ponte. Compreso finalmente il vero motivo dietro i vari tentati omicidi, ossia che la mutaforma lo ama ma non sa come esprimere tale sentimento se non tramite la violenza, Uomo Ghiaccio le confida che fra loro non ci potr\u00e0 mai essere niente proprio perch\u00e9 ha pi\u00f9 volte cercato di ucciderlo. Addolorata e infuriata dal discorso sentito, Mystica, prima di lanciarsi nell'oceano e fuggire, gli promette che lo uccider\u00e0 lei stessa.\nX-Men: Manifest Destiny - Nightcrawler.\nDeluso per essere ormai quasi del tutto sostituito da Pixie come teleporta del gruppo, Nightcrawler lascia San Francisco per recarsi al suo villaggio natale in Germania dove gli hanno dedicato un museo. Una volta sul posto scopre che la curatrice lo ha invitato dietro pressione degli abitanti per convincerlo a sconfiggere un mostro che da tempo li affligge, il Vielfras. Confrontatosi con tale creatura dall'aspetto demoniaco, scopre che si tratta in realt\u00e0 di un ragazzo maledetto da una zingara per averla tradita e suo malgrado si trova ad aiutarlo quando gli abitanti del villaggio lo aggrediscono. Messi in salvo un vecchio e sua nipote, che si credeva rapita dal Vielfras ma in realt\u00e0 smarritasi nella foresta dove questi dimora, Nightcraler ode il rumore di uno sparo provenire dall'accampamento. Scoperto il corpo senza vita del mostro, l'X-Man si ritrova faccia a faccia con Mefisto che gli assicura di prendersi buona cura dell'anima del suicida all'inferno e che il destino toccato al Vielfras sar\u00e0 anche il suo: una morte solitaria, dopo essere stato temuto e odiato per tutta la vita. Di ritorno a S.F. Nightcrawler rientra fra le file degli X-Men con la consapevolezza di essere maturato e cresciuto.\nYoung X-Men.\nAncora in lutto per la recente morte di Wolf Cub, agli Young X-Men vengono assegnati Sunspot e Moonstar come mentori. Stabilita la loro base in una delle cattedrali di San Francisco, il gruppo assiste alla defezione di Blindfold prima di venire a conoscenza che Ink \u00e8 un normale umano potenziato grazie ai tatuaggi del suo tatuatore mutante. Scontratisi quindi con gli Y-Men, ossia un gruppo di criminali locali che avevano ottenuto superpoteri tramite tatuaggi, gli Young X-Men riescono infine a spuntarla proprio grazie a Ink che conquista la fiducia del gruppo. In seguito a questa avventura, alla squadra si uniscono Anole, Greymalkin e Cipher."}
{"id": "2799352", "revid": "438678", "url": "https://it.wikipedia.org/wiki?curid=2799352", "title": "Alberto Sabino Di Molfetta", "text": ""}
{"id": "2799355", "revid": "381021", "url": "https://it.wikipedia.org/wiki?curid=2799355", "title": "Gianni Sposito", "text": ""}
{"id": "2799362", "revid": "633110", "url": "https://it.wikipedia.org/wiki?curid=2799362", "title": "Type 11 (mitragliatrice leggera)", "text": "La Type 11 fu una mitragliatrice leggera (in lingua giapponese \"Juichi-nen-shiki keikikanj\u016b\") concepita e costruita dall'Impero giapponese nel corso dei primi anni venti per dotare il proprio esercito di un'arma di squadra leggera, maneggevole ed efficace: proprio per garantire l'affidabilit\u00e0 l'arma venne camerata per la cartuccia calibro 6,5 \u00d7 50 mm Arisaka, la stessa del fucile d'ordinanza Type 38, e fornita di un peculiare sistema di caricamento a raccoglitore. Obsoleta per gli anni trenta, continu\u00f2 ciononostante a essere utilizzata attivamente in battaglia anche dopo lo scoppio della guerra nell'Oceano Pacifico e venne dismessa solo con il termine del conflitto, nel settembre 1945.\nStoria.\nSviluppo.\nLe esperienze maturate nel corso della guerra russo-giapponese al principio del XX secolo avevano indotto l'esercito imperiale a richiedere delle mitragliatrici adatte a fornire un adeguato fuoco di copertura per sostenere le avanzate della fanteria in campo aperto: circa dieci anni pi\u00f9 tardi, dopo sperimentazioni varie e importazioni di alcuni modelli occidentali, nel 1914 venne immessa in servizio la mitragliatrice pesante Type 3 fortemente ispirata alla Hotchkiss Mle 1914 francese. Le innovazioni nella dottrina militare indotte dalla prima guerra mondiale, per\u00f2, evidenziarono come piccoli reparti di fanteria abbisognassero di armi automatiche portatili di pronto impiego e, soprattutto, di peso contenuto. I vertici dell'esercito nipponico, che avevano studiato le battaglie svoltesi in Europa, ordinarono poco dopo la fine del conflitto una mitragliatrice leggera. L'ufficiale e progettista Kijir\u014d Nambu concretizz\u00f2 tale necessit\u00e0 prendendo spunto dalla Type 3, eliminando gli ingombranti treppiedi e implementando come sistema di caricamento, al posto delle piastrine rigide, un raccoglitore amovibile sul lato sinistro: la munizione camerata era la 6,5 \u00d7 50 mm Arisaka gi\u00e0 utilizzata sui fucili standard dell'esercito Type 38, cos\u00ec da facilitare la logistica e anche la reperibilit\u00e0. La mitragliatrice venne accettata e immatricolata nel 1922 come \"Type 11\", perch\u00e9 all'epoca gli equipaggiamenti venivano designati con il corrente anno di regno di un sovrano: in tal caso, il 1922 era l'undicesimo dell'imperatore Yoshihito.\nProduzione.\nLa fabbricazione in massa della Type 11 fu demandata agli arsenali di Nagoya e Kokura, oltre che alla ditta Hitachi: complessivamente i tre stabilimenti produssero circa esemplari tra il 1923 e il 1941.\nImpiego operativo.\nIn azione la Type 11 si dimostr\u00f2 un'arma affidabile, precisa e di manutenzione tutto sommato facile: il vero problema era la frequenza richiesta alla pulizia delle parti meccaniche, in specie del raccoglitore che per sua natura accumulava polveri e detriti; anche l'oliatore installato all'ingresso della camera di scoppio, rivolto a facilitare entrata ed espulsione delle munizioni, attirava sporcizia che, mischiandosi al liquido viscoso, provocava inceppamenti ripetuti dell'arma. La Type 11 diveniva quindi assai problematica se non veniva sottoposta a periodiche pulizie ravvicinate nel tempo. Essa fu, comunque, la principale arma automatica di squadra durante le operazioni militari giapponesi a partire dalla met\u00e0 degli anni venti, seguite dall'occupazione della Manciuria e nel corso della prima fase della seconda guerra sino-giapponese. Verso la fine degli anni trenta la Type 11 venne affiancata da altre mitragliatrici leggere costruite secondo criteri pi\u00f9 moderni, ma fu mantenuta in servizio sia per il gran numero prodotto, sia per le modeste potenzialit\u00e0 dell'industria nipponica, che soprattutto dopo l'entrata in guerra nel 1941 non riusc\u00ec mai a soddisfare le commesse belliche. La Type 11 venne cos\u00ec utilizzata in prima linea fino al termine della seconda guerra mondiale nel settembre 1945, guadagnandosi dopo le prime battaglie il soprannome \"Nambu\" da parte delle truppe alleate.\nCaratteristiche.\nLa mitragliatrice Type 11 era lunga 1100\u00a0mm e pesava 10,2 chilogrammi in ordine di combattimento; la canna misurava da sola 443\u00a0mm. L'intera volata era dotata di una serie di anelli volti a garantire il raffreddamento ad aria, e tutta la restante porzione di canna era saldamente racchiusa in una guaina tubolare con ulteriori anelli di raffreddamento; tale guaina era avvitata alla faccia anteriore del castello, configurazione che rendeva necessario smontare l'intera arma se si voleva rimuovere la canna per la pulizia. Sotto la canna correva un lungo cilindro cavo fissato alla guaina, che conteneva un pistone a lunga corsa mosso dal recupero dei gas dello sparo; al blocco anteriore di tale pistone era stato aggiunto un regolatore per calibrare la pressione del gas. Sempre alla guaina, infine, veniva assicurato un bipiede ripiegabile per garantire la stabilit\u00e0 durante le operazioni di fuoco.\nIl castello presentava lo stesso sistema di chiusura dell'otturatore adoperato sulla mitragliatrice Type 3: consisteva di un blocco a scorrimento verticale che veniva sollecitato da camme ricavate sia nella barra operatrice, sia nella parte posteriore del blocco stesso. L'innesto nel castello delle alette di bloccaggio laterali avveniva abbassando il blocco otturatore, lo sblocco quando il pezzo veniva sollevato. Sotto la parte terminale del castello sporgeva il grilletto, nella stessa porzione si trovavano il dente d'arresto del cane e la sicura manuale, che ruotata verso il basso fino a una posizione verticale impediva spari accidentali. L'impugnatura a pistola del grilletto si estendeva verso l'esterno formando un tozzo corpo tubolare dove veniva fissato un calcio in legno, particolarmente ampio e angolato verso destra, visto che il sistema di puntamento era stato disassato su questo lato causa il raccoglitore: si componeva di una lama anteriore e di una mira posteriore aperta, sagomata a \"V\" e scorrente su un alzo graduato da 300 a 1.500 metri. Non era stato integrato nessun tipo di compensazione contro le deviazioni indotte dal vento sul proiettile sparato.\nL'arma si basava su uno dei metodi pi\u00f9 peculiari di caricamento: un raccoglitore. Esso, sistemato sulla sinistra dell'arma (rendendola un poco sbilanciata), era fornito di un coperchietto apribile verso l'alto e avanti, e poteva essere smontato per manutenzione o pulizia. All'interno venivano impilate fino a sei stripper clip con cinque cartucce da 6,5 \u00d7 50\u00a0mm cadauna (il calibro del fucile da fanteria Type 38); queste erano premute verso il basso dal coperchio una volta chiuso. Sul fondo del raccoglitore si trovava una cremagliera dentata messa in funzione, non appena veniva premuto il grilletto, da una camma intagliata nella barra operatrice: la cremagliera si muoveva lateralmente da sinistra a destra, agganciando la prima cartuccia a destra e inserendola nel castello. Subito prima di arrivare nella camera di scoppio, la munizione faceva scattare la valvola di un oliatore integrale all'arma e veniva spruzzata con una piccola quantit\u00e0 di lubrificante: infatti la Type 11 difettava dell'estrazione primaria del bossolo. La cremagliera continuava ad agganciare le cartucce secondo l'ordine da destra a sinistra, fino a quando la clip senza pi\u00f9 cartucce cadeva per gravit\u00e0 attraverso un'apertura nel fondo posteriore del raccoglitore e la clip successiva (premuta dal coperchietto tenuto in tensione da una molla) prendeva il suo posto. Il raccoglitore era rifornibile in ogni momento e quasi sempre tale compito era demandato a un addetto, permettendo all'operatore di concentrarsi sul tiro.\nIl ciclo di fuoco iniziava con l'otturatore aperto. La munizione, oliata e camerata, veniva colpita dal percussore e partiva il proiettile, mentre il bossolo era espulso sul lato destro del castello; parte dei gas dovuti alla detonazione della carica di lancio entravano nel cilindro sottostante la canna dal suo blocco anteriore e spingevano indietro il pistone, che era collegato alla barra operatrice. Questa rimetteva in posizione i meccanismi nel castello e poteva ricominciare il processo: era possibile sparare soltanto in automatico e la cadenza di tiro ufficiale di 500 colpi al minuto si rivel\u00f2 pi\u00f9 teorica che effettiva a causa del sistema di caricamento; all'atto pratico dunque il rateo di fuoco arrivava a circa 120 colpi al minuto. La velocit\u00e0 iniziale dei proiettili era di 730\u00a0m/s. Era stato per\u00f2 notato che le cartucce da 6,5\u00a0mm standard generavano un notevole lampo all'attimo dello sparo a causa della quantit\u00e0 di propellente, esercitando oltretutto sollecitazioni meccaniche eccessive per l'arma; vennero cos\u00ec prodotte specifiche munizioni da 6,5\u00a0mm con carica di lancio ridotta, che risolsero l'inconveniente ma complicarono il rifornimento. Tale tipo di cartuccia era denominata \"gens\u014d\" (appunto \"ridotta\" in giapponese) ma era sempre fornita in clip da cinque, contenute in numero di dodici in una cassetta di acciaio temprato.\nA differenza di numerose altre armi giapponesi, la Type 11 non venne mai dotata di una baionetta. Spiccava inoltre nella sua categoria perch\u00e9 era possibile utilizzarla da un treppiede, sebbene ci\u00f2 sia raramente avvenuto visto che la Type 11 non riusciva a fornire un fuoco di supporto sostenuto.\nVersioni.\nType 91.\nNel 1931 la Type 11 venne adattata come mitragliatrice da carro armato e denominata Type 91 dalle ultime due cifre del corrispondente anno imperiale, il 2591. In questa configurazione l'arma era priva del bipiede ed era stata equipaggiata con un mirino telescopico da 1,5 ingrandimenti; inoltre il raccoglitore venne sostituito con un modello pi\u00f9 capiente che poteva contenere fino a nove clip da fucile, per un totale di 45 cartucce. Da notare che la Type 91 riteneva l'attacco per il bipiede, quindi era utilizzabile nel ruolo originario anche se rimossa da un mezzo blindato. Tra il 1932 e il 1936 l'Arsenale di Nagoya consegn\u00f2 esemplari della mitragliatrice.\nDerivati.\nI frequenti inceppamenti dovuti all'oliatore e all'ampia finestra del raccoglitore fecero s\u00ec che all'inizio degli anni trenta l'esercito imperiale bandisse un nuovo concorso per lo sviluppo di una pi\u00f9 affidabile mitragliatrice leggera. Nel 1936 vinse il progetto presentato da Kijir\u014d Nambu, fortemente ispirato alla pari classe ceca ZB vz. 26 per la meccanica e l'aspetto; riteneva invece la canna con la serie di anelli da raffreddamento tipica della Type 11 e il calibro in 6,5\u00a0mm: denominata come Type 96, avrebbe dovuto rimpiazzare del tutto la precedente mitragliatrice ma carenze produttive e necessit\u00e0 di armi automatiche non permisero di rispettare questo piano."}
{"id": "2799366", "revid": "547034", "url": "https://it.wikipedia.org/wiki?curid=2799366", "title": "Osservatorio Letterario", "text": "Osservatorio Letterario - Ferrara e l'Altrove (Edizione Culturale O.L.F.A.) \u00e8 una rivista letteraria e culturale italo-ungherese bimestrale fondata a Ferrara nel 1997 dalla professoressa e giornalista ungaro-italiana Melinda Bonani-Tam\u00e1s-Tarr (pseudonimi: Meta Tabon, Donna D'Ongaro), che \u00e8 direttrice responsabile ed editoriale del periodico, Cavaliere dell'Ordine \"Al merito della Repubblica Italiana\". \nLa rivista.\nLa rivista, segnalata da Rai Radio 1 - nella trasmissione Mittel Europa/\"Est Ovest\" , condotta da Sergio Tazzer -, dal sito dosselli.it , da blipper e dall'Universit\u00e0 di P\u00e9cs in Ungheria (XI Annuario, 2010), dalla Facolt\u00e0 dell'Ungarologia (periodico scientifico, intitolato \"Hungarol\u00f3giai \u00c9vk\u00f6nyv 11\", 2010, periodico dei laboratori ungarologici delle universit\u00e0 dell'Ungheria e di tutto il mondo) pubblica opere classiche e contemporanee italiane, ungheresi ed altre della letteratura mondiale e si dedica anche ai rapporti secolari italo-ungheresi tramite le traduzioni italiane ed ungheresi di opere letterarie, storiche, linguistiche, artistiche.\nQuesta rivista \u00e8 nata con l'intenzione di comunicare, per dare una voce agli autori minori oppure ignorati, amanti ed agli appassionati dello scrivere poesie, racconti, critiche, opinioni, per esprimere le svariate emozioni e pensieri che nascono nell'anima dell'essere umano e dare notizie di alcuni eventi culturali che riguardano la letteratura, l'arte e in generale la cultura. Da tempo, accanto agli autori esordienti o poco conosciuti si notano anche le firme di quelli affermati e noti. Il periodico, a partire dal n. 0/1997, offre proposte di autori di talento e di qualit\u00e0. La rivista \u00e8 aperta alle novit\u00e0, senza snobismi, senza accademismi, senza intellettualismi. L\"'Osservatorio Letterario\" era iniziato con un fascicolo di 22 pagine, adesso \u00e8 arrivato all'estensione di 126-250 pagine. Le immagini nella rivista stampata sono in b/n, eccetto i fascicoli giubilari (NN. 77/78, 79/80, 81/82) e i fascicoli da numeri 87/88 in poi.\nL'Osservatorio Letterario ha anche pubblicato numerosi - pi\u00f9 di 80 titoli - quaderni letterari e volumi d'antologia di poesie, racconti, saggistica, come supplemento alla rivista, dei vincitori e finalisti dei Premi Letterari Internazionali banditi dal periodico, nonch\u00e9 monografie indipendenti dai premi.\nOltre alla Biblioteca Nazionale Ungherese \"Sz\u00e9chenyi\" - dove \u00e8 considerata uno di quegli importanti prodotti detti \"hungaricum\", questo a quanto si legge nella lettera del bibliotecario dell'OSZK, indirizzata alla direttrice (v. il portale \"Testv\u00e9rm\u00fazs\u00e1k\") - la rivista \u00e8 presente nella Biblioteca del Museo Letterario \"Pet\u0151fi\", nella Biblioteca Regionale di Veszpr\u00e9m \"E\u00f6tv\u00f6s K\u00e1roly\" e all'Istituto Culturale Regionale di Veszpr\u00e9m. L'Osservatorio Letterario si presenta come periodico scientifico delle Universit\u00e0 Ungheresi (vedi l'XI Annuario dell'Ungarologia, Edizione dell'Universit\u00e0 degli Studi di P\u00e9cs 2010).\nNei suoi editoriali speciali bilingue di edizione speciale nel fascicolo quindicinale stampato interamente a colori si pu\u00f2 seguire tutta la storia, il cammino e il progresso del periodico ."}
{"id": "2799372", "revid": "1543377", "url": "https://it.wikipedia.org/wiki?curid=2799372", "title": "Australian Championships 1956 - Singolare femminile", "text": "Mary Carter ha battuto in finale Thelma Long 3\u20136 6\u20132 9\u20137."}
{"id": "2799376", "revid": "287204", "url": "https://it.wikipedia.org/wiki?curid=2799376", "title": "Fed Cup 2010 Zona Americana", "text": "La Zona Americana (\"Americas Zone\") \u00e8 una delle 3 divisioni zonali nell'ambito della Fed Cup 2010. Essa \u00e8 a sua volta suddivisa in due gruppi (\"Group I, Group II\") formati rispettivamente da 8 e 10 squadre, inserite in tali gruppi in base ai risultati ottenuti l'anno precedente."}
{"id": "2799377", "revid": "29944729", "url": "https://it.wikipedia.org/wiki?curid=2799377", "title": "Exchange Traded funds", "text": ""}
{"id": "2799378", "revid": "1543377", "url": "https://it.wikipedia.org/wiki?curid=2799378", "title": "Australian Championships 1955 - Singolare femminile", "text": "Beryl Penrose ha battuto in finale Thelma Long 6\u20134 6\u20133."}
{"id": "2799380", "revid": "767487", "url": "https://it.wikipedia.org/wiki?curid=2799380", "title": "La signorina dell'autobus", "text": "La signorina dell'autobus \u00e8 un film del 1933 diretto da Nunzio Malasomma.\nTrama.\nEva una giovane ragazza, figlia illegittima, non riesce a sposarsi per l'opposizione dei parenti del fidanzato, che non accettano la sua condizione anagrafica, chiede allora aiuto ad un maturo signore, impenitente dongiovanni, chiedendolgi di farle da padre per consentirle le nozze.\nMa queste strane manovre insospettiscono il fidanzato, che temendo un tradimento rompe la relazione con la ragazza.\nL'uomo che si era offerto alla parte di padre, tenta allora di sposare la giovane, sino all'incontro con la madre di Eva, nella quale riconosce una sua antica relazione, dalla quale \u00e8 nata la ragazza, gran finale con spiegazioni e le sofferte nozze.\nLa critica.\nFilippo Sacchi nelle pagine de Il Corriere della Sera del 28 settembre 1933, \u00ab Malasomma dirige con pi\u00f9 disinvoltura che personalit\u00e0, comunque i dialoghi sono scorrevoli e il film \u00e8 molto decoroso nell'allestimento scenico \u00bb"}
{"id": "2799384", "revid": "1654832", "url": "https://it.wikipedia.org/wiki?curid=2799384", "title": "Delitto di stato (miniserie televisiva)", "text": "Delitto di stato \u00e8 una miniserie televisiva del 1982 per la regia di Gianfranco De Bosio, tratta dal romanzo del 1947 \"Segreti dei Gonzaga\" e dal racconto \"Delitto di Stato\" (contenuto nel libro \"Tu vipera gentile\") entrambi di Maria Bellonci. La Bellonci contribu\u00ec anche alla sceneggiatura insieme ad Anna Maria Rimoaldi e al regista De Bosio.\nA margine dello sceneggiato, fu pubblicato dalla CDE-Gruppo Arnoldo Mondadori Editore-RAI un volume, con immagini dallo sceneggiato televisivo, dal titolo \"Delitto di Stato - Una tragedia italiana alla corte dei Gonzaga\", curato da Anna Maria Rimoaldi e Paolo Ferruzzi.\nSoggetto.\nAl centro della vicenda sono avvenimenti pubblici ed intrecci individuali che mettono in luce \"lo sgretolamento dell'ordine sociale\" e la \"corruzione morale\" nella Mantova all'inizio del XVII secolo. \u00c8 Tommaso Striggi, cancelliere del Duca di Mantova, impersonato da Sergio Fantoni, il \"deus ex machina\" della vicenda: ordisce una serie di delitti per difendere la dinastia dei Gonzaga, ma soprattutto per tutelare il proprio \"status\" di uomo di potere.\nLo sceneggiato era stato presentato in anteprima a Londra in una proiezione avvenuta al Victoria and Albert Museum in occasione di una serie di manifestazioni culturali organizzate per presentare gli \"Splendori dei Gonzaga\".\nFece scalpore all'epoca una scena di nudo di Sergio Fantoni, nel quinto episodio, primo nudo integrale frontale maschile per la televisione italiana.\nCast.\nIl \"cast\" impiegato era prevalentemente di formazione teatrale e formato, oltre ai protagonisti, da:"}
{"id": "2799387", "revid": "1543377", "url": "https://it.wikipedia.org/wiki?curid=2799387", "title": "Australian Championships 1954 - Singolare femminile", "text": "Thelma Long ha battuto in finale Jenny Staley 6-3 6-4."}
{"id": "2799401", "revid": "1543377", "url": "https://it.wikipedia.org/wiki?curid=2799401", "title": "Australian Championships 1953 - Singolare femminile", "text": "Maureen Connolly ha battuto in finale Julia Sampson 6-3 6-2."}
{"id": "2799402", "revid": "384917", "url": "https://it.wikipedia.org/wiki?curid=2799402", "title": "La morte cammina per Eastrepps", "text": "La morte cammina per Eastrepps (\"Death Walks in Eastrepps\") \u00e8 un romanzo giallo dello scrittore Francis Beeding, pubblicato per la prima volta nel 1931. \nTrama.\n16 luglio 1930, Robert Eldridge \u00e8 sul treno che lo porter\u00e0 ad Eastrepps. L\u00ec vive una donna, Margaret Withers che, nonostante sia sposata, lo ama. Lui \u00e8 felice, lei lo ama per quello che \u00e8, non per i suoi soldi, non sa che Robert \u00e8 un uomo molto ricco. Robert ha fatto un sacco di soldi grazie ad una truffa perpetuata, alcuni anni prima, a danno di tantissimi piccoli risparmiatori. Il suo vero nome \u00e8 James Selby e tutti lo credono in chiss\u00e0 quale paese a godersi i soldi truffati.\nMary vive a Eastrepps ed \u00e8 una delle tantissime persone truffate da Robert. Mentre cena insieme a suo fratello ripensa a quella truffa subita ed alle difficolt\u00e0 finanziarie che gli ha provocato. Subito dopo cena Mary, va a fare visita ad una sua amica la signora Dampier. Dopo la visita, la signora Mary si incammina per tornare a casa, ma un'ombra la segue. Mary non vede l'ombra alle sue spalle e non ne sente i passi leggeri. Un attimo dopo un colpo secco e preciso viene sferrato, Mary cade al suolo immobile, lei \u00e8 la prima vittima.\nIl giorno dopo James Hewitt scopre e denuncia l'omicidio della sorella. Partono le indagini per scoprire il brutale assassino. Per farsi dare una mano viene chiamata anche Scotland Yard che invia l'ispettore Wilkins. Gli investigatori incominciano a cercare indizi e testimoni, ma pochi giorni dopo un altro cadavere viene ritrovato, \u00e8 quello di una giovane donna di nome Helen Taplow. Lei \u00e8 la seconda vittima.\nProseguono le indagini, la polizia brancola nel pi\u00f9 totale buio, ed un terzo cadavere viene ritrovato. Il nome della terza vittima \u00e8 John Masters. I turisti che affollano la cittadina incominciano ad andarsene, le prenotazioni vengono annullate. La polizia ha una traccia da seguire e dopo una serie di appostamenti viene arrestato Alistair Rockingham con l'accusa di triplice omicidio. Il caso sembra risolto, la cittadina cerca di tornare alle vecchie abitudini ed al suo lento tran tran.\nInvece ecco l'imprevisto ed imprevedibile. La signora Dampier, mentre \u00e8 in giardino a curare le sue piante sente uno strano rumore. Un colpo contro la porta, attira la sua attenzione, e va a vedere di cosa si tratta. Un uomo, con il volto pallido e stravolto si \u00e8 appena accasciato a terra. La signora Dampier, distratta dal corpo di quest'uomo non vede una sagoma nera con il braccio alzato poco distante. Nella sua mano ha un oggetto luccicante che sferra un colpo brutale e mortale alla povera signora Dampier. Il nome della quarta vittima \u00e8 Thomas Porter. La signora Dampier \u00e8 la quinta vittima del brutale assassino.\nOra, una sola cosa \u00e8 chiara, Alistair Rockingham non pu\u00f2 essere l'assassino, visto che era detenuto in carcere, quando ci sono stati gli ultimi due omicidi. La polizia e Scotland Yard devono riconsiderate tutti gli indizi e ripartire con le indagini. Questa serie di omicidi ha richiamato l'attenzione anche dei politici nazionali. Comunque dopo questi due ultimi omicidi la popolazione di Eastrepps ha paura, ha veramente paura, tanto che, di sera, non c'\u00e8 pi\u00f9 nessuno fuori per la cittadina. La popolazione riesce ad organizzare delle ronde di cittadini volontari. Nonostante queste ronde un altro omicidio viene perpetuato dal \"mostro\". Il nome della sesta vittima \u00e8 William Ferris.\nIl sergente Ruddock ha effettuato un arresto dopo quest'ultimo omicidio del \"mostro\". Ha arrestato Robert Eldridge sulla base di alcuni indizi. \u00c8 pure riuscito a scoprire il passato dell'indiziato. Ha scoperto che il suo vero nome \u00e8 James Selby, il James Selby della mega truffa perpetuata alcuni anni prima. Viene imbastito il processo e, nonostante la testimonianza di Margaret Withers, che dichiara che l'imputato \u00e8 sempre stato con lei nei giorni dei vari omicidi, Robert Eldridge viene condannato alla pena capitale.\nIl ricorso a questa sentenza viene respinto e Robert Eldridge viene giustiziato. Il sergente Ruddock viene trasferito e promosso. Ora \u00e8 il sovrintendente Ruddock di Scotland Yard. La signorina Margaret Withers sa che \u00e8 stato appena giustiziato un innocente, ma nonostante questo non ha le prove per dimostrarlo. Si rivolge a sir Henry Grey che gli consiglia di parlare con Scotland Yard. Riesce a farsi mostrare i documenti originali che hanno condannato il suo unico amore.\nMentre consulta i documenti capisce, capisce chi \u00e8 il vero \"mostro\" di Eastrepps. Esce di fretta dagli uffici di Scotland Yard e si dirige a casa di sir Henry Grey. Lui, per\u00f2, non c'\u00e8, quella sera cener\u00e0 fuori. Lascia un biglietto con scritto le sue riflessioni su questo caso alla sua cameriera e rientra a casa. Dopo poco una sagoma nera sale attraverso la scala di emergenza. Margaret Withers ha paura. Ha paura che sia il \"mostro\" e che stia venendo ad ucciderla. Un attimo dopo suona il campanello di ingresso del suo appartamento, Margaret va ad aprire fiduciosa ma davanti ha un uomo che lei sa bene chi \u00e8. \u00c8 il \"mostro\" di Eastrepps e pensare che sembrava una persona tanto gentile."}
{"id": "2799409", "revid": "1573940", "url": "https://it.wikipedia.org/wiki?curid=2799409", "title": "Casinycteris argynnis", "text": "Casinycteris argynnis () \u00e8 un pipistrello appartenente alla famiglia degli Pteropodidi, endemico dell'Africa centrale.\nDescrizione.\nDimensioni.\nPipistrello di medie dimensioni, con la lunghezza della testa e del corpo tra 70 e 100\u00a0mm, la lunghezza dell'avambraccio tra 50 e 62\u00a0mm, la lunghezza del piede tra 12 e 14\u00a0mm, la lunghezza delle orecchie tra 15 e 20\u00a0mm, l'apertura alare fino a 38\u00a0cm e un peso fino a 41\u00a0g.\nAspetto.\nLa pelliccia \u00e8 lanosa e si estende fino alla met\u00e0 dell'avambraccio. Il colore del dorso \u00e8 marrone, la nuca \u00e8 pi\u00f9 chiara, mentre la testa \u00e8 simile al dorso. Il collo \u00e8 anteriormente ricoperto densamente di lunghi peli bianchi. Il tratto mediano del petto \u00e8 biancastro, i lati del ventre sono grigiastri, mentre i fianchi sono marroni. Una distinta macchia biancastra \u00e8 presente sul muso tra gli occhi e la base del naso, mentre su ogni lato sono presenti due macchie biancastre, la prima situata sull'angolo posteriore dell'occhio, la seconda, pi\u00f9 grande corre lungo il labbro superiore, dall'angolo della bocca fino a sotto le narici. Sono presenti talvolta dei ciuffi di peli bianchi alla base anteriore di ogni orecchio. Le orecchie sono giallastre, lunghe e arrotondate. Le membrane alari, le palpebre, le labbra ed il naso sono di un colore arancio brillante. Le ali sono attaccate posteriormente alla prima falange del primo dito del piede. Il pollice \u00e8 relativamente lungo. \u00c8 privo di coda, mentre l'uropatagio \u00e8 ridotto ad una sottile membrana lungo la parte interna degli arti inferiori. \nBiologia.\nComportamento.\nSi rifugia solitariamente nella densa vegetazione. Il suo volo \u00e8 lento e manovrato. Sono note predazioni di questa specie da parte di serpenti \"Toxicodryas blandingii\".\nRiproduzione.\nFemmine gravide sono state catturate tra gennaio e febbraio mentre un'altra con un feto \u00e8 stata osservata in aprile. Danno alla luce un piccolo all'anno.\nDistribuzione e habitat.\nQuesta specie vive nel Camerun sud-orientale, Repubblica Centrafricana meridionale, Gabon nord-orientale, Congo e nella Repubblica Democratica del Congo.\nVive nelle foreste umide tropicali di pianura e nelle foreste di palude.\nStato di conservazione.\nLa IUCN Red List, considerato il vasto Areale e la popolazione numerosa, classifica \"C. argynnis\" come specie a rischio minimo (LC)."}
{"id": "2799412", "revid": "599013", "url": "https://it.wikipedia.org/wiki?curid=2799412", "title": "Maotai", "text": "Il Maotai (o Moutai come viene scritto sulla etichetta, in cinese tradizionale \u8305\u53f0\u9152, cinese semplificato \u8305\u53f0\u9152, pinyin M\u00e1ot\u00e1i ji\u01d4) \u00e8 il liquore pi\u00f9 famoso di tutta la Cina. \u00c8 distillato nel paese omonimo sito nel distretto di Renhuai, provincia del Guizhou (prefettura di Zunyi), Cina sud-occidentale. \nStoria.\nHa una lunga storia risalente a oltre duemila anni. Si narra che all'epoca della dinastia Han gli imperatori preferissero bere il Maotai. Nel XX secolo il liquore conobbe la diffusione in tutto il mondo risultando vincitore di premi internazionali. Infatti il Maotai \u00e8 diventato noto al mondo dopo aver vinto una medaglia d'oro al \"Panama-Pacific International Exposition (PPIE)\" tenutasi a San Francisco, California, nel 1915. Un altro momento di celebrit\u00e0 internazionale il Maotai lo visse quando, durante un pranzo di stato, Mao Zedong lo offr\u00ec a Richard Nixon, e si narra che Henry Kissinger disse a Deng Xiaoping, durante un incontro di lavoro, che \"se avessero continuato a bere Maotai, avrebbero risolto qualsiasi problema sul tavolo\".\nCaratteristiche.\nGli ingredienti del Maotai sono il frumento e il sorgo. La distillazione segue un iter molto complesso, con regole scritte in un preciso protocollo. Il preparato da cui si otterr\u00e0 poi il Maotai subisce, una volta al mese, otto distillazioni successive. Dopo la distillazione, il liquore viene fatto invecchiare svariati anni in giare di una porcellana speciale. L'intero periodo di lavorazione richiede cinque o sei anni. Il Maotai ha una gradazione alcolica intorno al 54-55%.\nProduzione.\nIl Maotai viene prodotto in una profonda vallata incassata fra i monti, a 400 metri di altitudine; il clima \u00e8 relativamente mite, e questo fa s\u00ec che ci siano ottime condizioni per la fermentazione. Attraverso il villaggio scorre il fiume Chishui, che origina sui monti circostanti. La purezza delle acque del fiume \u00e8 uno dei principali segreti del Maotai. Inoltre le vasche di fermentazione del Maotai sono fatte di una terra particolare chiamata, per il suo colore rosso, la terra \u201ccinabro\u201d. Anche questa terra \u00e8 originaria del villaggio Maotai e contribuisce anch'essa a conferire al distillato il suo particolare aroma."}
{"id": "2799415", "revid": "371529", "url": "https://it.wikipedia.org/wiki?curid=2799415", "title": "The Singles Collection (David Bowie)", "text": "The Singles Collection \u00e8 una raccolta del cantautore inglese David Bowie, pubblicata nel 1993 nel Regno Unito e, con alcune modifiche, come \"The Singles 1969-1993\" negli Stati Uniti. La versione australiana contiene la stessa lista di brani della versione inglese, ma i due dischi sono stati pubblicati come album distinti, \"The Singles Collection 1\", con una copertina identica a quella del Regno Unito e \"The Singles Collection 2\", la cui copertina \u00e8 simile a quella del Regno Unito ma ricolorata in verde.\nMalgrado il nome dell'album, alcuni brani (come \"Ziggy Stardust\" e \"Oh! You Pretty Things\") non sono mai stati pubblicati come singoli da Bowie. Sia nel Regno Unito che negli Stati Uniti le versioni delle tracce riportate negli album sono quelle estese anzich\u00e9 quelle originali presenti nei singoli.\nTracce.\nTutte le tracce, tranne quando diversamente specificato, sono scritte da David Bowie. \nVersione americana.\nLe prime 40.000 copie includevano un singolo su CD bonus contenente un duetto di Bowie con Bing Crosby, \"Peace on Earth/Little Drummer Boy\". Una versione speciale di quest'album \u00e8 stata pubblicata per i membri del club musicale americano \"Time-Life\". In essa mancano \"Sorrow\", \"Drive-In Saturday\", \"Be My Wife\", \"Beauty and the Beast\", \"Look Back in Anger\", \"Under Pressure\", \"Cat People\" e \"Jump They Say\", mentre sono state aggiunte \"Rock 'n' Roll Suicide\" e \"All the Young Dudes\" nella versione presente nell'album \"David Live\"."}
{"id": "2799418", "revid": "767487", "url": "https://it.wikipedia.org/wiki?curid=2799418", "title": "Tea Hiilloste", "text": "Carriera.\n\u00c8 divenuta famosa nel 2004, quando ha ottenuto la vittoria alla seconda stagione del talent show \"Popstars\" in Finlandia. Tale vittoria le permise di entrare nel gruppo pop Jane con cui ha pubblicato due album e cinque singoli.\nDopo lo scioglimento del gruppo, avvenuto nel 2007, ha lanciato una carriera come solista. La cantante \u00e8 stata anche la conduttrice televisiva del programma musicale per bambini \"Kids Top 20\", in cui ha avuto l'occasione di incidere anche il pezzo \"Moi Me Bailataan\", contenuto nella compilation del programma. Tea Hiilloste debutta ufficialmente come solista con il singolo \"Tyt\u00f6t tykk\u00e4\u00e4\". Il singolo \u00e8 stato pubblicato nel giugno del 2007 e ha raggiunto la prima posizione della classifica finlandese, diventando un tormentone estivo in patria. Il singolo ha preceduto la pubblicazione dell'album di debutto, l'omonimo \"Tyt\u00f6t tykk\u00e4\u00e4\". L'album ha riscosso molto successo e fu certificato disco di platino in Finlandia, raggiungendo la seconda posizione della classifica; nei mesi successivi la cantante ha promosso l'album partendo per un tour e pubblicando alcuni nuovi singoli: \"Puhu Mun K\u00e4delle\" a settembre e \"Tontut tykk\u00e4\u00e4\" a dicembre (quest'ultimo \u00e8 la versione natalizia del brano \"Tyt\u00f6t tykk\u00e4\u00e4\").\nSpinta dal successo del primo album, \u00e8 tornata subito in studio di registrazione per incidere il nuovo album. Quest'ultimo \u00e8 uscito nell'ottobre del 2008 ed \u00e8 intitolato \"Hey C'mon!\". Il disco ha riscosso meno successo del precedente e ne sono stati estratti due singoli: Il primo, \"C'mon C'mon\" \u00e8 stato pubblicato ad agosto ed \u00e8 cantato in duetto con Remu Aaltonen. Il secondo invece, il pezzo R&amp;B \"Tea-4-2\" \u00e8 stato pubblicato a novembre. Dopo la pubblicazione di quest'ultimo a Tea non venne pi\u00f9 rinnovato il contratto discografico.\nNell'estate 2010 Tea \u00e8 tornata sulle scene musicali con il singolo \"Auringonlaskuun\", pezzo dance in duetto con Stig Dogg; pare che Tea in quel periodo stesse lavorando ad un album con l'etichetta AXR Music, mai stato pubblicato fino ad ora. Nel 2011 pubblica il pezzo dance \"Mehudisco\" in duetto con la cantante Kana, canzone che viene inserite nella compilation \"Ipanapa 3\".\nNella primavera del 2013 Tea partecipa al programma Rakas p\u00e4iv\u00e4kirjani in onda su AVA e nello stesso periodo viene annunciato che Tea ha firmato un nuovo contratto discografico con la Warner Music. Il 26 aprile 2013 viene pubblicato il singolo \"Sormista sakset\", accompagnato da un colorato videoclip pubblicato a giugno. Questo singolo ha fatto da apripista al terzo album \"Mehudisko\" pubblicato il 16 agosto 2013. L'album si presenta molto variegato, con brani di musica pop contemporanea, elettropop e altri brani invece pi\u00f9 indirizzati ai bambini. L'album ha raggiunto la quattordicesima posizione nella classifica degli album finlandese. Nella primavera del 2013 Tea ha preso parte insieme ad altri sei artisti al reality-documentario \"Rakas p\u00e4iv\u00e4kirjani\", onda sull'emittente televisiva AVA. Il programma aveva lo scopo di documentare la vita di tutti i giorni delle celebrit\u00e0."}
{"id": "2799421", "revid": "1573940", "url": "https://it.wikipedia.org/wiki?curid=2799421", "title": "Casinycteris", "text": "Casinycteris () \u00e8 un genere di pipistrelli della famiglia degli Pteropodidi.\nDescrizione.\nDimensioni.\nAl genere Casinycteris appartengono pipistrelli di piccole dimensioni, con lunghezza della testa e del corpo tra 70 e 122\u00a0mm, la lunghezza dell'avambraccio tra 50 e 81\u00a0mm e un peso fino a 95\u00a0g.\nCaratteristiche craniche e dentarie.\nIl cranio \u00e8 corto, con una scatola cranica arrotondata, le arcate zigomatiche ampie e il palato ridotto che non si estende oltre gli ultimi denti. Gli incisivi superiori sono corti, mentre i canini superiori sono lunghi, vistosamente curvati all'indietro e con il margine interno dentellato. I premolari e i molari hanno una cuspide interna ben sviluppata.\nSono caratterizzati dalla seguente formula dentaria:\nAspetto.\nLa pelliccia \u00e8 lunga e lanosa. Le parti dorsali variano dal marrone al bruno-rossastro, mentre le parti ventrali sono pi\u00f9 chiare o bianche. Il muso \u00e8 corto e largo e caratterizzato dalla presenza di una macchia bianca allungata tra gli occhi, una sopra l'angolo posteriore di ogni occhio e una pi\u00f9 grande che si estende sopra il labbro superiore. Talvolta sono presenti dei ciuffi di peli bianchi alla base anteriore di ogni orecchio, caratteristica usuale della sottofamiglia degli \"Epomoforini\". Le orecchie sono grandi, lunghe e con l'estremit\u00e0 arrotondata. Le membrane alari sono attaccate posteriormente al primo dito del piede. \u00c8 privo di coda, mentre l'uropatagio \u00e8 ridotto ad una sottile membrana lungo la parte interna degli arti inferiori, pi\u00f9 sviluppata al centro.\nDistribuzione.\nIl genere \u00e8 diffuso nell'Africa centrale.\nTassonomia.\nIl genere comprende 3 specie.\nQuest'ultima specie \u00e8 stata recentemente trasferita dal genere \"Scotonycteris\""}
{"id": "2799422", "revid": "666668", "url": "https://it.wikipedia.org/wiki?curid=2799422", "title": "Coppa Italia 2009-2010 (calcio a 5)", "text": "La Coppa Italia 2009-2010 \u00e8 stata la 25\u00aa edizione assoluta della manifestazione e la 7\u00aa disputata con la formula \"final eight\". Si \u00e8 svolta tra il 5 ed l'8 marzo 2010 presso il PalaFabris di Padova ed \u00e8 stata sponsorizzata dalla Joma. A conquistare la coppa \u00e8 stata la Marca dopo aver superato in finale il Napoli Vesevo, vincendo cos\u00ec il primo trofeo della propria storia.\nSquadre qualificate.\nAlla Coppa Italia sono iscritte d'ufficio le Societ\u00e0 classificatesi ai primi otto posti del girone di andata del Campionato Nazionale di Serie A. Le societ\u00e0 sono state distribuite in due gruppi: nel gruppo A sono state inserite le squadre classificatesi nelle prime quattro posizioni al termine del girone di andata mentre nel gruppo B quelle giunte dal quinto all'ottavo posto. Nei quarti di finale si sono affrontate una squadra del gruppo A ed una del gruppo B. Gli accoppiamenti sono stati determinati tramite sorteggio che si \u00e8 tenuto gioved\u00ec 25 febbraio alle 12:30 nella sede del comune di Padova.\nImpianto sportivo.\nIl PalaFabris, recentemente ristrutturato e capace di accogliere sino a 4.500 persone a sedere. Il fondo di gioco \u00e8 in parquet nero, il medesimo sul quale si sono disputati gli ultimi campionati europei di Debrecen. Una superficie di gioco innovativa che per la prima volta sar\u00e0 utilizzata in Italia e in Europa per quanto riguarda una manifestazione di club.\nQuarti di finale.\nLe otto squadre classificate si incontreranno in gare di sola andata venerd\u00ec 5 marzo.\nRisulteranno qualificate alla semifinali le quattro squadre che nei rispettivi incontri avranno segnato il maggior numero di reti.\nIn caso di parit\u00e0, al termine dei tempi regolamentari, si effettueranno due tempi supplementari della durata di 5 minuti ciascuno.\nIn caso di ulteriore parit\u00e0 si proceder\u00e0 ai calci di rigore.\n \nSemifinali.\nLe quattro squadre classificate si incontreranno in gare di sola andata sabato 6 marzo.\nRisulteranno qualificate alla finale le due squadre che nei rispettivi incontri avranno segnato il maggior numero di reti.\nIn caso di parit\u00e0, al termine dei tempi regolamentari, si effettueranno due tempi supplementari della durata di 5 minuti ciascuno.\nIn caso di ulteriore parit\u00e0 si proceder\u00e0 alla effettuazione dei calci di rigore.\nFinale.\nRisulter\u00e0 vincitrice della Coppa Italia di Serie A stagione sportiva 2009-2010 la squadra che avr\u00e0 segnato il maggior numero di reti.\nIn caso di parit\u00e0, al termine dei tempi regolamentari, si effettueranno due tempi supplementari della durata di 5 minuti ciascuno.\nIn caso di ulteriore parit\u00e0 si proceder\u00e0 alla effettuazione dei calci di rigore.\nCopertura televisiva.\nTutti gli incontri della \"final eight\" sono stati trasmessi su Rai Sport Pi\u00f9 e Rai 3."}
{"id": "2799424", "revid": "179980", "url": "https://it.wikipedia.org/wiki?curid=2799424", "title": "Clemson, South Carolina", "text": ""}
{"id": "2799426", "revid": "179980", "url": "https://it.wikipedia.org/wiki?curid=2799426", "title": "Bloomington, Indiana", "text": ""}
{"id": "2799429", "revid": "179980", "url": "https://it.wikipedia.org/wiki?curid=2799429", "title": "Cary, North Carolina", "text": ""}
{"id": "2799430", "revid": "30610", "url": "https://it.wikipedia.org/wiki?curid=2799430", "title": "Randazzo", "text": "Randazzo (\"\u1e58\u1e59annazzu\" in ) \u00e8 un comune italiano di abitanti della citt\u00e0 metropolitana di Catania in Sicilia.\nGeografia fisica.\nTerritorio.\nSorge sul versante nord dell'Etna, a 765 m sul livello del mare, sull'ultimo ciglione lavico di una colata preistorica, erosa dalle acque dell'Alcantara, che scorre ai piedi del suddetto ciglione. \u00c8 un nodo strategico da cui sono facilmente raggiungibili i centri di Catania (65\u00a0km), Messina (73\u00a0km), e Enna (105\u00a0km).\nRandazzo si collega con la costa jonica attraverso lo sbocco sulla litoranea di Fiumefreddo di Sicilia, da cui dista 30\u00a0km; e con la costa tirrenica attraverso lo sbocco sulla litoranea di Capo d'Orlando, da cui dista 60\u00a0km.\nPresenta due frazioni principali: Montelaguardia (a est del paese) e Murazzo Rotto (a ovest dell'abitato).\nIl territorio presenta una vasta exclave denominata Span\u00f2 sita al confine con la provincia di Enna, tra i comuni di Adrano, Centuripe, Regalbuto e Troina.\nOrigini del nome.\nIl toponimo non ha un'etimologia chiara. In Idrisi si trova \"r\"(\"a\")\"nda\u01e7\" e in greco bizantino \u1fec\u03b1\u03bd\u03b4\u03ac\u03ba\u03b9\u03bf\u03bd, \"Rhand\u00e1kion\". \u00c8 stata proposta una derivazione dal nome personale greco \u1fec\u03b5\u03bd\u03b4\u03ba\u03ac\u03ba\u03b7\u03c2, \"Rhend\u00e1k\u0113s\" sul modello di \"Renda\", da \u1fec\u03ad\u03bd\u03b4\u03b7\u03c2, \"Rh\u00e9nd\u0113s\", riduzione di \u039b\u03b1\u03c5\u03c1\u03ad\u03bd\u03c4\u03b9\u03bf\u03c2, \"Laur\u00e9ntios\", ma \u00e8 ipotesi ardita.\nStoria.\nL'origine del nome e l'origine della citt\u00e0.\nDi origine prettamente medioevale, giace per\u00f2 su un territorio in cui si sono incontrate le pi\u00f9 disparate civilt\u00e0: greci, romani, bizantini, ebrei, arabi, normanni, aragonesi hanno lasciato tracce di alto valore documentario ed artistico in essa.\nLe antiche mura e i resti di un bagno che ancora oggi rimangono a Randazzo, ci attestano che qui c'era un centro di abitazione sin dal tempo dei Romani in Sicilia, anzi l'Arezzo, Filoteo degli Omodei, il Riccioli ed altri vogliono che Randazzo fosse abitata prima delle colonie greche.\nDella cittadina, che si trova a 754 m s/m, sembra accertata, tuttavia, la presenza di insediamenti umani nel territorio dell'attuale Randazzo a partire dal VI secolo a.C., come testimoniano i numerosi reperti archeologici risalenti a quell'epoca rinvenuti nelle contrade S. Anastasia e Mischi. Gli esiti di ulteriori campagne di scavo attesterebbero la persistenza di agglomerati abitati nelle epoche successive fino all'epoca della dominazione araba dell'isola, durante la quale Randazzo pare abbia assunto un rilevante ruolo strategico, mantenuto, in seguito, durante il periodo normanno, al quale risale l'edificazione del presidio munito e della cinta muraria. E fu proprio alla sua particolare posizione strategica nell'itinerario che, dall'interno dell'isola, portava da Palermo a Nicosia per poi diramarsi nelle due direzioni di Catania o Messina che Randazzo dovette la sua configurazione di citt\u00e0 possesso del demanio regio e sottratta, per questo, alle infeudazioni. Infatti Randazzo diviene citt\u00e0 demaniale della Vallo di Demone e gli viene dato l'appellativo di \u201cPlaena\u201d da Federico II nel Parlamento di Messina dell'anno 1233, e la santa patrona della citt\u00e0 \u00e8 Maria SS. Assunta. Ma l'attuale citt\u00e0 \u00e8 di origine bizantina e infatti a pochi chilometri da Randazzo si possono visitare i ruderi d\u00ec antiche chiese bizantine chiamate Cube.\nSino al sec. XVI vi si parlavano tre lingue: il greco nel quartiere San Nicola, il latino nel quartiere Santa Maria e il lombardo nel quartiere San Martino, essendosi la citt\u00e0 formata dall'unione di tre differenti gruppi etnici; ad opera dei lombardi divenne una roccaforte dei re normanni in lotta contro gli arabi. Randazzo ha conservato quasi interamente il suo aspetto medievale essendo stata sempre risparmiata dal vulcano pur essendo il comune pi\u00f9 vicino al cratere centrale dell'Etna (15\u00a0km circa).\nL'eccidio di Randazzo.\nIl 25 luglio 1920, una folla si rec\u00f2 nel Palazzo Comunale per protestare con il Commissario Prefettizio per la penuria di grano che affliggeva gli strati pi\u00f9 deboli della popolazione. La protesta, che s'inseriva all'interno del periodo storico del biennio rosso, andava ad aggiungersi alle tante lotte contadine che erano esplose nel primo dopoguerra in Sicilia. Nel corso delle trattative con le autorit\u00e0 scoppiarono all'interno del Palazzo Comunale di Randazzo dei tumulti che furono sedati da un plotone di carabinieri a furia di fucilate. Restarono uccisi 7 manifestanti e decine furono i feriti.\nSeconda guerra mondiale.\nLa particolare collocazione della citt\u00e0 come snodo nelle comunicazioni della parte interna della Sicilia la fece scegliere, come sede nel 1943 del comando militare tedesco durante la seconda guerra mondiale. La citt\u00e0 venne quindi bombardata duramente dagli Anglo-Americani e soprattutto le incursioni aeree continuarono a martoriarla dopo l'abbandono dei militari tedeschi. Gli alleati infatti avevano avuto delle informazioni errate e sospettavano che a Randazzo vi fossero nascoste ingenti truppe tedesche.\nMonumenti e luoghi d'interesse.\nArchitetture civili.\nPalazzo Reale (Casa Scala).\nCostruito sotto gli ultimi re normanni. In questo palazzo soggiornarono:\nAnticamente il comune lo vendette alla famiglia Chillia e poi pass\u00f2 alla famiglia Scala e ancora oggi \u00e8 segnalato, nei libri d'interesse artistico e turistico, come Casa Scala o Palazzo Scala, ed \u00e8 sito nel quartiere di San Martino, prospiciente in via Umberto I e confinante da levante con via Vagliasindi e da ponente via Mercurio. In stile gotico, a tre piani fuori terra, composto di un piano terreno con tre arcate di essi ne esiste solo una (Via Volta Scala), di un primo piano pericolante, in seguito al terremoto del 2 gennaio 1693.\n\u201c..Fu abbassato del pari il terzo Piano Superiore ove alberg\u00f2 l'Imperatore \"Carlo V\", piccola porzione del quale oggi serve di Casa Comunale, sotto alla quale vi \u00e8 l'Officina Postale, e la stanza della Guardia Urbana, per il Buon Ordine in questa Citt\u00e0\u2026\u201d\nEsso fabbricato aveva dalla parte di prospetto (Via Umberto) sette finestre bifore al primo piano, ed altrettante al secondo piano. Dopo la demolizione del secondo piano, in seguito a modifiche subite da detto palazzo, le finestre del primo piano in parte furono convertiti in finestroni moderni, e solo rimangono delle antiche costruzioni due finestre a colonnine all'angolo sud-ovest di esso fabbricato e la finestra murata (Via Lombardo) da cui si affacci\u00f2 \"Carlo V\" che in suo onore fu chiusa affinch\u00e9 nessuno mai pi\u00f9 potesse servirsene.\nMuseo Archeologico Paolo Vagliasindi.\nIl Museo Archeologico \"Paolo Vagliasindi\" ospitato nella fortificazione del Castello \u201cCarcere\u201d raccoglie i reperti ritrovati in contrada S. Anastasia a Randazzo dall'archeologo Paolo Vagliasindi. La collezione, tra le pi\u00f9 importanti della Sicilia, comprende pezzi del VI\u00a0\u2013 III secolo a.C. tra cui l'Oinochoe che per la raffigurazione del mito di Fineo \u00e8 uno dei quattro esemplari rimasti al mondo.\nIl Museo \u00e8 suddiviso in 5 sale:\nMuseo Civico di Scienze Naturali.\nIl Museo Civico di Scienze Naturali ospita la collezione Ornitologica Priolo composta da 2250 esemplari di uccelli italiani ed esotici tra i quali il Grifone dell'Etna e l'Avvoltoio dagli anelli che, ormai estinti, fino a qualche decennio fa solcavano i cieli dell'Etna e la collezione Naturalistica Lino composta da fossili, minerali, rocce e conchiglie ritrovate in Sicilia.\nIl Museo \u00e8 suddiviso in 6 sale:\nMuseo dell'Opera dei Pupi.\nIl museo, inaugurato nel 2015, ospita la collezione di Pupi Siciliani della famiglia Russo. Essa \u00e8 composta da 37 marionette che rappresentano i personaggi dell'epopea storica della Chanson de Roland. La collezione fu realizzata tra il 1912 e il 1915 dallo scultore Emilio Musumeci e utilizzata dal puparo messinese Nin\u00ec Calabrese. La collezione, di grande valore, \u00e8 servita per allestire una rappresentazione alla presenza del Re Umberto II. La collezione, fino al 2014, \u00e8 stata ospitata in una sala del Museo Archeologico \"Paolo Vagliasindi\".\nAltro.\nParco Polivalente Sciarone.\nIl Parco Polivalente Sciarone \u00e8 il polmone verde della citt\u00e0. Si trova a poca distanza dal centro ma immerso nell'ambiente unico del Parco dell'Etna. Nel parco \u00e8 possibile passeggiare nel \u201csentiero natura\u201d ed osservare le diverse colate laviche che hanno lambito Randazzo, la flora composta da alberi di betulla, castagno e roverella ed anche la fauna etnea costituita da volpi, istrici, ricci e conigli selvatici che rendono questo ambiente molto suggestivo.\nAll'interno \u00e8 anche disponibile un'area attrezzata per pic-nic con 5 punti cottura, 16 tavoli (per un totale di 128 posti a sedere) acqua potabile e 4 servizi igienici.\nMonte dei Morti.\nSul versante nord dell'Etna, nel comune di Randazzo e nella localit\u00e0 Sciara del Follone, \u00e8 presente una conformazione lavica conosciuta come \"Monte dei Morti\", che risale all'eruzione del 1614-1625 e la cui strana fisionomia ricorda quella di un accumulo di corpi umani. Oggi il \"Monte dei Morti\" \u00e8 una meta apprezzata dagli escursionisti.\nSociet\u00e0.\nFeste patronali.\nIl 15 agosto si tiene la festa in onore di Maria SS. Assunta, patrona del paese. Nel primo pomeriggio lungo la via Umberto viene fatta sfilare \"'a Vara\" (dal latino \"vara\", cavalletto, bastone forcuto a cui appendere le reti), un fercolo sagomato a forma di palo riccamente decorato, alto circa 18 metri e risalente al XVI secolo. Sulla Vara trovano posto circa trenta bambini che raffigurano i misteri della morte, dell'assunzione e dell'incoronazione della Vergine Maria.\nIl 19 marzo in onore di S. Giuseppe, compatrono della citt\u00e0, scuole e uffici pubblici restano chiusi e nel pomeriggio si svolge fin dal 1982 una tradizionale fiaccolata. Tale fiaccolata ricorda un presunto miracolo di San Giuseppe, che nel marzo 1981 salv\u00f2 Randazzo dalla minaccia della lava.\nInfrastrutture e trasporti.\nLa citt\u00e0 di Randazzo \u00e8 munita di due stazioni ferroviarie: una della Ferrovia Circumetnea (che la collega sia a Giarre che a Catania) ed una delle Ferrovie dello Stato che la collegava fino a qualche anno fa alla Stazione di Taormina e alla ferrovia Messina-Catania, attualmente dismessa in attesa di definizione del progetto \"Binari senza tempo\" della Fondazione FS e Ferrovie dello Stato.\nLinee di trasporto extraurbano (autobus) la collegano a varie localit\u00e0 circonvicine, oltre che al capoluogo di provincia.Tranne la Domenica.\nIl comune \u00e8 interessato dalle seguenti direttrici stradali:\nAmministrazione.\nDi seguito \u00e8 presentata una tabella relativa alle amministrazioni che si sono succedute in questo comune.\nSport.\nCalcio.\nLa principale squadra di calcio della citt\u00e0 \u00e8 l'A.S.D. Randazzo 1968 che milita nel girone C siciliano di Promozione. I colori sociali dell'A.S.D. Randazzo 1968 sono: il rosso ed il bianco.\nL'A.S.D. Randazzo 1968 \u00e8 nata nel 1968.\nL'altra squadra di calcio della citt\u00e0 \u00e8 l'A.S.D. Citt\u00e0 di Randazzo che milita nel girone C siciliano di Promozione. I colori sociali dell'A.S.D. Citt\u00e0 di Randazzo sono: il bianco ed il granata."}
{"id": "2799431", "revid": "1507870", "url": "https://it.wikipedia.org/wiki?curid=2799431", "title": "Gran Premio del Sudafrica 1985", "text": "Il Gran Premio del Sud Africa 1985 \u00e8 stato un Gran Premio di Formula 1 disputato il 19 ottobre sul circuito di Kyalami. La gara \u00e8 stata vinta da Nigel Mansell, accanto al suo compagno di squadra Keke Rosberg e Alain Prost.\nPrima della gara.\nIn linea con la protesta della Francia contro l'apartheid in Sudafrica, la e la decisero di non prendere parte al Gran Premio. Anche Alan Jones della Beatrice Haas, pur presentandosi al circuito, diede improvvisamente \"forfait\" per la gara, ufficialmente perch\u00e9 indisposto a causa di un virus; tuttavia anni dopo lo stesso Jones ammetter\u00e0 di essersi trattato pure nel suo caso di un boicottaggio legato all'apartheid, forzatamente \"mascherato\" per non mettere in difficolt\u00e0 mediatica lo sponsor Beatrice Foods della sua squadra. Neanche e presero parte alla corsa, nel caso di quest'ultima a causa di difficolt\u00e0 economiche.\nSul versante della trasmissione televisiva in Italia, sempre per l'apartheid la RAI decise di non mandare in onda il Gran Premio, lasciando la diffusione dell'evento in esclusiva a Telemontecarlo (similmente vent'anni dopo, al seguito della morte di papa Giovanni Paolo II, la RAI decider\u00e0 di trasmettere il Gran Premio del Bahrain solo in differita).\nDopo aver saltato due Gran Premi per un infortunio a un polso, Niki Lauda torn\u00f2 alla guida della sua , mentre la ingaggi\u00f2 solo per questa gara Philippe Streiff, lasciato libero dalla Ligier.\nQualifiche.\nMansell conquist\u00f2 la pole position davanti a Piquet ed al compagno di squadra Rosberg. Quarto si piazz\u00f2 Senna, seguito da Surer, De Angelis, Fabi e Lauda. In grave difficolt\u00e0 le due Ferrari, con Alboreto e Johansson relegati in ottava fila.\nGara.\nAl via Mansell mantenne il comando della gara, mentre Rosberg part\u00ec male, perdendo diverse posizioni; il finlandese rimont\u00f2 rapidamente, prendendo addirittura il comando della corsa all'ottavo giro. Il pilota della Williams usc\u00ec di pista dopo essere scivolato su dell'olio perso da un'altra vettura, rientrando in corsa in quinta posizione.\nDurante i primi passaggi ci furono diversi ritiri, compresi quelli di Senna e Piquet, entrambi costretti ad abbandonare per via della rottura del motore; questo permise a Prost e Lauda di salire fino al secondo e terzo posto, prima di essere sopravanzati dal rimontante Rosberg.\nMansell condusse fino al termine, vincendo per la seconda volta consecutiva davanti al compagno di squadra Rosberg e a Prost. Per la Williams si tratt\u00f2 della prima doppietta dal Gran Premio del Brasile 1981. Johansson approfitt\u00f2 dei ritiri di Lauda e De Angelis per conquistare il quarto posto, precedendo sul traguardo le due Arrows di Berger e Boutsen."}
{"id": "2799433", "revid": "1543377", "url": "https://it.wikipedia.org/wiki?curid=2799433", "title": "Cavalieri dell'Ordine di San Patrizio", "text": "L'Ordine di San Patrizio \u00e8 un'onorificenza britannica associata alla corona d'Irlanda. L'Ordine venne creato nel 1783 da Giorgio III d'Inghilterra. La creazione regolare dei cavalieri inizi\u00f2 perci\u00f2 in quella data e difatti continu\u00f2 ininterrottamente sino al 1921, anno in cui l'Irlanda divenne indipendente. L'Ordine, tecnicamente, continua a resistere ma l'ultimo cavaliere \u00e8 stato creato nel 1936 e l'ultimo cavaliere vivente, il principe Enrico, duca di Gloucester, \u00e8 morto nel 1974. Elisabetta II d'Inghilterra rimane ad ogni modo sovrano dell'Ordine.\nLa prima nomina venne ufficializzata l'11 marzo 1783 e consisteva nei 15 cavalieri fondatori, per un totale poi di 130 nomine in tutti gli anni di esistenza dell'Ordine. Il decreto originale d'istituzione (datato 5 febbraio 1783) specificava tassativamente che non ci potessero essere pi\u00f9 di 15 cavalieri attivi per volta, ma qualcosa cambi\u00f2 dal 1821 quando il successore di Giorgio III, Giorgio IV nomin\u00f2 altri sei cavalieri extra nel novero delle concessioni. Guglielmo IV, alla propria incoronazione il 24 gennaio 1833, nomin\u00f2 altri 4 cavalieri portando il numero degli aderenti al totale attuale."}
{"id": "2799436", "revid": "124123", "url": "https://it.wikipedia.org/wiki?curid=2799436", "title": "David Franzoni", "text": "Biografia.\nCarriera.\nI film pi\u00f9 noti per cui ha scritto sceneggiature sono: \"King Arthur\", \"Il gladiatore\", \"Amistad\" e \"Jumpin' Jack Flash\".\nFranzoni ha stretti legami con la DreamWorks Pictures e Steven Spielberg.\nSi \u00e8 laureato presso l'Universit\u00e0 del Vermont.\nFranzoni risiede attualmente a Malib\u00f9, in California."}
{"id": "2799439", "revid": "1915706", "url": "https://it.wikipedia.org/wiki?curid=2799439", "title": "Acido ferulico", "text": "L'acido ferulico \u00e8 un acido carbossilico. Prende il nome da \"Ferula\", un genere di piante erbacee perenni. \u00c8 un derivato sostituito dell'acido trans-cinnamico ed in natura \u00e8 abbondantemente presente nelle granaglie (avena, grano, riso), nei carciofi, nel caff\u00e8 ed in alcuni tipi di frutta come le mele, le arance e l'ananas.\nL'acido ferulico \u00e8 possessore di alcune propriet\u00e0 biologiche.\n\u00c8 considerato in generale un buon antiossidante, efficace contro i radicali liberi dell'ossigeno, grazie al suo anello catecolico (orto-diossibenzenico).\nLa sua capacit\u00e0 di inibire l'enzima animale xantina ossidasi, gli ha fatto trovare impiego negli studi di laboratorio per delucidare vari aspetti del metabolismo dell'acido urico e malattie ad esso associate, quali la gotta. Alcuni ricercatori avrebbero avanzato l'ipotesi (non confermata) che il consumo di cibi contenenti una elevata concentrazione di acido ferulico (come quelli sopraccitati) potrebbe essere utile nel prevenire la comparsa della gotta in soggetti predisposti.\nPer la sua capacit\u00e0 di interferire anche con l'enzima 5-lipossigenasi (5-LOX), \u00e8 stato inizialmente usato negli studi di biochimica ed immunologia per comprendere il metabolismo della branca dell'acido arachidonico che porta alla sintesi dei leucotrieni. Questi derivati biologici sono dei potenti mediatori di alcuni reazioni infiammatorie ed hanno una parte attiva nella sintomatologia dell'asma bronchiale. Grazie a questi studi \u00e8 stato possibile sintetizzare dei derivati molto pi\u00f9 potenti che sono risultati davvero efficaci nel controllo delle crisi asmatiche. Essi sono contrassegnati dal suffisso \"lukast\" (es. montelukast) e si trovano in commercio col nome di Singulair, Lukasm, Montegen, ecc."}
{"id": "2799440", "revid": "1543377", "url": "https://it.wikipedia.org/wiki?curid=2799440", "title": "Faro di Bull Point", "text": "Il faro di Bull Point si trova sull'omonimo promontorio della costa nord della contea del Devon vicino al villaggio di Mortehoe, sulla penisola di Cornovaglia, in Inghilterra. La sua luce \u00e8 un riferimento per le navi che si trovano al largo della costa nel Mare Celtico, inoltre segnala, mediante una luce rossa fissa visibile solo in direzione del pericolo, la presenza di una secca detta Rockham Shoal e gli scogli di Morte Stone al largo di Morte Point. Il faro \u00e8 gestito da Trinity House, l'autorit\u00e0 generale britannica per i fari.\nStoria.\nSpesso afflitta dalle tempeste, la costa settentrionale del Devon \u00e8 stata scenario di molti naufragi. Sebbene illegale, la gente del posto, spesso povera, vedeva il relitto come un \"dono del mare\" e, sebbene fosse vietato dalla legge, lo depredava del carico e di tutto ci\u00f2 che potesse essere utile.\nNel 1850 un petizione sottoscritta dal \"clero locale, da armatori, mercanti e proprietari terrieri\" chiedeva a Trinity House la costruzione di un faro, sottolineando che \"la barbara attivit\u00e0 di sciacallaggio illegale dei relitti ha causato molte perdite di vite e di beni\"\nIn risposta a questa petizione, Trinity House costru\u00ec nel 1879 il primo faro a Bull Point. Nel 1919 fu installato un segnale da nebbia e nel 1960 fu elettrificato; il faro funzion\u00f2 per 93 anni senza incidenti, fino al 1972. In quell'anno, il 18 settembre, il capo dei guardiani segnal\u00f2 la comparsa di fessure larghe 2 pollici nel locale macchine e nel passaggio che portava al faro, che rivelavano movimenti del terreno. Pochi giorni dopo, nelle prime ore del mattino di domenica 24 settembre 1972, 15 metri di scogliera crollarono in mare e per altri quindici metri fran\u00f2 formando un ripido \"pendio di frana\". A causa del crollo, i muri degli edifici si creparono, e la cabina del segnale da nebbia croll\u00f2 parzialmente mettendo quest'ultimo fuori uso.\nCome soluzione temporanea, venne richiesta in prestito la torre del vecchio faro, decommissionato nel 1954, di Braunton Sands Low, che era stata ceduta alla organizzazione per la tutela dell'ambiente \"The Nature Conservancy\". Sulla torre provvisoria fu installata l'ottica recuperata dal faro, che era stato elettrificato nel 1960, e nelle vicinanze venne costruita una capanna provvisoria per ospitare il segnale da nebbia, costituito da 3 corni di tipo \"diaphone\".\nIl nuovo faro.\nNel 1974 iniziarono i lavori di costruzione dell'attuale faro che fu progettato in modo da poter riutilizzare, con poche modifiche, gli equipaggiamenti relativamente recenti recuperati dal vecchio faro. Il costo totale dell'operazione fu di 71\u00a0000 sterline dell'epoca; vennero recuperate l'ottica originale e gli impianti del segnale da nebbia e della sala macchine. Dal 1988 il segnale da nebbia non \u00e8 pi\u00f9 in uso.\nStruttura.\nSi tratta di una torre in muratura di mattoni con lanterna e ballatoio: la pianta \u00e8 quadrata con un lato, quello prospiciente al mare, arrotondato in forma cilindrica. Dal lato del mare ci sono quattro grandi aperture coniche che costituivano le bocche dei corni da nebbia, con la dismissione di questi nel 1988 le bocche sono state trasformate in finestre.\nAderente al faro c'\u00e8 un edificio di servizio ad un solo piano, e nelle vicinanze altri piccoli edifici ed un cottage, tutti su di un solo piano. In precedenza dimora dei guardiani, ora il cottage \u00e8 ora disponibile per affitto a scopo turistico.\nOttica e caratteristica.\nL'ottica \u00e8 composta da 6 pannelli di lenti catadiottriche di terzo ordine; la luce \u00e8 generata da una lampada elettrica da 1500 w. L'intensit\u00e0 del segnale \u00e8 di 800\u00a0000 candele con una portata di 24 miglia nautiche. La caratteristica del segnale ottico \u00e8 di tre lampi bianchi su un periodo di 10 secondi; oltre a questi il faro emette una luce rossa fissa verso Ovest che segnala la presenza di una secca nota come \"Rockham Shoal\", questa luce \u00e8 visibile solo in direzione del pericolo.\nLa caratteristica del segnale da nebbia, dismesso nel 1988, era di un suono della durata di 4 secondi ogni minuto."}
{"id": "2799441", "revid": "268129", "url": "https://it.wikipedia.org/wiki?curid=2799441", "title": "Nozze d'argento di Umberto I", "text": "Nozze d'argento di Umberto I \u00e8 un francobollo non emesso, ma di cui esistono alcuni esemplari stampati, che il 22 aprile 1893 avrebbe dovuto commemorare le nozze d'argento tra Umberto I e la regina Margherita di Savoia.\nNotizie storiche.\nSe il francobollo avesse avuto regolare emissione, sarebbe stato il primo francobollo commemorativo d'Italia. Tale primato spett\u00f2 invece nel 1910 alla serie dedicata a Giuseppe Garibaldi. Il francobollo era realizzato in tre colori e tale fattura non era mai stata tentata prima: un colore per il medaglione centrale, uno per la cornice ed il terzo per il fondo. Proprio questa caratteristica, che prevedeva una lavorazione inconsueta per l'epoca, port\u00f2 a un ritardo rispetto al giorno di emissione, al quale l'Officina Carte Valori arriv\u00f2 con solamente pochi fogli di prova e la decisione di non procedere oltre."}
{"id": "2799449", "revid": "256263", "url": "https://it.wikipedia.org/wiki?curid=2799449", "title": "Alfredo di Neipperg", "text": ""}
{"id": "2799451", "revid": "110157", "url": "https://it.wikipedia.org/wiki?curid=2799451", "title": "Colby O", "text": "Colby O \u00e8 il primo album del cantante statunitense Colby O'Donis, pubblicato nel 2008."}
{"id": "2799455", "revid": "525063", "url": "https://it.wikipedia.org/wiki?curid=2799455", "title": "Porte Palatine", "text": ""}
{"id": "2799467", "revid": "1714743", "url": "https://it.wikipedia.org/wiki?curid=2799467", "title": "Malatesta IV Malatesta", "text": "Biografia.\nFiglio unico di Pandolfo II e della seconda moglie Paola Orsini, era soprannominato \"Malatesta dei Sonetti\", perch\u00e9 amante della letteratura e le belle arti. Capostipite del ramo dei Malatesta di Pesaro, si spos\u00f2 con Elisabetta da Varano (n. 1367 - m. 1405), figlia di Rodolfo II Da Varano, che fu sua unica consorte.\nIl condottiero.\nAlla morte del padre, nel 1373, divenne signore di Rimini, mentre otto anni dopo assunse la signoria di Pesaro. Fu al servizio del papa Urbano VI contro l'antipapa Clemente VII. Lo stesso pontefice, nel 1387 gli confer\u00ec il titolo di senatore di Roma.\nNel 1390 combatt\u00e9 contro i bolognesi guidati da Giovanni da Barbiano, e successivamente milit\u00f2 al soldo di Firenze contro i Visconti. Nel 1392 venne scomunicato dai pontifici per aver conquistato Todi.\nNel 1394 pass\u00f2 al servizio dell'antipapa Benedetto XIII, che lo nomin\u00f2 capitano generale di Bologna, per combattere contro il papa Bonifacio IX. Nel conflitto contro le milizie ecclesiastiche, Malatesta distrusse diverse localit\u00e0 umbre e laziali e conquist\u00f2 Narni e Orte, di cui ne assunse la podesteria. Alla fine si riappacific\u00f2 con il pontefice.\nNel 1400 fu nuovamente al servizio dei pontifici che lo nominarono capitano generale, e nel 1404 fu al servizio di Venezia. I veneziani gli affidarono un esercito di circa 20.000 unit\u00e0 per combattere contro i Carraresi. La battaglia venne persa dal Malatesta, che alla fine venne fatto prigioniero dagli avversari.\nSi avvicin\u00f2 all'antipapa Alessandro V, il quale nel 1409, gli ordin\u00f2 di combattere in Toscana insieme ai fiorentini per contrastare le truppe angioine del re Ladislao I di Napoli. Il conflitto dur\u00f2 fino al 1412, con la riappacificazione con i pontifici. Proprio per questo, pass\u00f2 dalla parte degli avversari per combattere contro l'antipapa Giovanni XXIII.\nNel 1415, combatt\u00e9 contro i perugini guidati da Braccio da Montone, per la difesa dei suoi possedimenti.\nNel 1423 fu nuovamente al servizio dei fiorentini in guerra contro Milano. Dai milanesi venne sconfitto nel 1424 a Zagonara che fecero prigioniero il cugino Carlo, cos\u00ec come i suoi figli Galeazzo e Carlo, fatti prigionieri a Gradara, assediate dai venturieri di Angelo della Pergola. L'anno dopo, firm\u00f2 ad Abbiategrasso la pace con gli avversari.\nSi ritir\u00f2 a Gradara dove mor\u00ec il 19 dicembre 1429.\nDiscendenza.\nMalatesta ed Elisabetta ebbero sette figli:"}
{"id": "2799468", "revid": "2043609", "url": "https://it.wikipedia.org/wiki?curid=2799468", "title": "Duchessa di Calabria", "text": "Duchessa di Calabria era il tradizionale titolo della moglie dell'erede al trono del Regno di Napoli dopo l'ascesa di Roberto I di Napoli. Fu inoltre adottato dai capi di certe casate che una tempo rivendicarono il Regno di Napoli in sostituzione del titolo reale.\n\u00c8 il titolo per la moglie del capo della Casata di Borbone-Due Sicilie.\nDuchesse di Calabria.\nValois-Angi\u00f2.\nDopo il 1442, gli Angioini cessarono di governare Napoli e Renato fu l'ultimo Angioino a detenere e poi rivendicare il titolo di Re. Tutti i suoi successori in qualit\u00e0 di pretendenti userono il titolo Duca di Calabria nel corso della loro vita e mai la pretesa di utilizzare il titolo di Re di Napoli, a differenza dei primi pretendenti Angioini.\nAragona.\nPer le consorti degli eredi del Regno di Napoli tra il 1504 ed il 1747; vedi Principessa delle Asturie\nDuchesse di Calabria Titolari.\nBorbone-Due Sicilie.\nAd oggi non esiste alcuno Stato sovrano o nazionale che riconosce tali titoli al ramo francese-napoletano (e quintogenito) della Casa Borbone Due Sicilie, ed ogni pretesa in tal senso da parte dei Duchi di Castro \u00e8 frutto solo di documentazione autoprodotta. Gli unici titoli ducheschi di Calabria, come descritto nel seguito, sono riconosciuti soltanto al ramo ispano-napoletano, e ci\u00f2 mediante sentenze dell'8 marzo 1984, poi del 2012 e del 2014 da parte di autorit\u00e0 governative del Regno di Spagna. Anche la Repubblica Italiana riconosce i titoli ducheschi di Calabria al ramo ispano-napoletano e ci\u00f2 con sentenza a latere dell'udienza del giorno 8 maggio 1961 presso il Tribunale di Napoli."}
{"id": "2799471", "revid": "1543377", "url": "https://it.wikipedia.org/wiki?curid=2799471", "title": "Australian Championships 1952 - Singolare femminile", "text": "Thelma Long ha battuto in finale Helen Angwin 6\u20132 6\u20133."}
{"id": "2799474", "revid": "177967", "url": "https://it.wikipedia.org/wiki?curid=2799474", "title": "Honky Tonk Train Blues", "text": "Honky Tonk Train Blues \u00e8 un pezzo boogie-woogie per pianoforte del compositore statunitense Meade Lux Lewis.\nStoria.\n\u00c8 un pezzo che ha fatto la storia del boogie-woogie e del jazz. Molti artisti lo hanno reinterpretato e arrangiato. Fra questi arrangiamenti una delle cover pi\u00f9 famose \u00e8 quella di Keith Emerson degli Emerson, Lake &amp; Palmer, che conobbe un successo strepitoso in Italia nei primi mesi del 1977, quando fu utilizzata come sigla del programma televisivo \"Odeon. Tutto quanto fa spettacolo\" su Rai 2, creato dai giornalisti Brando Giordani ed Emilio Ravel. Spesso sono stati fatti arrangiamenti per big band.\nLa versione originale del 1927 \u00e8 incisa su dischi Paramount per l'America e Parlophon per l'Europa.\nStile.\nLe circostanze tecnico-musicali di questo celeberrimo brano concepiscono la spinta fisica del ritmo motore che distrugge qualsiasi tentativo di linea melodica e, vivendo per se stesso nel momento presente, diventa una specie di isterismo. Il che accade spesso nei pezzi ispirati al treno, fra cui il pi\u00f9 celebre e anche pi\u00f9 impressionante \u00e8 proprio \"Honky Tonk Train Blues\" di Meade Lux Lewis. L'ossessione del nero per la ferrovia era diventata un mito del XX secolo. Il treno \u2013potente in testa e serpentino nel suo snodarsi apriva e violentava la natura selvaggia americana. Pur rappresentando una serie infinita di partenze, c'era sempre la speranza che si potesse alla fine arrivare in un posto meraviglioso. Lo stesso nero lavorava alla strada ferrata, e viaggiava regolarmente o come clandestino; in ogni caso si trattava di un viaggiatore spinto dalle necessit\u00e0 economiche, che si muoveva perch\u00e9 ben poco lo teneva fermo. In \"Honky Tonk Train Blues\" la spinta delle triadi massicce della mano sinistra genera uno slancio enorme, accresciuto dai ritmi incrociati fantasticamente complessi (bench\u00e9 naturalmente intuitivi) della mano destra. L'energia congiunta dei ritmi risulta vigorosamente sensuale; "}
{"id": "2799477", "revid": "86599", "url": "https://it.wikipedia.org/wiki?curid=2799477", "title": "37P/Forbes", "text": "37P/Forbes \u00e8 una cometa periodica appartenente alla famiglia delle comete gioviane, \u00e8 stata scoperta dall'astrofilo sudafricano Alexander Forbes Irvine Forbes."}
{"id": "2799483", "revid": "1543377", "url": "https://it.wikipedia.org/wiki?curid=2799483", "title": "Australian Championships 1951 - Singolare femminile", "text": "Nancye Bolton ha battuto in finale Thelma Long 6\u20131 7\u20135."}
{"id": "2799486", "revid": "100341", "url": "https://it.wikipedia.org/wiki?curid=2799486", "title": "Triade tonale", "text": ""}
{"id": "2799489", "revid": "122246", "url": "https://it.wikipedia.org/wiki?curid=2799489", "title": "Campionato asiatico e oceaniano di pallavolo femminile Under-17", "text": "Il campionato asiatico e oceaniano di pallavolo femminile Under-17 \u00e8 una competizione pallavolistica, organizzata dall'AVC, per squadre nazionali asiatiche e oceaniane, riservata a giocatrici con un'et\u00e0 inferiore di 17 anni."}
{"id": "2799495", "revid": "1543377", "url": "https://it.wikipedia.org/wiki?curid=2799495", "title": "Australian Championships 1950 - Singolare femminile", "text": "Louise Brough ha battuto in finale Doris Hart 6\u20134 3\u20136 6\u20134."}
{"id": "2799501", "revid": "1543377", "url": "https://it.wikipedia.org/wiki?curid=2799501", "title": "Australian Championships 1949 - Singolare femminile", "text": "Doris Hart ha battuto in finale Nancye Bolton 6\u20133 6\u20134."}
{"id": "2799505", "revid": "402317", "url": "https://it.wikipedia.org/wiki?curid=2799505", "title": "Ubuntu Sugar Remix", "text": ""}
{"id": "2799507", "revid": "287204", "url": "https://it.wikipedia.org/wiki?curid=2799507", "title": "Mart\u00edn de Alcantara", "text": "Biografia.\nFiglio di Francisca Gonzalez, aiut\u00f2 Pizarro nella conquista del Per\u00f9 nel 1535, insieme ad altri fratelli, Juan Pizarro, Gonzalo Pizarro ed Hernando Pizarro(figlio legittimo del colonnello Gonzalo ). Spos\u00f2 Ines Nunez e visse a Lima fino alla sua morte."}
{"id": "2799508", "revid": "1543377", "url": "https://it.wikipedia.org/wiki?curid=2799508", "title": "Australian Championships 1948 - Singolare femminile", "text": "Nancye Bolton ha battuto in finale Marie Toomey 6\u20133 6\u20131."}
{"id": "2799518", "revid": "767487", "url": "https://it.wikipedia.org/wiki?curid=2799518", "title": "Atypoidea", "text": "Atypoidea \u00e8 una superfamiglia di aracnidi migalomorfi che comprende due famiglie:"}
{"id": "2799524", "revid": "399", "url": "https://it.wikipedia.org/wiki?curid=2799524", "title": "Ristrutturazione del debito", "text": "La ristrutturazione del debito \u00e8 una procedura che prevede un accordo con il quale le condizioni originarie di un prestito (tassi, scadenze, divisa, periodo di garanzia) vengono modificate per alleggerire l'onere del debitore. La procedura viene eseguita ai fini del risanamento dell'impresa o al fine di poter gestire una liquidazione su base concordata con i creditori e non fallimentare ed \u00e8 regolata dall'art. 182bis della \"Legge Fallimentare\" (R.d. 16.3.1942, n. 267), introdotto di recente nell'ambito di sostanziali modifiche apportate a tale legge.\nPossono usufruire della ristrutturazione debitoria soltanto quegli enti pubblici o imprese possedute da privati, che si trovano in una situazione di crisi o di insolvenza e che abbiano i requisiti dimensionali previsti dall'art. 1 della \"Legge fallimentare\".\nEsempio di ristrutturazione di debiti sovranazionali \u00e8 quello dell'Argentina nel gennaio 2005, che ristruttur\u00f2 unilateralmente il suo debito di circa 82 miliardi di dollari. L'offerta fu accolta, dopo aver fatto terrorismo economico sulla sua situazione interna, da meno del 50 % dei possessori privati dell'Europa, Stati Uniti e Giappone. Il dato dichiarato dall'Argentina, mai certificato dagli istituti internazionali preposti, \u00e8 stato del 76,15 % di accettazione."}
{"id": "2799528", "revid": "785863", "url": "https://it.wikipedia.org/wiki?curid=2799528", "title": "Bill Farmer", "text": "Dal 1986 \u00e8 il doppiatore ufficiale di Pippo e, dal 1990, quello di Pluto.\nDal settembre 2009 insieme al collega Tony Anselmo, voce di Paperino \u00e8 una Disney Legend (la Hall of Fame della Disney)."}
{"id": "2799530", "revid": "41824", "url": "https://it.wikipedia.org/wiki?curid=2799530", "title": "Thomas Samuel Kuhn", "text": ""}
{"id": "2799536", "revid": "729019", "url": "https://it.wikipedia.org/wiki?curid=2799536", "title": "FABSSIMS", "text": "La FABSSIMS (acronimo dell'inglese \"fast atom bombardment-static secondary mass spectrometry\") \u00e8 una tecnica di ionizzazione impiegata in spettrometria di massa. Questa tecnica \u00e8 una variante del SIMS statico usata su campioni non conduttori.\nIl bombardamento con elettroni infatti fa aumentare eccessivamente la tensione elettrica sulla superficie del campione non conduttore rendendo pi\u00f9 difficoltosa la registrazione di spettri rappresentativi, problema che non esiste con il \"bombardamento di atomi veloci\" (FAB) neutri."}
{"id": "2799537", "revid": "767487", "url": "https://it.wikipedia.org/wiki?curid=2799537", "title": "Abel Alves", "text": "Carriera.\nClub.\nGioca in tutte le selezioni giovanili del Boca Juniors fino al 1975.\nDebutta nella massima serie argentina il 23 aprile 1975.\nComplessivamente, con il Boca Juniors, colleziona 139 presenze segnando 25 gol.\nSuccessivamente ha giocato anche per San Lorenzo de Mar del Plata, Gimnasia y Esgrima de La Plata, Banfield, Hurac\u00e1n, Sportivo Italiano e Lan\u00fas.\nAllenatore.\nTra il 1996 e il 2001 \u00e8 l'allenatore delle giovanili del Necaxa, in Messico.\nNel 2005 diventa il vice-allenatore al Boca Juniors.\nNelle ultime partite del Clausura 2005 e del Clausura 2009 \u00e8 subentrato a Jorge Ben\u00edtez e a Carlos Ischia. In questi due spezzoni ha collezionato una vittoria, un pareggio e tre sconfitte.\nIl 22 gennaio 2010 subentra ad Alfio Basile, dimessosi da allenatore del Boca Juniors.\nA causa dei risultati carenti (19\u00ba posto nel Clausura 2010) si dimette il 9 aprile 2010. Gli subentra provvisoriamente Roberto Pompei."}
{"id": "2799539", "revid": "1522738", "url": "https://it.wikipedia.org/wiki?curid=2799539", "title": "Francisco Scaramanga", "text": "Francisco Scaramanga (a volte soprannominato \"Pistols\" o chiamato con il diminutivo \"Paco\" nel romanzo) \u00e8 un personaggio immaginario, nemico di James Bond.\n\u00c8 il principale antagonista del romanzo \"L'uomo dalla pistola d'oro\" e dell'omonimo film, nel quale \u00e8 stato interpretato da Christopher Lee; l'interpretazione di Lee viene giudicata la migliore tra tutti i \"villain\" dei film con Roger Moore.\nBiografia.\nConsiderato il migliore sicario al mondo, tanto da avere un compenso di un milione di dollari a incarico, Scaramanga \u00e8 noto come \"L'uomo dalla pistola d'oro\" per via della sua particolarissima arma personale costituita da una penna Waterman, un accendino, un portasigarette Colibr\u00ec e un gemello da polso come grilletto, il tutto realizzato in argento e placcato d'oro. Il profilo psicologico del sicario \u00e8 inquietante e implicitamente viene lasciato intendere che sia omosessuale; viene anche fatto cenno al fatto che abbia partecipato ad operazioni criminali come quelle dei romanzi \"Goldfinger\" e \"Una cascata di diamanti\".\nNel romanzo viene descritto come un uomo snello alto un metro e 90 (facendo di lui il secondo \"villain\" pi\u00f9 alto della serie dopo il dottor Kananga, alto due metri), di circa 35 anni, con i capelli a spazzola rossicci e folte basette e occhi marroni. Lavora spesso al soldo del KGB o della polizia segreta di Fidel Castro. Il suo passato \u00e8 rivelato solo in parte: di origini catalane, lavora in un circo come acrobata e si prende cura di un elefante che considera il suo unico amico. Quando l'animale venne ucciso dal direttore del circo Francisco, allora sedicenne, si vendic\u00f2 uccidendolo a sua volta. Nel 1958 emigr\u00f2 negli Stati Uniti, dove si inimic\u00f2 varie bande criminali, e l'anno successivo si stabil\u00ec a Cuba. Bond raggiunge Scaramanga in Giamaica, dove 007 finge di essere un agente di sicurezza freelance: Scaramanga lo assume come guardia del corpo in vista di un prossimo incontro con dei gangster; durante la riunione, tuttavia, un agente del KGB riconosce Bond facendo saltare la sua copertura. 007 uccide i gangster e in una sparatoria ferisce Scaramanga, ma prima che possa finire il pistolero questi spara a Bond con un proiettile avvelenato della sua arma di riserva, una Derringer oro. Bond risponde al fuoco con la sua pistola Walter PPK .32, uccidendo Scaramanga all'istante.\nNel film ha i capelli neri, \u00e8 eterosessuale (ha infatti un'amante di nome Andrea Andres, che ceder\u00e0 anche al fascino di Bond) e ha un terzo capezzolo (caratteristica che compare anche nel romanzo nella descrizione redatta dal servizio segreto). Per sua stessa ammissione il suo idolo \u00e8 Al Capone e vive in una piccola isola del Mar Cinese assieme ad Andrea, al maggiordomo nano Nick Nack e a un meccanico di nome Kra in una casa principesca, nella quale si allena in una sala degli specchi. Scaramanga vuole mettere alla prova le sue abilit\u00e0 contro Bond, che egli considera il suo unico degno rivale, e viene assoldato per rubare l'agitatore Solex, un componente elettronico necessario per una avanzatissima tecnologia ad energia solare che il sicario - dopo aver ucciso il suo committente - intende vendere al migliore offerente e che alimenta la sua stessa abitazione. Nelle battute finali Scaramanga e Bond, anzich\u00e9 ingaggiare il solito combattimento corpo a corpo, si sfidano ad un duello con le pistole da cui infine la spia inglese esce vincitore."}
{"id": "2799545", "revid": "219355", "url": "https://it.wikipedia.org/wiki?curid=2799545", "title": "Fast atom bombardment-static secondary mass spectrometry", "text": ""}
{"id": "2799547", "revid": "729019", "url": "https://it.wikipedia.org/wiki?curid=2799547", "title": "Mecicobothrioidea", "text": "Mecicobothrioidea \u00e8 una superfamiglia di aracnidi migalomorfi che comprende due famiglie:"}
{"id": "2799551", "revid": "219355", "url": "https://it.wikipedia.org/wiki?curid=2799551", "title": "Bombardamento con atomi veloci-spettrometria di massa di ioni secondari", "text": ""}
{"id": "2799552", "revid": "219355", "url": "https://it.wikipedia.org/wiki?curid=2799552", "title": "FAB-static SIMS", "text": ""}
{"id": "2799554", "revid": "219355", "url": "https://it.wikipedia.org/wiki?curid=2799554", "title": "Fast atom bombardment-SSIMS", "text": ""}
{"id": "2799555", "revid": "31886", "url": "https://it.wikipedia.org/wiki?curid=2799555", "title": "Bombardamento con atomi veloci-SIMS statico", "text": ""}
{"id": "2799557", "revid": "219355", "url": "https://it.wikipedia.org/wiki?curid=2799557", "title": "FAB-SIMS statico", "text": ""}
{"id": "2799558", "revid": "219355", "url": "https://it.wikipedia.org/wiki?curid=2799558", "title": "FABSIMS statico", "text": ""}
{"id": "2799561", "revid": "219355", "url": "https://it.wikipedia.org/wiki?curid=2799561", "title": "Bombardamento con atomi veloci-spettrometria di massa di ioni secondari statica", "text": ""}
{"id": "2799562", "revid": "287204", "url": "https://it.wikipedia.org/wiki?curid=2799562", "title": "Etienne Duperac", "text": ""}
{"id": "2799563", "revid": "204391", "url": "https://it.wikipedia.org/wiki?curid=2799563", "title": "Cancro polmonare", "text": ""}
{"id": "2799566", "revid": "219355", "url": "https://it.wikipedia.org/wiki?curid=2799566", "title": "FAB-spettrometria di massa di ioni secondari statica", "text": ""}
{"id": "2799567", "revid": "155613", "url": "https://it.wikipedia.org/wiki?curid=2799567", "title": "Stefano Duperac", "text": ""}
{"id": "2799568", "revid": "155613", "url": "https://it.wikipedia.org/wiki?curid=2799568", "title": "Stefano Dup\u00e9rac", "text": ""}
{"id": "2799569", "revid": "729019", "url": "https://it.wikipedia.org/wiki?curid=2799569", "title": "Migoidea", "text": "Migoidea \u00e8 una superfamiglia di aracnidi migalomorfi che comprende due famiglie:"}
{"id": "2799572", "revid": "767487", "url": "https://it.wikipedia.org/wiki?curid=2799572", "title": "Havre de Grace", "text": "Havre de Grace \u00e8 una citt\u00e0 degli Stati Uniti d'America, nella contea di Harford, nel Maryland. Secondo il censimento del 2000 la sua popolazione ammonta a 11.331 abitanti (33.461 con la vicina Aberdeen). La citt\u00e0 prende il nome dal porto francese di Le Havre.\nGeografia fisica.\nSecondo lo United States Census Bureau, la citt\u00e0 ha un'area totale di 5,4 miglia quadrate (14,0\u00a0km\u00b2), di cui 4,0 miglia quadrate (10,4\u00a0km\u00b2) di terra e 1,4 miglia quadrate (3,5\u00a0km\u00b2) di acque fluviali. Si trova alla foce del fiume Susquehanna nella Baia di Chesapeake.\nStoria.\nDurante la Rivoluzione Americana il villaggio, che allora si chiamava Harmer's Town, venne visitato dal generale Lafayette che, osservando il paesaggio, afferm\u00f2 di rivedere Le Havre, che era stata fondata con il nome di \"Havre de Grace\", seguendo il commento del generale francese, gli abitanti mutarono il nome della citt\u00e0. Nel 1812, durante l'assedio inglese, la citt\u00e0 venne eroicamente difesa dal luogotenente John O'Neill che, una volta catturato dai nemici, venne rilasciato e festeggiato come un eroe ad Havre de Grace. La citt\u00e0 in seguito venne saccheggiata e bruciata e solo pochi edifici si salvarono. Durante la Guerra di Secessione Americana, molti afro-americani trovarono rifugio qui, infatti anche se la Contea di Harford simpatizzava per i confederati, i bianchi di Havre de Grace salvarono e nascosero, anche grazie alla Underground Railroad, centinaia di schiavi."}
{"id": "2799574", "revid": "21880", "url": "https://it.wikipedia.org/wiki?curid=2799574", "title": "Barycheloidea", "text": ""}
{"id": "2799576", "revid": "43530", "url": "https://it.wikipedia.org/wiki?curid=2799576", "title": "Fotogrammi stereometrici", "text": ""}
{"id": "2799578", "revid": "77594", "url": "https://it.wikipedia.org/wiki?curid=2799578", "title": "Swan Hunter &amp; Wigham Richardson", "text": ""}
{"id": "2799585", "revid": "125674664", "url": "https://it.wikipedia.org/wiki?curid=2799585", "title": "Medagliati olimpici nello snowboard", "text": "Lista dei vincitori di medaglia olimpica nello snowboard, ordinata per genere e per specialit\u00e0."}
{"id": "2799586", "revid": "729019", "url": "https://it.wikipedia.org/wiki?curid=2799586", "title": "Ctenizoidea", "text": "Ctenizoidea \u00e8 una superfamiglia di aracnidi migalomorfi che comprende una sola famiglia:"}
{"id": "2799587", "revid": "767487", "url": "https://it.wikipedia.org/wiki?curid=2799587", "title": "Axel Bergstedt", "text": "Biografia.\nIl maestro e compositore Axel Bergstedt \u00e8 nato in Germania, partecipando alla cattedrale evangelica luterana di Ratzeburg, un centro di musica sacra. Il allora organista e maestro Neithard Bethke divenne professore di Axel per diversi anni. Successivamente ha studiato musica sacra, musica de scuola e direzione corale e orchestrale in Amburgo con i professori Klauspeter Seibel, Klaus Vetter e Heinz Wunderlich. Il suo strumento principale \u00e8 stato organo, secondo strumento pianoforte.\nHa lavorato diversi anni come organista nella Chiesa evangelica luterana di Farmsen (Amburgo), prima di diventare direttore della \"Orchestra Johann Sebastian Bach\" di Amburgo e il suo coro e coro di bambini. Divenne noto come il compositore del grande musicale Ronja R\u00e4ubertochter (Ronja, la figlia di un ladro/la figlia del brigante), sul libro della famosa scrittrice Astrid Lindgren, Svezia.\nAxel Bergstedt \u00e8 spesso invitato a radio e la televisione e molti CD, in circolazione totale di 8 milioni; tra diversi CD di musica classica sono anche due CD del gruppo internazionale rock Helloween.\nIl primo contatto con il Brasile accadde nel 1994 quando la citt\u00e0 Novo Hamburgo e la Confederazione de Coros brasilianos ha invitato el maestro Axel Bergstedt ed il coro del distretto Amburgo (Germania) a fare presentazioni in Brasile.\nNel 2001 si \u00e8 sposato in Brasile e ha iniziato a lavorare per progetti sociali in Belo Horizonte.\nLa Chiesa evangelica luterana del Brasile (IELB), ha chiamato o maestro nel 2005 a Cariacica, di avviare un nuovo progetto musicale.\nHa composto diverse canzoni nuove, e tradotto canzoni della Germania e altri paesi, soprattutto dei grandi compositori luterane, come Bach, H\u00e4ndel e Brahms. \nIn Brasile \u00e8 molto conosciuta la composizione \"Louva ao Senhor, potent\u00edssimo\" (\"Loda il Signore potentissimo\") e \"At\u00e9 quando\".\nTra gli studenti di Axel sono le tre cantanti de Black Buddafly (Stati Uniti), ed i maestri Jacob Deiml (Germania) e Kimiko Mizutani, (Giappone).\nCarcere.\nBergsted \u00e8 stato incarcerato il 9 marzo del 2016 nella citt\u00e0 di Santa Maria de Jetib\u00e1, in accusa di portare e condividere materiale pornografico infantile e presunto legame allo Stato Islamico. Lui \u00e8 stato messo in libert\u00e0 dopo aver pagato R$ 5000,00 di cauzione. Bergstedt era gi\u00e0 stato imprigionato in Germania nel decennio di 1990 per aver ucciso la propria sposa, che lo accusava di essere pedofilo."}
{"id": "2799593", "revid": "4175", "url": "https://it.wikipedia.org/wiki?curid=2799593", "title": "Competizioni di rugby XV", "text": ""}
{"id": "2799595", "revid": "4175", "url": "https://it.wikipedia.org/wiki?curid=2799595", "title": "Coppa del Mondo di rugby XIII", "text": ""}
{"id": "2799596", "revid": "3115", "url": "https://it.wikipedia.org/wiki?curid=2799596", "title": "La Cialma", "text": "La Cialma (2.193 ) \u00e8 una montagna appartenente alle Alpi Graie (e, pi\u00f9 in dettaglio, alle Alpi di Lanzo e dell'Alta Moriana). \nSi trova in provincia di Torino in comune di Locana, in valle dell'Orco e\nsul suo versante orientale \u00e8 attiva la stazione sciistica dell\"'Alpe Cialma\".\nIl toponimo deriva da \"Ci\u00e0\" e sta ad indicare sia una zona sede di alpeggio sia i fabbricati connessi all'allevamento animale.\nDescrizione.\nLa Cialma \u00e8 situata su un costolone che dallo spartiacque che divide la Val Grande di Lanzo dalla Valle dell'Orco si protende verso il centro di quest'ultima. In direzione ovest \u00e8 separata dal vicino Monte Tovo (2.673\u00a0m) da un colletto a quota 2.139 mentre verso nord-est e sud-est d\u00e0 origine a due ampi costoloni che si esauriscono sul fondovalle nei pressi di Locana. In direzione nord un altro crinale, inizialmente pi\u00f9 dirupato, scende invece sulla frazione Fornolosa.\nSul prativo versante orientale sorgono alcuni alpeggi, oggi per buona parte diroccati.\nLa cima della montagna corrisponde al punto geodetico trigonometrico dell'IGM denominato \"La Cialma\" (041016).. Dal punto culminante, segnalato da un modesto ometto di pietrame, si gode di un panorama sul versante piemontese del Gran Paradiso.\nSempre sul versante orientale si trovano alcuni impianti di risalita che, con partenza dalla localit\u00e0 Carrello, permettono di spingersi fino a quota 1.700 circa. Dopo un lungo periodo di abbandono la stazione sciistica \u00e8 stata riattivata nel 2008 ed \u00e8 dotata anche di un marciapiede mobile destinato ai bambini e ai principianti.\nAccesso alla cima.\nPartendo da borgata Carello (1.410 m) la vetta \u00e8 facilmente accessibile dal piazzale della stazione di valle degli impianti di risalita, prima per sterrato e poi per tracce di sentiero. \nLa montagna \u00e8 anche molto frequentata d'inverno da scialpinisti e ciaspolatori per la facilit\u00e0 e la relativa sicurezza dell'accesso."}
{"id": "2799597", "revid": "767487", "url": "https://it.wikipedia.org/wiki?curid=2799597", "title": "Cyrtauchenioidea", "text": "Cyrtauchenioidea \u00e8 una superfamiglia di aracnidi migalomorfi che comprende una sola famiglia:"}
{"id": "2799600", "revid": "22475", "url": "https://it.wikipedia.org/wiki?curid=2799600", "title": "Chironax melanocephalus", "text": "Il pipistrello della frutta dalla testa nera (Chironax melanocephalus ) \u00e8 un pipistrello appartenente alla famiglia degli Pteropodidi, unica specie del genere Chironax , endemico della Thailandia, della Penisola Malese, e dell'Indonesia.\nEtimologia.\nIl termine \"Chironax\" deriva dal greco \u03c7\u03b5\u03b9\u03c1\u03c9\u03bd\u03b1\u03be, letteralmente \"colui che \u00e8 padrone delle proprie mani\". Il termine specifico deriva dalla combinazione delle due parole greche \u03bc\u03ad\u03bb\u03b1\u03bd\u03bf\u03c2 -, nera, e -\u03ba\u03b5\u03c6\u03b1\u03bb\u03ae, testa, con chiara allusione al colore scuro del capo.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 60 e 78\u00a0mm, la lunghezza dell'avambraccio tra 41,3 e 47,5\u00a0mm, la lunghezza del piede tra 9,2 e 10\u00a0mm, la lunghezza delle orecchie tra 9 e 13\u00a0mm e un peso fino a 20\u00a0g.\nCaratteristiche craniche e dentarie.\nIl cranio presenta un rostro molto corto, una scatola cranica rotonda, le ossa pre-mascellari saldate alle ossa nasali e la mancanza dei fori post-orbitali. Gli incisivi sono tutti delle stesse dimensioni.\nSono caratterizzati dalla seguente formula dentaria:\nAspetto.\nLa pelliccia \u00e8 corta, densa e soffice. Le parti dorsali variano dal grigio scuro al marrone scuro, la testa \u00e8 nerastra, mentre le parti ventrali sono grigio-brunastre chiare, con il mento giallastro. Nei maschi sono presenti dei ciuffi di peli giallo-arancioni sulle spalle. Il muso \u00e8 corto, le narici sono leggermente tubulari e divergenti e gli occhi sono grandi. Le orecchie sono marroni, piccole, arrotondate e prive di peli. Le membrane alari sono prive di macchie e attaccate posteriormente alla base del secondo dito del piede. \u00c8 privo di coda, mentre l'uropatagio \u00e8 ridotto ad una sottile membrana lungo la parte interna degli arti inferiori. La tibia \u00e8 ricoperta di peli. Il calcar \u00e8 corto. \"C.m. tumulus\" \u00e8 la sottospecie pi\u00f9 piccola.\nBiologia.\nComportamento.\nSi rifugia in piccoli gruppi di 2-8 individui tra le fronde degli alberi o in grotte poco profonde.\nAlimentazione.\nSi nutre di specie native di \"Ficus\".\nRiproduzione.\nFemmine gravide sono state osservate tra gennaio ed aprile nella Penisola malese e tra marzo e aprile sull'isola di Sulawesi. Danno alla luce un piccolo alla volta.\nDistribuzione e habitat.\nQuesta specie \u00e8 endemica della Thailandia, della Penisola Malese, e dell'Indonesia.\nVive nelle foreste di pianura, collinari e montane a circa 600 metri di altitudine.\nTassonomia.\nSono state riconosciute tre sottospecie.\nStato di conservazione.\nLa IUCN Red List, considerata il vasto Areale, la popolazione numerosa, classifica \"C. melanocephalus\" come specie a rischio minimo (LC)."}
{"id": "2799601", "revid": "281901", "url": "https://it.wikipedia.org/wiki?curid=2799601", "title": "Sphaeroides cutaneus", "text": ""}
{"id": "2799602", "revid": "1305772", "url": "https://it.wikipedia.org/wiki?curid=2799602", "title": "Damien", "text": ""}
{"id": "2799606", "revid": "663330", "url": "https://it.wikipedia.org/wiki?curid=2799606", "title": "Plan B Entertainment", "text": "Plan B Entertainment \u00e8 una compagnia di produzione cinematografica fondata da Brad Grey, Brad Pitt e Jennifer Aniston nel 2001.\nDal 2006 Brad Pitt \u00e8 diventato unico proprietario e direttore dello studio, agendo, comunque, in conformit\u00e0 agli accordi per la distribuzione cinematografica con 20th Century Fox, Paramount Pictures e Warner Bros.\nInizialmente lo studio era indirizzato principalmente all'aiuto finanziario in film con Pitt direttamente coinvolto a livello artistico (vedi \"Troy\", \"L'assassinio di Jesse James\"), ma in seguito si incaric\u00f2 anche della realizzazione di altre opere cinematografiche.\nNel 2013 ha inoltre prodotto \"12 anni schiavo\" del regista Steve McQueen, candidato a 9 premi Oscar, tra cui Miglior film e Miglior regista, vincitore di un Golden Globe come Miglior film drammatico."}
{"id": "2799614", "revid": "729019", "url": "https://it.wikipedia.org/wiki?curid=2799614", "title": "Dipluroidea", "text": "Dipluroidea \u00e8 una superfamiglia di aracnidi migalomorfi che comprende una sola famiglia:"}
{"id": "2799625", "revid": "287204", "url": "https://it.wikipedia.org/wiki?curid=2799625", "title": "Anders Chydenius", "text": "Anders Chydenius \u00e8 stato il leader del liberalismo classico nei paesi nordici. Nacque a Sotkamo, Ostrobotnia, allora in Svezia (oggi nel nord-est della Finlandia) dopo essere stato allievo di Pehr Kalm all'Accademia Reale di \u00c5bo, divenne pastore protestante e fu filosofo illuminista e membro del Riksdag degli Stati.\nBiografia.\nInfanzia.\nAnders Chydenius nacque nel 1729 a Sotkamo, Ostrobotnia (oggi parte della regione di Kainuu), dove suo padre Jacob era cappellano. Nel 1734 la famiglia si trasfer\u00ec a Kuusamo, dove suo padre divenne rettore. Anders trascorse l'infanzia nella zona arida del nord Finlandia. Lui e suo fratello Samuel furono educati privatamente dal padre per poi iscriversi al liceo di Ule\u00e5borg. Dopo la Guerra russo-svedese (1741-1743), i ragazzi studiarono privatamente a Tornio e nel 1745 entrarono all'Accademia Reale di \u00c5bo. Essi inoltre studiarono presso l'Universit\u00e0 di Uppsala in Svezia. Anders studi\u00f2 matematica, scienze naturali, latino e filosofia. Nel 1746 il padre di Jacob e la famiglia si trasferirono a Gamlakarleby.\nNedervetil.\nNel 1753, dopo la laurea, Anders fu predicatore della Cappella dipendente dalla parrocchia di Nedervetil (parte, oggi di Kronoby) in Ostrobotnia. Nel 1755 si spos\u00f2 con Beata Magdalena Mellberg, figlia di un mercante di Jakobstad. La coppia non ebbe figli.\nDurante la sua permanenza a Nedervetil fu attivo in molti progetti, come la bonifica delle paludi, la sperimentazione di nuove razze di animali e piante, e l'adozione di nuovi metodi di coltivazione della patata e del tabacco. Il suo scopo era quello di educare i contadini con l'esempio. Chydenius praticava la medicina, e divenne noto vaccinando la gente comune contro il vaiolo. Esegu\u00ec anche operazioni chirurgiche per l'asportazione della cataratta.\nIl Riksdag degli Stati del 1746.\nMolti dei suoi primi scritti riguardarono questioni pratiche come la crescita eccessiva del muschio, o miglioramenti nella progettazione delle carrozze a cavalli. In seguito s'interess\u00f2 a questioni sociali e divenne noto come scrittore e oratore. Nel 1746 fu eletto al Riksdag degli Stati per ottenere i diritti di libero scambio per le citt\u00e0 dell'Ostrobotnia. Le citt\u00e0 di Gamlakarleby, Vasa, Borg\u00e5 e Ule\u00e5borg videro riconosciuti i diritti di navigazione che contribuirono al loro successivo sviluppo, nonch\u00e9 a quello di tutta la regione. A quel tempo, infatti, il catrame che avrebbe portato prosperit\u00e0 alla sua citt\u00e0 e alla costa doveva essere venduto all'estero tramite Stoccolma, che ne traeva gran parte dei profitti. Grazie soprattutto agli sforzi di Chydenius il monopolio di Stoccolma fu rotto e dal 1765, le citt\u00e0 ebbero la libert\u00e0 di vendere e spedire il catrame direttamente ai clienti stranieri.\nChydenius partecip\u00f2 attivamente ai lavori della Dieta e pubblic\u00f2 numerosi articoli critici che provocarono grande scalpore. Uno dei risultati della sua attivit\u00e0 nella Dieta fu un pi\u00f9 rigoroso controllo parlamentare del bilancio dello Stato. Egli ritenne che uno dei suoi pi\u00f9 grandi successi fu l'estensione della libert\u00e0 di stampa. Le sue posizioni radicali portarono il suo partito politico a escludero dalla Dieta nel 1766.\nKokkola.\nNel 1770 fu nominato rettore di Gamlakarleby, dove si concentr\u00f2 sull'attivit\u00e0 pastorale. Organizz\u00f2 un'orchestra che diede concerti nella sala di accoglienza della canonica. Suo padre aveva vissuto nella canonica di Kokkola dal 1746 al 1766, Anders vi visse dal 1770 al 1803.\nTra il 1778 e il 1779 Anders Chydenius partecip\u00f2 nuovamente alla Dieta, in cui la posizione dei non schierati era cresciuta. Egli difese i diritti della classe dei proletari. Su suggerimento del re Gustavo III, introdusse un progetto di legge in base al quale agli stranieri furono concessi diritti limitati a praticare la propria religione. Partecip\u00f2 di nuovo alla Dieta nel 1793 e fu attivo come scrittore con saggi sullo sviluppo dell'agricoltura, la combustione del salnitro, sulla cura del vaiolo e sull'organizzazione della Lapponia. Uno dei suoi compiti principali durante i suoi ultimi anni fu la supervisione alla costruzione dell'ampliamento della vecchia chiesa parrocchiale. Mor\u00ec nel 1803.\nPensiero.\nLibero commercio.\nNel 1765 Chydenius pubblic\u00f2 un pamphlet intitolato Den Nationnale Winsten (tr.it. \"La ricchezza della nazione)\", nel quale propone le sue idee sul libero commercio e sull'industria, esplora il rapporto tra economia e societ\u00e0 e stabilisce i principi del liberalismo, del capitalismo, e della democrazia moderna. In quest'opera Chydenius present\u00f2 delle teorie molto simili a quella della mano invisibile di Adam Smith, undici anni prima che Smith pubblicasse \"La ricchezza delle nazioni\". Chydenius mise in pratica le sue idee proponendo al Riksdag degli Stati una drastica liberalizzazione del commercio delle citt\u00e0 del Golfo di Botnia. Tuttavia, molte delle sue proposte non vennero realizzate come quella di rendere la Lapponia uno Stato minimo per rendere quella povera provincia pi\u00f9 prospera economicamente.\nLibert\u00e0 di stampa.\nIspirato dall'imperatore cinese Tai Zong, Chydenius divenne un grande sostenitore della libert\u00e0 di stampa. In una relazione pubblicata nel 1776, scrisse:\n\"\u00c8 di tutta evidenza che la libert\u00e0 di stampa e di scrittura \u00e8 uno dei baluardi pi\u00f9 forti di una libera organizzazione dello Stato, in quanto senza di essa, il potere politico non potrebbe disporre di informazioni sufficienti per l'elaborazione di buone leggi, e chi amministra la giustizia non sarebbe controllato, n\u00e9 i cittadini conoscerebbero i requisiti di legge, i limiti dei diritti del governo e le loro stesse responsabilit\u00e0. L'educazione e la buona condotta sarebbero distrutte; nei pensieri, nei discorsi e nelle maniere prevarrebbe la grossolanit\u00e0 e la penombra oscurebbe l'intero cielo della nostra libert\u00e0 in pochi anni.\"\nParit\u00e0 di diritti.\nChydenius fu molto esplicito in merito ai diritti universali e all'abolizione del privilegio. Volle dare ai poveri la stessa libert\u00e0 degli altri cittadini e sostenne i diritti delle fasce pi\u00f9 povere della popolazione, cosa al tempo piuttosto rara tra i politici. Promosse la democrazia e difese la libert\u00e0 di culto, la libert\u00e0 di parola, la libert\u00e0 di commercio e dell'industria e i diritti dei lavoratori. Chiese che venisse supervisionato il modo in cui lo Stato spendeva i suoi capitali. Nel linguaggio moderno diremmo che sostenne la trasparenza e il buon governo.\nIn un saggio del 1778, \"Riflessioni sui diritti naturali dei servi e dei contadini\", scrisse:\nLa natura li ha formati esattamente come noi. La loro postura nella culla \u00e8 la stessa della nostra, le loro anime hanno la stessa ragione di quelle del resto della popolazione, per cui \u00e8 normale accorgersi che il Signore della creazione destin\u00f2 che essi avessero gli stessi diritti degli altri.\"\nEredit\u00e0.\nChydenius pu\u00f2 essere considerato come colui che ha influenzato maggiormente i pensatori Nordici, nonch\u00e9 la vita politica, promuovendo la globalizzazione. Egli \u00e8 stato definito il padre del liberalismo svedese. Sia Svezia che Finlandia lo includono tra i loro personaggi storici ed \u00e8 considerato variabilmente di nazionalit\u00e0 svedese o finlandese.\nAnders Chydenius \u00e8 ricordato come un precursore, avendo espresso idee radicali per il suo tempo, ma che oggi sono la spina dorsale dell'ideologia nordica. Egli pu\u00f2 essere ritenuto anche un pensatore illuminista, un sostenitore della scienza, delle arti, della ragione e della libert\u00e0. Fu anche uno scienziato e un esperto chirurgo dell'occhio, il realizzatore di numerose invenzioni, il pioniere delle vaccinazioni in Finlandia e il creatore di un'orchestra.\nChydenius \u00e8 stato effigiato nell'ultima serie della banconota di maggior valore (1000 marchi) del Marco finlandese.\nAnders Chydenius \u00e8 stato selezionato come il tema principale di una recente moneta commemorativa finlandese, i 10\u20ac commemorativi di Anders Chydenius, coniata nel 2003. Il dritto presenta un libro aperto, riferendosi alle numerose pubblicazioni di Chydenius e alla Bibbia. Sul retro si possono osservare un villaggio tradizionale con una chiesa e altri edifici.\nNel libro \"Historiens 100 viktigaste svenskar\" (I 100 pi\u00f9 importanti svedesi della Storia), scritto da Niklas Ekdal e Petter Karlsson, Chydenius \u00e8 classificato come il diciassettesimo svedese pi\u00f9 importante della Storia. In Finlandia, Chydenius si \u00e8 classificato 40\u00ba nella lista dei \"Pi\u00f9 grandi finlandesi di tutti i tempi\" in un sondaggio organizzato dalla televisione di Stato.\nOpere.\nStoccolma 1772 (Discorso in occasione dell'incoronazione del re Gustavo III)"}
{"id": "2799626", "revid": "729019", "url": "https://it.wikipedia.org/wiki?curid=2799626", "title": "Hexatheloidea", "text": "Hexatheloidea \u00e8 una superfamiglia di aracnidi migalomorfi che comprende una sola famiglia:"}
{"id": "2799631", "revid": "729019", "url": "https://it.wikipedia.org/wiki?curid=2799631", "title": "Idiopoidea", "text": "Idiopoidea \u00e8 una superfamiglia di aracnidi migalomorfi che comprende una sola famiglia:"}
{"id": "2799632", "revid": "729019", "url": "https://it.wikipedia.org/wiki?curid=2799632", "title": "Nemesioidea", "text": "Nemesioidea \u00e8 una superfamiglia di aracnidi migalomorfi che comprende una sola famiglia:"}
{"id": "2799634", "revid": "281901", "url": "https://it.wikipedia.org/wiki?curid=2799634", "title": "Chichingero", "text": ""}
{"id": "2799638", "revid": "106456", "url": "https://it.wikipedia.org/wiki?curid=2799638", "title": "Grasleben", "text": "Grasleben \u00e8 un comune di 2.472 abitanti della Bassa Sassonia, in Germania.\nAppartiene al circondario (\"Landkreis\") di Helmstedt (targa HE) ed \u00e8 parte della comunit\u00e0 amministrativa (\"Samtgemeinde\") di Grasleben.\nStoria.\nLa storia di Grasleben fu grandemente influenzata dalla vicinanza all'abbazia di Mariental, ai cui possedimenti appartenne a lungo anche Grasleben. Nel 1830 fu costruita la chiesa, priva di torre campanaria, che fu eretta successivamente."}
{"id": "2799641", "revid": "110157", "url": "https://it.wikipedia.org/wiki?curid=2799641", "title": "Mariental (Germania)", "text": "Mariental \u00e8 un comune di 1.071 abitanti della Bassa Sassonia, in Germania.\nAppartiene al circondario (\"Landkreis\") di Helmstedt (targa HE) ed \u00e8 parte della comunit\u00e0 amministrativa (\"Samtgemeinde\") di Grasleben."}
{"id": "2799644", "revid": "110157", "url": "https://it.wikipedia.org/wiki?curid=2799644", "title": "Querenhorst", "text": "Querenhorst \u00e8 un comune di 546 abitanti della Bassa Sassonia, in Germania.\nAppartiene al circondario (\"Landkreis\") di Helmstedt (targa HE) ed \u00e8 parte della comunit\u00e0 amministrativa (\"Samtgemeinde\") di Grasleben."}
{"id": "2799645", "revid": "110157", "url": "https://it.wikipedia.org/wiki?curid=2799645", "title": "Rennau", "text": "Rennau \u00e8 un comune di 712 abitanti della Bassa Sassonia, in Germania.\nAppartiene al circondario (\"Landkreis\") di Helmstedt (targa HE) ed \u00e8 parte della comunit\u00e0 amministrativa (\"Samtgemeinde\") di Grasleben."}
{"id": "2799646", "revid": "1543377", "url": "https://it.wikipedia.org/wiki?curid=2799646", "title": "Danimarca ai XXI Giochi olimpici invernali", "text": "La Danimarca ha partecipato ai XXI Giochi olimpici invernali di Vancouver, che si sono svolti dal 12 al 28 febbraio 2010, con una delegazione di 18 atleti.\nCurling.\nTorneo maschile.\nLa squadra \u00e8 stata composta da:\nTorneo femminile.\nLa squadra \u00e8 stata composta da:"}
{"id": "2799647", "revid": "110157", "url": "https://it.wikipedia.org/wiki?curid=2799647", "title": "Beierstedt", "text": "Beierstedt \u00e8 un comune di 419 abitanti della Bassa Sassonia, in Germania.\nAppartiene al circondario (\"Landkreis\") di Helmstedt (targa HE) ed \u00e8 parte della comunit\u00e0 amministrativa (\"Samtgemeinde\") di Heeseberg."}
{"id": "2799649", "revid": "110157", "url": "https://it.wikipedia.org/wiki?curid=2799649", "title": "Gevensleben", "text": "Gevensleben \u00e8 un comune di 719 abitanti della Bassa Sassonia, in Germania.\nAppartiene al circondario (\"Landkreis\") di Helmstedt (targa HE) ed \u00e8 parte della comunit\u00e0 amministrativa (\"Samtgemeinde\") di Heeseberg."}
{"id": "2799658", "revid": "110157", "url": "https://it.wikipedia.org/wiki?curid=2799658", "title": "Ingeleben", "text": "Ingeleben \u00e8 un comune di 416 abitanti della Bassa Sassonia, in Germania.\nAppartiene al circondario (\"Landkreis\") di Helmstedt (targa HE) ed \u00e8 parte della comunit\u00e0 amministrativa (\"Samtgemeinde\") di Heeseberg."}
{"id": "2799660", "revid": "287204", "url": "https://it.wikipedia.org/wiki?curid=2799660", "title": "Fed Cup 2010 Zona Asia/Oceania", "text": "La Zona Asia/Oceania (\"Asia/Oceania Zone\") \u00e8 una delle 3 divisioni zonali nell'ambito della Fed Cup 2010. Essa \u00e8 a sua volta suddivisa in due gruppi (\"Group I, Group II\") formati rispettivamente da 8 e 7 squadre, inserite in tali gruppi in base ai risultati ottenuti l'anno precedente.\nNel \"Gruppo I\" si lotta per la promozione al \"Gruppo Mondiale II\" e per evitare la retrocessione al \"Gruppo II\" della zona Asia/Oceania, mentre nel \"Gruppo II\" si lotta per la promozione nel \"Gruppo I\". Nel \"Gruppo II\" non sono infatti previste retrocessioni, essendo tale raggruppamento l'ultimo nella gerarchia."}
{"id": "2799662", "revid": "110157", "url": "https://it.wikipedia.org/wiki?curid=2799662", "title": "Jerxheim", "text": "Jerxheim \u00e8 un comune di 1.204 abitanti della Bassa Sassonia, in Germania.\nAppartiene al circondario (\"Landkreis\") di Helmstedt (targa HE) ed \u00e8 parte della comunit\u00e0 amministrativa (\"Samtgemeinde\") di Heeseberg."}
{"id": "2799663", "revid": "729019", "url": "https://it.wikipedia.org/wiki?curid=2799663", "title": "Nuova Zelanda ai XXI Giochi olimpici invernali", "text": "La Nuova Zelanda ha partecipato ai XXI Giochi olimpici invernali di Vancouver, che si sono svolti dal 12 al 28 febbraio 2010, con una delegazione di 16 atleti."}
{"id": "2799665", "revid": "287204", "url": "https://it.wikipedia.org/wiki?curid=2799665", "title": "Jiri Hubalek", "text": ""}
{"id": "2799673", "revid": "110157", "url": "https://it.wikipedia.org/wiki?curid=2799673", "title": "S\u00f6llingen", "text": "S\u00f6llingen \u00e8 un comune di 663 abitanti della Bassa Sassonia, in Germania.\nAppartiene al circondario (\"Landkreis\") di Helmstedt (targa HE) ed \u00e8 parte della comunit\u00e0 amministrativa (\"Samtgemeinde\") di Heeseberg."}
{"id": "2799677", "revid": "77594", "url": "https://it.wikipedia.org/wiki?curid=2799677", "title": "HMS King George V (1939)", "text": ""}
{"id": "2799682", "revid": "287204", "url": "https://it.wikipedia.org/wiki?curid=2799682", "title": "Twieflingen", "text": "Twieflingen \u00e8 un comune di 737 abitanti della Bassa Sassonia, in Germania.\nAppartiene al circondario (\"Landkreis\") di Helmstedt (targa HE) ed \u00e8 parte della comunit\u00e0 amministrativa (\"Samtgemeinde\") di Heeseberg."}
{"id": "2799689", "revid": "110157", "url": "https://it.wikipedia.org/wiki?curid=2799689", "title": "Mount Saint Catherine", "text": "Il Mount Saint Catherine \u00e8 uno stratovulcano dello stato caraibico di Grenada, di cui costituisce la cima pi\u00f9 elevata. Situato nella Parrocchia di Saint Mark, nel nord-ovest dell'isola, \u00e8 il pi\u00f9 giovane dei suoi cinque vulcani."}
{"id": "2799690", "revid": "599013", "url": "https://it.wikipedia.org/wiki?curid=2799690", "title": "Bartolomeo Di Michele", "text": "Carriera.\nClub.\nClassico attaccante che predilige finalizzare l'azione, si distingue per caparbiet\u00e0, abilit\u00e0 nel gioco aereo, specie sui calci piazzati, e negli affondi in area di rigore.\nCresce nelle giovanili del meritandosi l'appellativo di \u201cGigi Riva dell'Adriatico\u201d perch\u00e9 capace, giocando contemporaneamente negli Allievi e nella Berretti, di segnare in una sola stagione 70 goal.\nAcquistato dal fa il suo esordio in serie B totalizzando 11 presenze e realizzando 2 goal. La societ\u00e0 abruzzese lo cede in prestito al per poi riprenderlo dopo un anno pienamente maturato e pronto per essere la punta di diamante dell'attacco bianco-azzurro. Il giovane pescarese non delude, realizzando 9 reti in 23 partite risultando tra i protagonisti della promozione in serie A. L'anno dopo debutta nella massima serie ma patisce il grande salto fermandosi a 3 goal su 23 presenze.\nLa societ\u00e0 comunque lo conferma nei suoi ranghi fino al 1982 quando passa alla Cavese. Dopo due anni a Cava dei Tirreni, scende di categoria giocando a Monopoli, Salerno e per finire a dove conclude la sua carriera."}
{"id": "2799691", "revid": "339392", "url": "https://it.wikipedia.org/wiki?curid=2799691", "title": "Battaglione di supporto psicologico tattico &quot;Montegrappa&quot;", "text": ""}
{"id": "2799702", "revid": "729019", "url": "https://it.wikipedia.org/wiki?curid=2799702", "title": "Frank Cottrell Boyce", "text": "Biografia.\nNel 2004 si impegn\u00f2 nella scrittura di un adattamento cinematografico ispirato all'Odissea di Omero che avrebbe analizzato temi profondi presenti nell'opera originale come: il rapporto padre-figlio, ricerca di s\u00e9 stessi e importanza della mitologia, inserendo Telemaco (figlio di Odisseo e Penelope) come figura centrale alla ricerca del padre. La premessa era di rendere il film adatto a un pubblico variegato. A distanza di diversi anni dall'annuncio del film non si seppe pi\u00f9 nulla.\nPremi e riconoscimenti.\nBoyce ha ricevuto, nella sua carriera cinematografica e letteraria, diversi premi e titoli di riconoscimento a livello locale, nazionale ed europeo:"}
{"id": "2799711", "revid": "21880", "url": "https://it.wikipedia.org/wiki?curid=2799711", "title": "Chironax", "text": ""}
{"id": "2799712", "revid": "118593960", "url": "https://it.wikipedia.org/wiki?curid=2799712", "title": "I figli dell'invasione", "text": "I figli dell'invasione (\"The Midwich Cuckoos\") \u00e8 un romanzo di fantascienza dello scrittore britannico John Wyndham pubblicato nel 1957. Dal romanzo sono stati tratti vari film, a partire da \"Il villaggio dei dannati\" (1960).\nIl titolo originale inglese (\"The Midwich Cuckoos\", ovvero \"I cuculi di Midwich\") \u00e8 un riferimento al cuculo (\"Cuckoo\"), un uccello dal comportamento opportunista che depone le sue uova nel nido di altri uccelli nella speranza che esse vengano accudite come proprie.\nTrama.\nI coniugi Gayford, nel tentativo di far ritorno a casa nell'immaginario villaggio di Midwich nel Winshire, si accorgono che la strada principale di accesso al paese \u00e8 misteriosamente bloccata. Ogni tentativo di avvicinamento a Midwich \u00e8 impossibile, poich\u00e9 chiunque tenti l'impresa cade improvvisamente a terra privo di sensi. Con il sospetto di un possibile avvelenamento da gas, l'esercito viene chiamato ad indagare. Attraverso esperimenti successivi si scopre che questa \"barriera\" circonda Midwich per un raggio di 2 miglia. La fotografia aerea della zona rilever\u00e0 come, tra la notte del 26 e 27 settembre, fosse presente un misterioso oggetto argenteo non identificato sul terreno nei pressi del villaggio. \nDopo quel giorno l'effetto svanisce assieme all'oggetto non identificato, e su tutti gli abitanti caduti nel frattempo nel sonno, non sembrano essere rimasti apparenti effetti collaterali. Alcuni mesi pi\u00f9 tardi, gli abitanti del villaggio si rendono conto che ogni donna in et\u00e0 fertile \u00e8 in stato di gravidanza, e tutte le indicazioni fanno supporre che le gravidanze si siano verificate durante il periodo di incoscienza denominato \"il giorno saltato\". \nDa quell'evento nasceranno trentuno ragazzi e trenta ragazze, in apparenza normali, tranne per i loro insoliti occhi color oro, e una pelle argentea. Questi bambini non presenteranno nessuna delle caratteristiche genetiche dei loro genitori e si assomigliano tutti. Man mano che cresceranno, diventer\u00e0 sempre pi\u00f9 evidente che essi presentano alcuni aspetti non umani: capacit\u00e0 telepatiche con cui sono in grado di controllare le azioni altrui; uno sviluppo fisico accelerato rispetto a quello degli altri esseri umani e facolt\u00e0 intellettive che all'et\u00e0 di nove anni sono riscontrabili solo in ragazzi di sedici. I \"Bambini\" (a cui ci si riferir\u00e0 con la \"B\" maiuscola) agiranno sempre all'unisono, come governati da due sole menti distinte: una per i ragazzi e una per le ragazze. \nIl reparto di \"intelligence\" militare viene a sapere che eventi simili a queste nascite del \"giorno saltato\" sono avvenute anche in altre quattro parti del mondo: tra una popolazione inuit nell'Artico canadese, nel Territorio del Nord in Australia, in un villaggio rurale della Siberia e sul confine tra Mongolia e Russia. Gli Inuit istintivamente hanno ucciso i bambini appena nati. I bambini australiani sono morti tutti in poche settimane. In Mongolia, ipotizzando che le donne fossero possedute, sono stati uccise assieme ai bambini. Mentre in Siberia il villaggio \u00e8 stato distrutto dal governo sovietico, con l'utilizzo di armi nucleari, fatto passare per un incidente. \nNel villaggio di Midwich inizia lentamente a serpeggiare una sorta di avversione verso questo corpo estraneo. Ma ogni tentativo di ribellione viene continuamente ostacolato dal controllo mentale esercitato dei Bambini e dalla paura degli abitanti stessi.\nTrasposizioni cinematografiche.\nEsistono tre trasposizioni cinematografiche del romando di Wyndham: "}
{"id": "2799713", "revid": "481666", "url": "https://it.wikipedia.org/wiki?curid=2799713", "title": "Reginald Barker", "text": "Biografia.\nNato a Winnipeg nello stato del Manitoba in Canada, si trasfer\u00ec con tutta la sua famiglia prima in Scozia, dove trascorse l'infanzia e poi negli Stati Uniti.\nVivendo in California, Barker scrisse e produsse una commedia, in cui anche recitava, all'et\u00e0 di 16 anni. A 19 anni, si rec\u00f2 a New York, dove lavor\u00f2 per l'attore Henry Miller. Fece il suo debutto a Broadway nel 1910 nella produzione dei fratelli Shubert \"Maria Maddalena\" scritta da Maurice Maeterlinck.\nAffascinato dal mondo del cinema, Barker si un\u00ec alla Bison Motion Pictures di New York. In California, lavor\u00f2 con Thomas H. Ince; fece esperienza come assistente alla regia fino al 1912, quando diresse il suo primo film, un western di 20 minuti intitolato \"On the Warpath\". \nBarker firm\u00f2 da regista oltre 80 film, dirigendo attori come Geraldine Farrar, Sessue Hayakawa, Willard Mack, Myrna Loy. Nel suo primo film parlato, diresse Douglas Fairbanks Jr.. \nAll'avvento del sonoro, la carriera di Barker fu compromessa e il regista dovette accontentarsi di girare film di serie B per le case di produzione della cosiddetta Poverty Row. Nel 1937, gir\u00f2 il suo ultimo film.\nUltimi anni e morte.\nSi ritir\u00f2 a Pasadena con sua moglie, aprendo un negozio. Mor\u00ec per un attacco cardiaco nel 1945, all'et\u00e0 di 58 anni. Venne sepolto all'Inglewood Park Cemetery."}
{"id": "2799715", "revid": "1915706", "url": "https://it.wikipedia.org/wiki?curid=2799715", "title": "Acido caffeico", "text": "L'acido caffeico \u00e8 un acido organico che deriva dall'acido cinnamico. Deriva dall'acido 4-idrossicinnamico e la sua struttura base \u00e8 l'anello catecolico (1,2-diossibenzenico).\nChiamato cos\u00ec in quanto \u00e8 stato riscontrato originariamente negli estratti di caff\u00e8; successivamente rilevato ampiamente in natura. Come tale e derivato (acidi caffeici/clorogenici), \u00e8 presente nell'angelica, nell'arnica, nella bardana, nella fumaria, nella melissa e nel propoli, in elevate percentuali. Alimenti in cui \u00e8 particolarmente rappresentato sono la cicoria, il carciofo, i piselli e le fragole.\nCome tale \u00e8 dotato di propriet\u00e0 antibiotica verso certi germi patogeni intestinali. \nHa debole effetto anti-infiammatorio ed \u00e8 dimostrato inibire l'enzima xantina ossidasi, deputato alla trasformazione della xantina in acido urico, responsabile dei fenomeni gottosi se eccessivamente presente nei tessuti."}
{"id": "2799716", "revid": "599013", "url": "https://it.wikipedia.org/wiki?curid=2799716", "title": "Fed Cup 2010 Zona Asia/Oceania Gruppo I - Pool A", "text": "Il Gruppo A della Fed Cup 2010 Zona Asia/Oceania Group I nella Fed Cup 2010 \u00e8 uno dei 2 gruppi in cui \u00e8 suddiviso il Group I della zona Asia/Oceania. Quattro squadre si sono scontrate nel formato round robin. )"}
{"id": "2799723", "revid": "486946", "url": "https://it.wikipedia.org/wiki?curid=2799723", "title": "Strumento ad arco", "text": ""}
{"id": "2799724", "revid": "355211", "url": "https://it.wikipedia.org/wiki?curid=2799724", "title": "Attacco correlato alla chiave", "text": ""}
{"id": "2799727", "revid": "1442080", "url": "https://it.wikipedia.org/wiki?curid=2799727", "title": "Episodi di Kitchen Confidential", "text": "La prima ed unica stagione della serie televisiva Kitchen Confidential \u00e8 stata trasmessa nel 2005 dal network statunitense Fox, che ha messo in onda solo quattro episodi lasciando inediti i restanti nove episodi.\nIn Italia, la stagione \u00e8 stata trasmessa in prima visione dal 1\u00ba febbraio 2010 su Italia 1, che ha trasmesso gli episodi in ordine sparso in orari che oscillavano dalla 5:00 alle 6:30 del mattino. Sulla TV satellitare a pagamento, la stagione, \u00e8 andata in onda dal 7 settembre al 12 ottobre 2011 su Fox Life."}
{"id": "2799728", "revid": "122246", "url": "https://it.wikipedia.org/wiki?curid=2799728", "title": "Campionato asiatico e oceaniano di pallavolo maschile Under-18", "text": "Il campionato asiatico e oceaniano di pallavolo maschile Under-18 \u00e8 una competizione pallavolistica, organizzata dall'AVC, per squadre nazionali asiatiche e oceaniane, riservata a giocatori con un'et\u00e0 inferiore di 18 anni."}
{"id": "2799730", "revid": "287204", "url": "https://it.wikipedia.org/wiki?curid=2799730", "title": "Rolf Biland", "text": "Carriera.\nEsord\u00ec come passeggero nel sidecar del connazionale Fritz H\u00e4nzi, facendo il suo debutto internazionale nella gara d'apertura del Circuito Paul Ricard, nel 1970.. Passato al ruolo di pilota, divenne campione svizzero nel 1973 ed esord\u00ec nel Motomondiale al GP di Francia 1974 su un CAT a motore Crescent, con cui termin\u00f2 il campionato al 9\u00ba posto con un podio (secondo a Imola). L'anno successivo vinse il suo primo Gran Premio, quello della Germania Ovest, stabilendo il record di pi\u00f9 giovane sidecarista vincitore di un GP.\nNel 1978 Biland vinse il suo primo titolo, con il britannico Kenneth Williams come passeggero. In quella stagione si fece notare per l'uso di un innovativo telaio, il \"BEO\", a motore posteriore e due ruote motrici. La stagione 1979 vide la categoria dei sidecar dividersi in due: una classe per i sidecar tradizionali (la B2A) e una per i prototipi (la B2B). Lo svizzero si present\u00f2 in entrambe le classi, vincendo il titolo in B2A e arrivando secondo in B2B, in entrambi i casi con Kurt Waltisperg come suo passeggero.\nDal 1979 Biland inizi\u00f2 il sodalizio con i telai LCR, con i quali correr\u00e0 fino al suo ritiro. Il terzo titolo del pilota elvetico arriv\u00f2 nel 1981, e il quarto nel 1983, dopo aver perso per un soffio il titolo 1982. Biland dovette attendere nove anni per il quinto titolo, conquistato nel 1992. Nel frattanto, a partire dal 1985 lo svizzero pass\u00f2 dai motori Yamaha ai Krauser. Con i motori tedeschi vinse i titoli 1992 e 1993, prima cambiare ancora propulsore e adottare lo Swissauto, con cui vinse il suo settimo titolo, nel 1994. La carriera di Biland come pilota di sidecar termin\u00f2 nel 1997, quando i \"tre ruote\" erano usciti dal Motomondiale: la sua ottantaduesima e ultima vittoria fu nella gara austriaca di Coppa del Mondo Sidecar di quell'anno, a 46 anni. Negli anni ottanta Biland corse anche gare automobilistiche di Formula 3, Formula 2 (fu sesto a Pau nel 1983) e Sport Prototipi.\nDopo il ritiro dalle competizioni Biland gest\u00ec, nella stagione 1999, il team MuZ, ribattezzandolo \"Team Biland GP1\". L'esperienza, nonostante le due pole-position dell'olandese Jurgen van den Goorbergh e il 5\u00ba posto nel Mondiale Costruttori, non ebbe seguito per mancanza di sponsor. Dopo quest'esperienza l'ex pilota svizzero apr\u00ec una societ\u00e0, tuttora attiva, che organizza eventi per kart."}
{"id": "2799737", "revid": "1573940", "url": "https://it.wikipedia.org/wiki?curid=2799737", "title": "Haplonycteris fischeri", "text": "Il pipistrello della frutta pigmeo delle Filippine (Haplonycteris fischeri ) \u00e8 un pipistrello appartenente alla famiglia degli Pteropodidi, unica specie del genere Haplonycteris (), endemico delle Isole Filippine.\nDescrizione.\nDimensioni.\nPipistrello di piccole dimensioni, con la lunghezza totale tra 65 e 80\u00a0mm, la lunghezza dell'avambraccio tra 46 e 53\u00a0mm, la lunghezza delle orecchie tra 11 e 16\u00a0mm e un peso fino a 21\u00a0g.\nCaratteristiche craniche e dentarie.\nIl cranio ha un rostro corto ed ottuso, ed \u00e8 privo dei fori post-orbitali, presenti in alcune specie affini. Gli incisivi superiori sono lunghi e robusti. \nSono caratterizzati dalla seguente formula dentaria:\nAspetto.\nLa pelliccia \u00e8 lunga e si estende leggermente sulle zampe e le membrane alari. Il colore del dorso \u00e8 bruno-rossastro, le spalle sono marroni chiare, la testa \u00e8 pi\u00f9 scura, mentre le parti ventrali sono marroni, leggermente cosparse di peli argentati lungo la parte centrale dell'addome. L'avambraccio \u00e8 ricoperto di peli chiari. I maschi hanno una massa ghiandolare su ogni lato del collo che secerne una sostanza oleosa color arancio e tinge la pelliccia circostante. Il muso \u00e8 corto e affusolato, le narici sono tubulari e divergenti. Gli occhi sono grandi. Le orecchie sono corte e ben separate tra loro. Il pollice \u00e8 insolitamente lungo. Le membrane alari sono attaccate posteriormente alla prima falange dell'alluce. \u00c8 privo di coda e del calcar, mentre l'uropatagio \u00e8 ridotto ad una sottile membrana lungo la parte interna degli arti inferiori.\nBiologia.\nAlimentazione.\nSi nutre di frutti di specie native di \"Ficus\" e possibilmente almeno di una specie del genere \"Piper\". \u00c8 un importante dispersore di semi.\nRiproduzione.\nDanno alla luce un piccolo all'anno tra la fine di maggio e i primi di luglio. La durata dell'allattamento \u00e8 di circa tre mesi. Le femmine raggiungono la maturit\u00e0 sessuale dopo 3-5 mesi mentre i maschi soltanto dopo 10-11 mesi. L'aspettativa di vita in natura \u00e8 di 4 anni.\nDistribuzione e habitat.\nQuesta specie \u00e8 diffusa nelle isole filippine di Biliran, Bohol, Catanduanes, Cebu, Dinagat, Leyte, Luzon, Marinduque, Mindanao, Mindoro, Negros, Palaui, Panay, Samar e Sibuyan.\nVive nelle foreste primarie, specialmente alle medie altitudini tra 150 e 2.250 metri di altitudine, mentre \u00e8 pi\u00f9 rara nelle foreste secondarie. \u00c8 completamente assente nelle aree agricole.\nTassonomia.\nGli individui dell'isola di Sibuyan appartengono ad una specie distinta ancora non descritta.\nStato di conservazione.\nLa IUCN Red List, considerato il vasto Areale e la popolazione abbondante ad altitudini elevate, dove le minacce sono minime, classifica \"H.fischeri\" come specie a rischio minimo (LC)."}
{"id": "2799738", "revid": "21880", "url": "https://it.wikipedia.org/wiki?curid=2799738", "title": "Haplonycteris", "text": ""}
{"id": "2799739", "revid": "287204", "url": "https://it.wikipedia.org/wiki?curid=2799739", "title": "Brasil Open 2010", "text": "Il Brasil Open 2010 \u00e8 stato un torneo di tennis della categoria ATP World Tour 250 series nell'ambito dell'ATP World Tour 2010. \u00c8 stata la 10\u00aa edizione del Brasil Open. Si \u00e8 giocato nel complesso Costa do Sauipe di Mata de S\u00e3o Jo\u00e3o, in Brasile, dall'8 al 13 febbraio 2010 su campi in terra rossa all'aperto.\nPartecipanti.\nTeste di serie.\nRichard Gasquet era la teste di serie numero 8, ma si \u00e8 ritirato prima dell'inizio del torneo per un infortunio al gomito.\nAltri partecipanti.\nI seguenti giocatori hanno ricevuto un wild card per il tabellone principale:\nI seguenti giocatori si sono qualificati per il tabellone principale:\nI seguenti giocatori hanno ricevuto uno Special Exempt per il tabellone principale:\nCampioni.\nSingolare.\n Juan Carlos Ferrero ha battuto in finale \u0141ukasz Kubot 6-1, 6-0\nDoppio.\n Pablo Cuevas / Marcel Granollers hanno battuto in finale \u0141ukasz Kubot / Oliver Marach 7-5, 6-4"}
{"id": "2799741", "revid": "113757", "url": "https://it.wikipedia.org/wiki?curid=2799741", "title": "AutoPostale Svizzera SA", "text": ""}
{"id": "2799742", "revid": "339392", "url": "https://it.wikipedia.org/wiki?curid=2799742", "title": "Leon Cino", "text": ""}
{"id": "2799745", "revid": "22356", "url": "https://it.wikipedia.org/wiki?curid=2799745", "title": "Messelornithidae", "text": "I messelornitidi (Messelornithidae), noti anche come ralli di Messel, sono una famiglia di uccelli estinti appartenenti ai gruiformi. Vissero tra il Paleocene superiore e l'Oligocene inferiore (60 - 30 milioni di anni fa) in Europa e in Nordamerica. \nDescrizione.\nSimili per taglia alla gallinella d'acqua (\"Gallinula chloropus\"), questi uccelli erano lunghi circa trenta centimetri. Le zampe erano piuttosto robuste, mentre le ali non erano molto sviluppate. La caratteristica pi\u00f9 saliente di questi animali era data dal cranio: almeno in alcune specie, la testa era sormontata da una cresta carnosa, o forse cornea, che si allungava posteriormente. Questa espansione si \u00e8 conservata in alcuni fossili della specie tipica, \"Messelornis cristata\". Il becco era corto e robusto, e il collo piuttosto lungo e flessuoso. Le piume della coda, infine, erano piuttosto lunghe.\nClassificazione.\nNoti soprattutto grazie a numerosi fossili ritrovati nel giacimento di Messel, in Germania (da qui il nome Messelornithidae), questi uccelli sono considerati parte di una radiazione evolutiva di gruiformi avvenuta nel Terziario inferiore. In particolare, parentele sono state suggerite con le attuali famiglie dei rinochetidi (Rhinochetidae) e degli euripigidi (Eurypygidae); altri studi, invece, lasciano supporre che le affinit\u00e0 dei messelornitidi siano da ricercare tra i veri rallidi (Rallidae) e gli eliornitidi (Heliornithidae). \nLa specie pi\u00f9 conosciuta \u00e8 \"Messelornis cristata\" rinvenuta in Francia e in Germania in strati dell'Eocene medio e superiore e dell'Oligocene inferiore. \"Itardiornis hessae\", della Francia, risale all'Oligocene inferiore. In Wyoming, in strati dell'Eocene medio, \u00e8 stata rinvenuta la specie \"Messelornis nearctica\". La specie pi\u00f9 antica \u00e8 \"Messelornis russelli\", del Paleocene superiore della Francia.\nStile di vita.\nQuesti uccelli dovevano vivere nei pressi di lagune e di stagni; stranamente, i numerosissimi resti di \"Messelornis cristata\" provenienti dal giacimento di Messel appartengono solo a esemplari adulti. Ci\u00f2 indicherebbe che questi uccelli visitavano il lago di Messel solo al di fuori della stagione della schiusa delle uova; un'altra possibile spiegazione \u00e8 che \"Messelornis\" nidificava sugli alberi (come fa tuttora l'euripiga)."}
{"id": "2799746", "revid": "116380317", "url": "https://it.wikipedia.org/wiki?curid=2799746", "title": "Cafestol", "text": "Il cafestol \u00e8 un diterpene presente nel caff\u00e8.\nNote.\nhttps://www.ncbi.nlm.nih.gov/pmc/articles/PMC6747192/"}
{"id": "2799753", "revid": "149727", "url": "https://it.wikipedia.org/wiki?curid=2799753", "title": "Torlino con Azzano", "text": ""}
{"id": "2799754", "revid": "1442080", "url": "https://it.wikipedia.org/wiki?curid=2799754", "title": "Brasil Open 2010 - Singolare", "text": "Il singolare del Brasil Open 2010 \u00e8 stato un torneo di tennis facente parte dell'ATP World Tour 2010.\nTommy Robredo era il detentore del titolo, ma ha deciso di giocare a Rotterdam.\nJuan Carlos Ferrero ha vinto il torneo battendo in finale \u0141ukasz Kubot 6-1, 6-0."}
{"id": "2799755", "revid": "36426", "url": "https://it.wikipedia.org/wiki?curid=2799755", "title": "Chiesa dei Santi Giovanni e Paolo (Venezia)", "text": ""}
{"id": "2799759", "revid": "599013", "url": "https://it.wikipedia.org/wiki?curid=2799759", "title": "Fed Cup 2010 Zona Asia/Oceania Gruppo I - Pool B", "text": "Il Gruppo B della Fed Cup 2010 Zona Asia/Oceania Group I nella Fed Cup 2010 \u00e8 uno dei 2 gruppi in cui \u00e8 suddiviso il Group I della zona Asia/Oceania. Quattro squadre si sono scontrate nel formato round robin. )"}
{"id": "2799762", "revid": "22475", "url": "https://it.wikipedia.org/wiki?curid=2799762", "title": "Gr\u00fcnderzeit", "text": "Con il termine tedesco Gr\u00fcnderzeit si indica una fase economica della Germania e dell'Austria del XIX secolo, che si concluse con il crack della borsa del 1873.\nIn quel periodo ebbe luogo in Europa centrale il processo di industrializzazione, le cui origini risalgono agli anni quaranta dell'Ottocento. Per questo motivo, l'inizio del periodo Gr\u00fcnderzeit non pu\u00f2 essere definito con esattezza. Certamente, negli anni che precedettero il grande crack del 1873 (in Germania dopo la vittoria della guerra franco-prussiana, che determin\u00f2 un grande afflusso di denaro sotto forma di indennizzi di guerra da parte della Francia), lo sviluppo economico culmin\u00f2 in un grande boom mai conosciuto prima di allora.\nDescrizione.\nLa Gr\u00fcnderzeit corrisponde a quel periodo storico della Mitteleuropa nel quale la borghesia acquis\u00ec il ruolo di guida culturale. Rappresenta anche la grande epoca del liberalismo classico, malgrado alla fine di quel periodo le nuove istanze politiche siano state messe in pratica solo raramente e in modo relativo.\nL'industrializzazione pose nuovi compiti anche per ci\u00f2 che riguarda l'estetica, specialmente nell'architettura e nelle arti manuali. Questo signific\u00f2 soprattutto un eclettico sviluppo delle forme d'arte gi\u00e0 esistenti. Nella lingua corrente lo stile della Gr\u00fcnderzeit viene indicato con il termine istorismo (\"Historismus\"). Poich\u00e9 l'istorismo rimane tuttavia lo stile dominante fino agli inizi del Novecento, l'uso che la lingua corrente fa di questo termine risulta poco appropriato.\nPertanto, in storia dell'arte, si parla di Gr\u00fcnderzeit anche riferendosi ai decenni successivi.\nA volte si usa l'espressione per indicare diversi periodi, ad esempio 1850-1873, 1871-1890, qualche volta persino 1850-1914 o esclusivamente gli anni 1871-1873. Attualmente il termine si riferisce all'epoca attorno al 1870 e viene messo in relazione alla fase di sviluppo economico di quel periodo.\nNikolaj Kondrat'ev descrive tale sviluppo economico come la fase ascendente del secondo ciclo Kondrat'ev.\nEconomia.\nSviluppo.\nL'espressione Gr\u00fcnderzeit si riferisce allo straordinario sviluppo economico avutosi alla met\u00e0 del XIX secolo. Un fattore determinante per questo impetuoso sviluppo fu la costruzione di ferrovie. Tipici fondatori di imprese (in tedesco: \"Gr\u00fcnder\") sono proprio i pionieri del settore ferroviario, come ad esempio Bethel Henry Strousberg. La costruzione di ferrovie diede inoltre un significativo impulso ad altri settori industriali: ad esempio, con la crescente domanda di carbone ed acciaio, anche in questi settori sorsero dei grandi imperi industriali, come quello di Friedrich Krupp. In primo luogo, tuttavia, furono facilitate le comunicazioni e gli spostamenti di persone. Gli abitanti delle campagne emigrarono in massa verso le citt\u00e0, in cui andarono a costituire il nascente ceto del proletariato; in quel periodo si form\u00f2 inoltre la questione sociale (oggi denominata anche Pauperismo).\nCon la rete ferroviaria, anche il sistema di distribuzione fu rivoluzionato; ci\u00f2 permise che la produzione di massa si estendesse anche ad altri settori industriali. Esempi significativi di fondatori di industrie di generi alimentari sono Ignaz Mautner (per la birra) e Julius Meinl I (per il caff\u00e8).\nCrisi.\nQuesto sviluppo ebbe una fine improvvisa con il grande crack della borsa del 1873, e pass\u00f2 ad una fase di stagnazione economica che dur\u00f2 vent'anni, conosciuta con il nome di Gr\u00fcnderkrise.\nIn questo periodo di crisi la teoria economica del liberismo perse terreno e furono messi in atto meccanismi di controllo e misure protezionistiche. I nascenti movimenti di massa del proletariato e della piccola borghesia manifestarono la loro opposizione al liberismo.\nLa conseguenza pi\u00f9 disastrosa del grande crack fu di carattere psicologico. La promessa di ricchezza e ascesa sociale per tutti sembrava ormai naufragata; nei settori del lavoro operaio e artigianale, assumeva un ruolo di primo piano la paura del regresso sociale a causa della concorrenza industriale; inoltre, con il crack, gran parte del capitale risparmiato era andato perduto. In quegli ambienti della piccola borghesia si diffuse velocemente un miscuglio di teorie cospirative - in particolare guadagn\u00f2 un forte seguito l'antisemitismo, che negli anni ottanta dell'Ottocento divenne un'ampia corrente politica.\nArchitettura e design.\nNel corso dell'industrializzazione crebbe in modo massiccio la richiesta di abitazioni; su molte aree verdi furono dunque costruiti degli interi quartieri. Ancora oggi, in molte citt\u00e0 della Mitteleuropa, si trovano molti edifici risalenti alla Gr\u00fcnderzeit, che spesso costituiscono intere parti della citt\u00e0.\nTipici dello stile architettonico della Gr\u00fcnderzeit sono gli edifici di quartiere di quattro o sei piani, con le loro facciate piene di decorazioni. Ogni tipo di decorazione si rif\u00e0 ad uno stile della storia dell'arte; per tale motivo questo genere architettonico viene chiamato generalmente istorismo, e comprende stili come il neogotico, il neorinascimentale e il neobarocco. \nIn questa corrente si inserisce anche la B\u00e4derarchitektur, ovvero quello stile tipico dei palazzi di molti luoghi marittimi tedeschi.\nNon sorsero solamente ville e palazzi per i borghesi arricchiti, ma anche e soprattutto grandi casermoni, costruiti per far fronte al rapido aumento della popolazione urbana.\nSignificativo in questo periodo fu anche l'impiego delle nuove tecnologie nell'architettura e nel design. Determinante fu l'incremento della produzione d'acciaio (grazie al metodo Bessemer). Il Crystal Palace, costruito per l'esposizione universale di Londra nel 1851 utilizzando solo acciaio e vetro, fu considerato un'opera rivoluzionaria e d'avanguardia anche per i decenni successivi.\nAnche nell'architettura di interni si possono riscontrare elementi propri dell'istorismo. Gli edifici dell'alta borghesia, con i loro lussuosi arredamenti, si distinguevano anche per l'imitazione e l'assimilazione degli stili artistici precedenti.\nLa Gr\u00fcnderzeit in Austria.\nAnche in Austria la Gr\u00fcnderzeit ebbe inizio dopo il 1840, con l'avvio dell'industrializzazione sia nell'area di Vienna che in Boemia e in Moravia. Generalmente viene assunta come punto d'inizio la rivoluzione del marzo 1848, le cui riforme di carattere economico non furono mai revocate, a differenza di quanto accadde con le riforme di carattere politico.\nNell'Impero austro-ungarico, il liberalismo raggiunse il suo apice nel breve periodo compreso tra il 1867 (concessione della costituzione) e i primi anni settanta.\nVienna, capitale dell'impero in cui risiedeva l'imperatore Francesco Giuseppe, divenne dal 1850 - dopo la fallita rivoluzione di marzo - al 1910 la quarta citt\u00e0 pi\u00f9 grande del mondo. Ci\u00f2 fu determinato sia dall'inglobamento delle cittadine periferiche, che dall'immigrazione di centinaia di migliaia di persone provenienti soprattutto dalla Boemia e dalla Moravia. Al posto delle antiche mura della citt\u00e0, fu costruita la \"Ringstra\u00dfe\" (una via a forma di anello che circonda il centro)."}
{"id": "2799768", "revid": "765341", "url": "https://it.wikipedia.org/wiki?curid=2799768", "title": "Brasil Open 2010 - Doppio", "text": "Il doppio del Brasil Open 2010 \u00e8 stato un torneo di tennis facente parte dell'ATP World Tour 2010.\nTommy Robredo e Marcel Granollers erano i detentori del titolo. Robredo ha deciso di partecipare all'ABN AMRO World Tennis Tournament 2010.\nGrannolers \u00e8 stato in coppia con Pablo Cuevas.\nCuevas e Grannolers hanno vinto il torneo battendo in finale \u0141ukasz Kubot e Oliver Marach 7-5, 6-4."}
{"id": "2799771", "revid": "22356", "url": "https://it.wikipedia.org/wiki?curid=2799771", "title": "Euripiga", "text": ""}
{"id": "2799777", "revid": "108553890", "url": "https://it.wikipedia.org/wiki?curid=2799777", "title": "Nesscliffe", "text": "Nesscliffe \u00e8 un villaggio della contea dello Shropshire, nel nord-ovest dell'Inghilterra.\nIl villaggio \u00e8 percorso dall'autostrada A5 con la sua doppia carreggiata ed \u00e8 sede di una base delle British Army.\nIn questo luogo si trova inoltre una grotta (oggi facente parte del Nesscliffe Hill Country Park) utilizzata tra il XV e il XVI secolo dal bandito Humphrey Kynaston.\nRientra nella parrocchia civile del Great Ness."}
{"id": "2799785", "revid": "47112", "url": "https://it.wikipedia.org/wiki?curid=2799785", "title": "Val Comelico", "text": ""}
{"id": "2799789", "revid": "729019", "url": "https://it.wikipedia.org/wiki?curid=2799789", "title": "San Joaqu\u00edn (Paraguay)", "text": "San Joaqu\u00edn \u00e8 un centro abitato del Paraguay, situato nel dipartimento di Caaguaz\u00fa a 250 km dalla capitale del paese, Asunci\u00f3n. Forma uno dei 21 distretti del dipartimento.\nPopolazione.\nAl censimento del 2002 la localit\u00e0 contava una popolazione urbana di 1.700 abitanti (14.930 nell'intero distretto).\nCaratteristiche.\nFondata ufficialmente per opera dei gesuiti il 23 giugno 1747, San Joaqu\u00edn fu una delle ultime tre riduzioni fondato prima dell'espulsione della Compagnia di Ges\u00f9 dal Paraguay, decretata nel 1767 per ordine di Carlo III di Spagna. L'attivit\u00e0 economica principale \u00e8 l'agricoltura; le coltivazioni pi\u00f9 diffuse sono il cotone e la soia."}
{"id": "2799791", "revid": "2196166", "url": "https://it.wikipedia.org/wiki?curid=2799791", "title": "Monastero di Santa Maria in Valle Rotana", "text": "Il monastero di Santa Maria in Valle Rotana \u00e8 un monastero in rovina in localit\u00e0 Badia nel comune italiano di Schiavi di Abruzzo in provincia di Chieti.\nStoria.\nLa costruzione risale all'XI secolo dovuta a Giovanni seniore dei conti di Pietrabbondante. In seguito fu accorpata all'abbazia di Santa Maria della Noce, oggi scomparsa, sita presso Belmonte del Sannio. Successivamente \u00e8 menzionata in diplomi imperiali degli anni 1028 e 1037 e nelle bolle pontificie 1057, 1058 e 1059. \nNel 1257, come attesta un'iscrizione, fu ricostruito da Oderisio di Sangro. L'ultima menzione della chiesa \u00e8 riscontrata in una pergamena datata 17 aprile 1539 quando viene riconosciuto l'esercizio dello ius patronatus per i feudatari Caracciolo di San Buono.\nDescrizione.\nI pochi resti di mura rimasti dell'ex monastero sono in pessimo stato di conservazione. Rimangono dei frammenti lapidei conservati nella chiesa di Santa Maria in Badia. "}
{"id": "2799792", "revid": "729019", "url": "https://it.wikipedia.org/wiki?curid=2799792", "title": "Stanis\u0142awa Walasiewicz", "text": "Biografia.\nNata nel 1911 in Polonia, emigra con la sua famiglia verso gli Stati Uniti all'et\u00e0 di due anni, stabilendosi a Cleveland.\nInizia a praticare atletica leggera in una scuola pubblica di Cleveland; nel 1927 vince facilmente una gara indetta dal giornale \"Cleveland Press\" per ottenere un posto nella squadra statunitense per le prossime Olimpiadi. Tuttavia, non essendo cittadina statunitense, e non potendo avere la cittadinanza almeno fino ai 21 anni d'et\u00e0, non pu\u00f2 aspirare a quel posto. Ad ogni modo partecipa a diversi campionati nazionali statunitensi di atletica, raccogliendo diverse vittorie con il nome di Stella Walsh.\nCon l'approssimarsi delle Olimpiadi di Los Angeles del 1932 viene offerta alla Walasiewicz la cittadinanza statunitense, intravedendo in lei una potenziale medagliata dei Giochi. Due giorni prima del giuramento con cui avrebbe ottenuto la cittadinanza, la Walasiewicz cambia idea e vi rinuncia, continuando a rappresentare la Polonia, la propria nazione di nascita.\nAi Giochi del 1932 partecipa ai 100 metri, eguagliando fin dai quarti e dalle semifinali il primato mondiale di 11\"9. In finale conquista l'oro, eguagliando per la terza volta il record del mondo. Nella stessa giornata partecipa anche alla gara del lancio del disco classificandosi sesta su nove atleti, con la misura di 33,60 metri.\nInizia la stagione del 1933 con un infortunio che sembra pregiudicarne i piani futuri. Tuttavia si riprende e in primavera partecipa ai campionati nazionali di Varsavia ottenendo ben 9 medaglie d'oro. Il 17 settembre, a Pozna\u0144, batte due record del mondo nella stessa giornata: nei 60 metri corre in 7\"4, mentre nei 100 metri corre in 11\"8. Una settimana pi\u00f9 tardi migliora nuovamente il primato mondiale dei 60 m, portandolo a 7\"3.\nAlle Olimpiadi del 1936, svoltesi a Berlino, cerca di difendere il titolo olimpico conquistato 4 anni prima sui 100 metri, venendo per\u00f2 sconfitta dalla statunitense Helen Stephens. Dopo i Giochi olimpici decide di ritirarsi dalla carriera sportiva, ma cambia idea poco dopo facendo ritorno negli Stati Uniti.\nDurante e dopo la seconda guerra mondiale partecipa a varie competizioni di atletica, non raggiungendo pi\u00f9 i fasti del suo recente passato. Nel 1947 accetta la cittadinanza statunitense e sposa il pugile Neil Olson. Nonostante il matrimonio non duri a lungo, continua ad utilizzare il nome Stella Walsh Olson per il resto della sua vita. Vince il suo ultimo campionato nazionale statunitense nel 1951, all'et\u00e0 di 40 anni e viene introdotta nella \"U.S. Track and Field Hall of Fame\" nel 1975.\nDurante la sua carriera, ha stabilito oltre 100 primati nazionali e mondiali, inclusi 51 record polacchi, 18 primati del mondo ed 8 primati europei.\nIl 4 dicembre 1980, all'et\u00e0 di 69 anni, viene uccisa durante una rapina a mano armata a Cleveland. Un'autopsia sul suo corpo rivela che possedeva caratteristiche genetiche di entrambi i sessi. La controversia sul suo sesso biologico rimase irrisolta, nonostante i dubbi e la volont\u00e0 di alcuni di cancellare i suoi primati ed i suoi successi, cosa che tuttavia non avvenne."}
{"id": "2799800", "revid": "767487", "url": "https://it.wikipedia.org/wiki?curid=2799800", "title": "Christophe Rousset", "text": "Biografia.\nDopo il primo approccio alla musica con lo studio del pianoforte, a 13 anni mostra interesse per la musica antica e il clavicembalo; studia a Parigi alla Schola Cantorum con la clavicembalista Huguette Dreyfus, e in seguito si perfeziona presso il \"Royal Conservatory\" dell'Aia, sotto la guida di Kenneth Gilbert, Bob van Asperen e Gustav Leonhardt. Nel 1983 vince il primo premio al Concorso Internazionale di Clavicembalo di Bruges.\nInizia quindi l'attivit\u00e0 concertistica internazionale, sia come solista, partecipando ai pi\u00f9 prestigiosi festival di musica antica, sia collaborando con orchestre barocche, quali l'Academy of Ancient Music, Les Arts Florissants, Musica Antiqua K\u00f6ln, La Petite Bande e Il Seminario Musicale.\nNel 1991 fonda un proprio ensemble, Les Talens Lyriques, nome scelto in omaggio a Jean-Philippe Rameau, autore dell'op\u00e9ra-ballet \"Les Fetes d'Hebe ou Les Talents lyriques\".\nHa realizzato molte incisioni discografiche, sia come clavicembalista solista, sia come direttore d'orchestra. Nel suo repertorio hanno un maggior rilievo i musicisti della scuola francese, come Fran\u00e7ois Couperin e Rameau, ma grande attenzione \u00e8 rivolta anche verso altri stili del barocco europeo, in particolare napoletano. Con Les Talens Lyriques ha registrato la colonna sonora del film Farinelli - Voce regina, e ha vinto il Gramophone Award del 1992 e del 1998 per la musica barocca. Nel 1995 ha ricevuto il premio \"Classical Awards\" di Cannes per il disco \"Bach: Partitas, Bwv 825-830\". Nel 2013 ha ricevuto il Premio Traetta dalla Traetta Society per il suo impegno e la sua passione nella riscoperta del patrimonio musicale europeo.\n\u00c8 docente di clavicembalo presso l'Accademia Musicale Chigiana di Siena"}
{"id": "2799803", "revid": "74801", "url": "https://it.wikipedia.org/wiki?curid=2799803", "title": "Wilhelmina Cooper", "text": "Biografia.\nWilhelmina Cooper, spesso chiamata semplicemente Wilhelmina o Willy, nacque a Culemborg, nei Paesi Bassi nel 1939, ma si trasfer\u00ec insieme alla sua famiglia negli Stati Uniti, a Chicago nel 1954. Nel corso degli anni cinquanta e sessanta divenne una delle modelle pi\u00f9 famose al mondo, al punto di comparire sulla copertina di oltre 255 riviste.\nNel 1965 spos\u00f2 Bruce Cooper, ex produttore della trasmissione televisiva \"The Tonight Show Starring Johnny Carson\". Insieme i due coniugi nel 1967 fondarono l'agenzia di moda Wilhelmina Models, che divenne l'agenzia leader del settore, insieme alla Ford Models (che in precedenza curava proprio l'immagine di Wilhelmina), anni prima della nascita della Elite Model Management e di altre agenzie. Wilhelmina Cooper contribu\u00ec notevolmente al lancio della carriera di Naomi Sims, la prima modella di colore della storia, e di Gia Carangi, morta di AIDS nel 1986. Il ruolo della Cooper fu interpretato dall'attrice Faye Dunaway nel film del 1998, \"Gia - Una donna oltre ogni limite\", ispirato alla storia della Carangi.\nWilhelmina Cooper mor\u00ec il 1\u00ba marzo 1980 per un cancro ai polmoni all'et\u00e0 di quaranta anni a Greenwich, nel Connecticut."}
{"id": "2799809", "revid": "438678", "url": "https://it.wikipedia.org/wiki?curid=2799809", "title": "Chiesa di San Maurizio (Schiavi di Abruzzo)", "text": "La chiesa di San Maurizio Martire \u00e8 sita in Piazza Vittorio Emanuele a Schiavi di Abruzzo, in provincia di Chieti.\nStoria.\nLa chiesa \u00e8 precedente al XVI secolo con trasformazioni nel XIX secolo, attualmente si trova in mediocre stato di conservazione. Fu tutelata dai Caracciolo di San Buono dal 1580 all'eversione della feudalit\u00e0. Il sito geologico doveva avere avuto delle instabilit\u00e0 geologiche per aver deciso di ristrutturarlo. Fu progettato dagli ingegneri Carlo Luigi Dau e Tommaso Mammarella con l'aiuto di Pasquale di Fonzo nel 1833 e 1837, ma successivamente danneggiato per nuovi crolli nel 1839, lavori poi completato nel 1872. La volta venne abbattuta nel 1939.\nDescrizione.\nLa chiesa \u00e8 sita nel lato sud-est del nucleo originario del borgo fortificato di Schiavi d'Abruzzo. La facciata \u00e8 in conci di pietra in stile neoclassico con cornicione e volute. La torre campanaria ha degli elementi originali del primo impianto.\nL'interno \u00e8 tre navate. Nell'interno vi \u00e8 un organo con cassa lignea decorata attribuito a Francesco D'Onofrio, posto sopra la cantoria sopra l'ingresso principale. La cantoria \u00e8 sorretta da due colonne con parapetto posto al centro."}
{"id": "2799815", "revid": "29949974", "url": "https://it.wikipedia.org/wiki?curid=2799815", "title": "Ciclo Kondrat'ev", "text": ""}
{"id": "2799816", "revid": "287204", "url": "https://it.wikipedia.org/wiki?curid=2799816", "title": "Ceppeda", "text": "La Ceppeda \u00e8 una cascina nel comune lombardo di Ossago Lodigiano. Costitu\u00ec un comune autonomo fino al 1866.\nStoria.\nLa Ceppeda \u00e8 una localit\u00e0 rurale attestata sin dall'et\u00e0 medievale, da sempre parte del Contado di Lodi.\nIn et\u00e0 napoleonica (1809) Ceppeda fu aggregata al limitrofo comune di Ossago.\nRecuper\u00f2 l'autonomia con la costituzione del Regno Lombardo-Veneto (1816), e fu inserita nel distretto di Borghetto della provincia di Lodi e Crema.\nAll'Unit\u00e0 d'Italia (1861) il comune contava 200 abitanti. Nel 1866 il comune di Ceppeda fu aggregato definitivamente al comune di Ossago Lodigiano."}
{"id": "2799821", "revid": "757396", "url": "https://it.wikipedia.org/wiki?curid=2799821", "title": "Aaron Mitchell", "text": ""}
{"id": "2799822", "revid": "767487", "url": "https://it.wikipedia.org/wiki?curid=2799822", "title": "Frontiera d'anime", "text": "Frontiera d'anime (\"The Great Divide\") \u00e8 un film del 1925 diretto da Reginald Barker e interpretato da Alice Terry e da Wallace Beery. \u00c8 un robusto melodramma tratto dal lavoro teatrale di William Vaughn Moody che anche nelle versioni cinematografiche fece grandi incassi al botteghino.\nIl film \u00e8 considerato perduto, non si sono trovate n\u00e9 copie n\u00e9 negativo della pellicola, uno dei 17 film perduti dei 29 interpretati dalla Terry.\nNel 1929, Reginald Barker ne fece un remake dal titolo \"Il bandito e la signorina\" con Ruth Jordan e Ian Keith.Altre versioni furono \"The Great Divide\" di Edgar Lewis e \"Woman Hungry\" di Clarence G. Badger (film del 1931).\nTrama.\nTre ubriachi sorprendono una donna tutta sola in una capanna. La ragazza, Ruth Jordan, per salvarsi dalla loro aggressione, cerca di trovare una qualche salvezza promettendosi a uno dei tre, Stephen Ghent, quello che le sembra il meno peggio della combriccola. Ghent accetta: si accorda con Shorty pagandolo con qualche pepita d'oro e si batte con l'altro omaccione, il brutale Dutch. Poi si prende Ruth e la porta nella piccola citt\u00e0 l\u00ec vicino, dove la costringe a sposarlo. La loro convivenza per\u00f2 non dura molto: Ruth \u00e8 rintracciata dal fratello che la riporta a casa, nel loro ranch. Ghent cerca di convincerla a ritornare con lui ma la donna gli si rifiuta.\nRuth \u00e8 in pericolo di vita. Il marito si mette alla ricerca di un medico che trova in un lontano villaggio. Ma durante il viaggio, il dottore resta senza cavalcatura e Ghent gli d\u00e0 il suo cavallo, restando a piedi in una zona molto pericolosa a causa di un'inondazione. Quando nasce il bambino, Ruth scopre il comportamento eroico del marito, si ricrede su di lui e scopre di amarlo.\nDistribuzione.\nIl film era distribuito dalla Metro-Goldwyn Pictures Corporation e fu presentato in anteprima a New York il 10 febbraio, uscendo poi nelle sale statunitensi il 15 febbraio 1925."}
{"id": "2799823", "revid": "124123", "url": "https://it.wikipedia.org/wiki?curid=2799823", "title": "Marmaduke Wyvill", "text": "Nacque da famiglia aristocratica a Constable Burton, localit\u00e0 del North Yorkshire a pochi chilometri da Leyburn. Nel 1847 fu eletto al Parlamento britannico per la citt\u00e0 di Richmond. Fu confermato nella carica nel 1861, la perse nel 1865, per poi essere eletto nel 1866 ad un altro mandato.\nNegli scacchi si considerava solo un appassionato dilettante, ma nel torneo di Londra 1851, il primo torneo internazionale della storia degli scacchi, si classific\u00f2 secondo dietro al vincitore Adolf Anderssen. Fu il solo torneo importante cui partecip\u00f2.\nNel 1853 fu presidente del \"St. George Club\" di Londra. Nel 1845 soggiorn\u00f2 per un certo periodo a Roma, dove si batt\u00e9 con Serafino Dubois, all'epoca certamente il pi\u00f9 forte giocatore italiano. Furono giocate due serie di partite; nella prima, ad armi pari, Dubois prevalse nettamente per 55 a 26, nella seconda Dubois gli concesse il vantaggio di pedone e tratto, e qui Wyvill vinse 39 a 30.\nWyvill fu tra gli organizzatori del grande torneo di Londra 1883, che vide il trionfo di Johannes Zuckertort."}
{"id": "2799826", "revid": "287204", "url": "https://it.wikipedia.org/wiki?curid=2799826", "title": "Lidio Ettorre", "text": "Attivo dal 1910. Sottoscrittore di stampa anarchica. Dal 1912 collabora con la redazione anconetana di \u00abVolont\u00e0\u00bb. Contribuisce nello stesso anno alla costituzione del locale gruppo anarchico. Segnalato come anarchico nel 1913, dopo essersi fatto notare per propaganda astensionista. Sempre nel 1913 contribuisce alla costituzione di un meno noto gruppo intitolato a Francisco Ferrer y Guardia. Attivo nel locale Fascio anticlericale e nella propaganda laica e razionalista, nelle organizzazioni dei lavoratori della terra e nelle leghe artigiane, nella propaganda antimilitarista e in quella per la liberazione delle vittime politiche; \u00e8 tra i promotori della costituzione della Casa del Popolo di Giulianova. Scrive per \u00abLa Sveglia\u00bb, periodico teramano che raccorda anarchici, socialisti rivoluzionari e sindacalisti attivi in provincia. Partecipa allo sciopero della settimana rossa. \u00c8 in prima linea contro il bellicismo dilagante e nelle agitazioni antimilitariste, fino agli scontri di piazza con gli interventisti. Oratore dei comizi contro le compagnie di disciplina del 24 maggio a Giulianova e del 20 settembre 1914 a Teramo.\nGuerra e antimilitarismo.\nRichiamato alle armi nel 1915, assegnato al 6\u00ba reggimento bersaglieri ciclisti, 11\u00aa compagnia di stanza a Bologna. Segnalato dalle autorit\u00e0 militari per propaganda anarchica e antimilitarista tra i soldati. Viene spostato ad Udine. Collabora con la redazione de \u00abIl Libertario\u00bb. A causa del contenuto di una lettera destinata a Pasquale Binazzi, si apre su di lui un'indagine per \u00abcomplotto insurrezionale contro le autorit\u00e0 militari\u00bb. Viene incarcerato con l'accusa di propaganda disfattista. Inizia il processo nel quale si rischia la pena di morte, presso il Tribunale Militare di Venezia; l'avvocato difensore, Giuseppe Romualdi, soltanto facendo passare l'ipotesi \u201cinsano di mente\u201d riuscir\u00e0 a salvarlo. La vicenda si conclude con la assoluzione e poi con il de\ufb01nitivo riconoscimento della inattitudine al servizio militare per vizio cardiaco, congedato \u201ccon onore\u201d. Continua nella propaganda antimilitarista e rivoluzionaria, nella convinzione che in Italia potrebbe ripetersi quanto avvenuto in Russia: fine del conflitto e scoppio della rivoluzione. Nel periodo 1916-'17 \u00e8 a Torino, attivo nell'organizzare i fasci rivoluzionari che raggruppano anarchici, elementi della sinistra socialista, quella giovanile e il sindacalismo contrario alla guerra. Passa al Partito Socialista Italiano (PSI), schierandosi con la frangia facente capo a Amadeo Bordiga. Torna a Giulianova con l'incarico di corrispondente dell'\u00abAvanti\u00bb.\nDopoguerra.\nDal 1919 \u00e8 dirigente della sezione della Lega Proletaria e del gruppo giovanile socialista di Giulianova. Con Attilio Conti \u00e8 tra gli oratori del comizio di Giulianova del 19 ottobre 1919 in solidariet\u00e0 alla Russia sovietica e contro il governo italiano, la controrivoluzione bianca e l'aggressione imperialista. Oratore di svariati comizi promossi dalla Lega Proletaria, che spesso e volentieri degenerano in scontri con i nazionalisti e i dannunziani. La frequenza di episodi del genere \u00e8 cos\u00ec alta che su Giulianova inizia a parlarsi di \u00abroccaforte rossa d'Abruzzo\u00bb. Oratore di molti comizi elettorali per le elezioni del 1919.\nIl biennio rosso.\nDal 1920 porta la sezione giovanile socialista al completo a svincolarsi dalla disciplina di partito, votando una mozione in cui si ribadisce l'antiparlamentarismo e si dichiara di condividere \u00abil contegno prettamente rivoluzionario degli anarchici\u00bb. Al suo fianco opera anche Vincenzo Cerminiani. Si crea a tutti gli effetti in citt\u00e0 un coordinamento rivoluzionario di base diretto dagli anarchici e capace di coinvolgere sindacalisti, socialisti e Lega Proletaria: \u00abla Lega proletaria, il Circolo giovanile e la Sezione adulta sono per il Fronte unico rivoluzionario\u00bb. Ettorre \u00e8 attivissimo nell'elaborazione delle strategie d'azione per la formazione dei gruppi locali del Fronte unico rivoluzionario (FUR), nella partecipazione diretta alle lotte in corso su questioni concomitanti sul piano nazionale e locale quali il caroviveri, il pacifismo, l'antimilitarismo, la campagna contro l'invio dei soldati italiani in Albania, la campagna per il ritiro delle truppe 'bianche' dalla Russia sovietica, l'emancipazione morale e materiale del proletariato, le libert\u00e0 e i diritti sindacali. In risposta alla propaganda nazionalista e patriottica dilagante fa affiggere in citt\u00e0 la seguente targa, in memoria della grande strage proletaria che \u00e8 stata la Grande guerra: \u00abAi proletari/vittime della/guerra borghese/i reduci/della Lega Proletaria/memori/2 maggio 1920\u00bb. Guida la lotta dei contadini per la riforma del patto colonico. Scrive per \u00abUmanit\u00e0 Nova\u00bb e per \u00abFalce e Martello\u00bb. Promotore delle assemblee di Giulianova del 1 e del 12 luglio 1920 in solidariet\u00e0 ai \u00abrivoltosi di Ancona\u00bb e per la liberazione dei prigionieri politici. Promotore nel mese di agosto di una mobilitazione contro gli eccidi proletari. Oratore del comizio di Caramanico del 30 agosto 1920 contro gli eccidi proletari e per la liberazione dei prigionieri politici. Organizzatore del comizio di propaganda anarchica di Guglielmo Boldrini del 10 settembre 1920 presso i locali della Lega Proletaria. Organizzatore di una mobilitazione popolare anticapitalista del 12 settembre 1920 contro la propaganda nazionalista e della \u2018vittoria mutilata\u2019. Promotore nell'ottobre 1920 di un convegno provinciale tra i dirigenti del movimento anarchico, socialista astensionista, del circolo giovanile socialista e della Lega Proletaria per stabilire come organizzare al meglio i gruppi d'azione del FUR e \u00abstrappare ai vari arruffoni della socialdemocrazia\u00bb la direzione del movimento politico- sindacale. In occasione delle amministrative \u00e8 attivissimo nella propaganda astensionista: \u00abdomani [10 ottobre 1920] vi saranno due comizi. Parleranno il segretario della sezione socialista Pica ed il propagandista Ettorre. Nella Lega Proletaria gli astensionisti hanno avuto la maggioranza e quindi essi con entusiasmo appoggeranno la lotta astensionista. La Federazione socialista provinciale non pu\u00f2 darsi pace\u00bb. Arrestato preventivamente e detenuto per un mese. Liberato nel novembre 1920.\nLo scontro col fascismo.\nIn vista dell'assise livornese, invia adesione al congresso frazionista di Imola per schierarsi con Bordiga. Oratore dei comizi per la libert\u00e0 di Sacco e Vanzetti registratisi a Giulianova il 16 ottobre 1921 e l'8 gennaio 1922. Sul finire del 1921 ha nel frattempo lasciato il Partito comunista (PCdI) per tornare definitivamente all'anarchismo. Nei primi mesi del 1922, con l'involuzione degli eventi in Ucraina, Ettorre porta avanti un'importante campagna in solidariet\u00e0 a Nestor Machno e contro la persecuzione in Russia di anarchici, sindacalisti e comunisti di sinistra. Tiene diverse conferenze sul tema Comunismo libertario e autoritario. S'incrinano inevitabilmente i rapporti con i comunisti italiani. D'accordo con Attilio Conti e con gli altri militanti del gruppo anarchico \"Carlo Pisacane\" di Castellamare Adriatico, fonda e dirige il periodico \u00abL'Annunciatore\u00bb, \"Organo degli anarchici d'Abruzzo\". Successivamente il periodico cambia nome in \u00abAurora Libertaria\u00bb. Contribuisce alla costituzione del locale gruppo comunista-anarchico \"La Luce\". Al suo fianco opera anche Francesco Bentivoglio. Organizza a Giulianova lo sciopero del I maggio 1922 indetto dall'Alleanza del Lavoro (AdL), \u00e8 oratore del comizio conclusivo. Attivissimo in questi mesi nella lotta anticapitalista. \u00c8 tra i promotori del IV convegno che la Federazione anarchica abruzzese (FAA), aderente all'Unione anarchica italiana (UAI) tiene a Castellamare Adriatico il 7 maggio 1922 nei locali della sezione repubblicana di viale Regina Elena. Partecipa allo sciopero dell'agosto 1922 indetto dall'AdL, che a Giulianova si caratterizza con conflitti a fuoco con i fascisti. Subisce nello stesso mese la violenza fascista, a causa dell'invasione squadrista e poliziesca della cittadina adriatica. Il 7 ottobre 1922 subisce un pestaggio al termine del quale i fascisti gli incendiano la falegnameria e la casa. Nel 1923 il suo nome figura ancora in un elenco \u00abdi nominativi di anarchici costituenti una vasta organizzazione di propaganda sovversiva\u00bb.\nPerseguitato politico antifascista.\n\u00c8 per qualche mese esule in Francia. Durante gli anni della dittatura subisce numerosissimi fermi e perquisizioni; \u00e8 oggetto anche di parecchie percosse, pi\u00f9 volte ricevute con conseguenze permanentemente gravi per la salute. Oppositore irriducibile del regime, gli viene imposto nel 1930 la carta d'identit\u00e0 perch\u00e9 \u00abpericoloso in linea politica e compreso nell'elenco delle persone da arrestare in determinate circostanze\u00bb. Ammonito nel 1942 per disfattismo. Negli anni 1942-43, con vecchi e nuovi compagni (tra cui Alessandro Pica) \u00e8 tra i fondatori del movimento clandestino \"Italia Libera\". Nel secondo dopoguerra scrive \"Le memorie di un perseguitato politico antifascista\" e riprende il proprio impegno politico e civile. Muore nel 1977."}
{"id": "2799830", "revid": "6340", "url": "https://it.wikipedia.org/wiki?curid=2799830", "title": "Intero gaussiano", "text": ""}
{"id": "2799834", "revid": "149727", "url": "https://it.wikipedia.org/wiki?curid=2799834", "title": "Territorio cremasco", "text": ""}
{"id": "2799837", "revid": "287204", "url": "https://it.wikipedia.org/wiki?curid=2799837", "title": "Cascina Isola Balba", "text": "La cascina Isola Balba \u00e8 una cascina sita nel comune lombardo di Mulazzano.\nStoria.\nLa localit\u00e0 \u00e8 un piccolo borgo agricolo di antica origine, attestato sin dall'et\u00e0 medievale.\nIn et\u00e0 napoleonica (1809-16) Isola Balba fu frazione di Mulazzano, recuperando l'autonomia con la costituzione del Regno Lombardo-Veneto.\nAll'Unit\u00e0 d'Italia (1861) il comune contava 369 abitanti. Nel 1869 Isola Balba venne aggregata definitivamente al comune di Mulazzano."}
{"id": "2799839", "revid": "1543377", "url": "https://it.wikipedia.org/wiki?curid=2799839", "title": "Paul Couturier", "text": "La visione ecumenica di Couturier \u00e8 alla base dell'attuale Settimana di preghiera per l'unit\u00e0 dei cristiani. Viene da lui la formula che ha permesso ai cristiani di tutte le confessioni di unirsi nella preghiera per l'unit\u00e0 della Chiesa: \"Per l'Unit\u00e0 che Cristo vuole per la sua Chiesa con i mezzi che vuole ... donata come, quando e dove Lui vorr\u00e0\". .\nIn un periodo in cui l'unit\u00e0 era intesa come il ritorno nell'alveo della Chiesa cattolica, Couturier intu\u00ec la necessit\u00e0 di rinnovare l'ecclesiologia tradizionale, rivedere lo statuto della Chiesa e avviarla sulla strada della conversione e della comunione.\nViene considerato il padre di quell'ecumenismo spirituale che venne poi recepito dal concilio Vaticano II nel decreto Unitatis Redintegratio (1964). Molti degli attuali protagonisti del dialogo ecumenico hanno raccolto la sua eredit\u00e0. Tra i pi\u00f9 noti il gruppo dei Dombes che da lui \u00e8 nato, Roger Schutz e la comunit\u00e0 di Taiz\u00e9.\nNel suo \"testamento spirituale\" (del 1944) egli aveva parlato profeticamente di un \"monastero invisibile\", \u00abcostituito da tutte quelle anime che, per i loro sforzi sinceri ad aprirsi al suo fuoco e alla sua luce, lo Spirito Santo ha reso capaci di avere una profonda comprensione della dolorosa divisione tra i cristiani; questa consapevolezza provoca in queste anime una sofferenza continua e, come risultato, il ricorso regolare alla preghiera e alla penitenza\u00bb.\nBiografia.\nNato a Lione in una famiglia borghese cristiana di origini ebree, crebbe in Algeria, tra la popolazione musulmana.\nSuccessivamente ritorn\u00f2 in Francia dove a 19 anni entr\u00f2 nella Societ\u00e0 dei preti di san Ireneo (missionari certosini) e fu ordinato sacerdote il 9 giugno 1906. Su richiesta dei superiori, trascorse tre anni nello studio della fisica e fu destinato all'insegnamento delle materie scientifiche all'Istituto di Charteux a Lione, attivit\u00e0 che esercit\u00f2 dal 1907 al 1946.\nAttorno agli anni venti gli venne chiesto di interessarsi della pastorale dell'emigrazione con le migliaia di rifugiati russi a Lione scampati alla rivoluzione d'ottobre e familiarizz\u00f2 con l'eredit\u00e0 spirituale Russo-Ortodossa. Ma le sue convinzioni ecumeniche furono maturate all'et\u00e0 di 51 anni, quando nel 1932 si rec\u00f2 per un breve ritiro in Belgio presso l'abbazia benedettina di Amay-sur-Mense. L\u00e0 conobbe il testamento del cardinal D\u00e9sir\u00e9-Joseph Mercier, arcivescovo di Malines, presso cui si svolsero le famose \"conversazioni\" cattolico-anglicane, si accost\u00f2 al lavoro di dom Lambert Beauduin, fondatore dell'abbazia di Chevetogne, che stava aprendo nuove piste di dialogo con l'Oriente e fu portato a riconoscere i valori autenticamente cristiani delle chiese ortodosse. L\u00e0 divenne oblato e prese il nome di Benedetto-Ireneo in onore delle sue due principali fonti di ispirazione.\nA partire dal 1933 dedic\u00f2 tutte le sue energie a rivitalizzare l'Ottavario di preghiera per l'unit\u00e0 della Chiesa ideato agli inizi del Novecento dall'episcopaliano Paul Wattson. Ne cambi\u00f2 l'ottica (da quella del ritorno di fratelli separati a quella della riconciliazione reciproca tra tutti i battezzati nella fede cristiana, includendo cattolici, ortodossi, anglicani, riformati e altri gruppi cristiani): dapprima ne fece un Triduo per l'unit\u00e0 dei cristiani e nel 1934 lo ritrasform\u00f2 in un Ottavario che andava dalla festa della cattedrale di San Pietro (18 gennaio) alla festa della Conversione di san Paolo (25 gennaio). A partire dal 1939, il nome fu cambiato in Settimana di preghiera per l'unit\u00e0 cristiana.\nLavor\u00f2 anche a costruire legami pi\u00f9 stretti tra le varie tradizioni cristiane. L'esperienza pi\u00f9 importante fu quella del Gruppo di Dombes: incontri annuali di pastori riformati e preti cattolici alla Trappa dei Dombes che, iniziata nel 1936, prosegu\u00ec anche dopo la sua morte e dura tuttora.\nNell'inverno del 1944 fu arrestato dalla Gestapo, imprigionato per due mesi e poi rilasciato senza conoscere il motivo dell'arresto. La salute ne risent\u00ec negativamente (soffriva gi\u00e0 della malattia cardiaca cronica che 9 anni dopo lo avrebbe portato alla morte), ma al rilascio riprese instancabile le sue attivit\u00e0..\nMantenne stretti e continui contatti epistolari con personalit\u00e0 di ogni confessione cristiana, ebrei, musulmani e ind\u00f9; scrisse e distribu\u00ec molti opuscoli sulla preghiera per l'unit\u00e0 e si mantenne in stretto contatto con il Consiglio ecumenico delle Chiese.\nStudi\u00f2 anche l'opera di Pierre Teilhard de Chardin, e fu profondamente influenzato dalla sua visione dell'unit\u00e0 di tutta l'umanit\u00e0 in Cristo, indipendentemente dal proprio credo. Personalmente credeva che la preghiera per la santit\u00e0 di tutte le genti avrebbe inevitabilmente portato alla fine ad una maggiore conoscenza di Cristo da parte di tutti i popoli della terra.\nNel 1952, per il suo lavoro di promozione dell'unit\u00e0 religiosa gli fu concesso il titolo onorario di Archimandrita dal patriarca Melchita di Antiochia, Maximos IV Saigh.\nPaul Couturier \u00e8 commemorato nel calendario dei santi della Chiesa anglicana d'Australia il 24 marzo, giorno della sua morte."}
{"id": "2799842", "revid": "1244002", "url": "https://it.wikipedia.org/wiki?curid=2799842", "title": "Dermatobia hominis", "text": "Dermatobia hominis \u00e8 l'unica specie nota di oestridae parassita dell'uomo. L\u2019uomo \u00e8 compreso tra molti altri primati che ne sono vittime, cos\u00ec come molte altre specie. \u00c8 conosciuto anche come torsalo o, in inglese, american warble fly, sebbene gli insetti chiamati \"warble fly\" appartengano al genere \"Hypoderma\" e non \"Dermatobia\" e siano parassiti delle vacche e dei cervi.\nLe uova di \"Dermatobia\" sono veicolate da quaranta diverse specie di vettori, per lo pi\u00f9 variet\u00e0 di zanzare e mosche, e anche zecche; la femmina cattura la zanzara per poi attaccarci le sue uova, poi la rilascia. Le uova sfruttano il morso dell'insetto per penetrare nella pelle o semplicemente si lasciano cadere sul futuro ospite. Le larve si sviluppano nel tessuto sottocutaneo (miasi) e dopo circa otto settimane escono fuori per alloggiarsi nel terreno ed impuparsi per un'altra settimana. Gli adulti sono insetti piccoli e grigi somiglianti a una mosca.\nQuesta specie \u00e8 nativa del Messico e del Centro America. La sua popolazione non elevata e il non essere particolarmente dannosi fanno s\u00ec che non sia considerato un animale nocivo. La larva pu\u00f2 sopravvivere nelle otto settimane di sviluppo solo se non ci sono infezioni, perci\u00f2 \u00e8 raro che il paziente si infetti. Comunque possono insorgere infezioni nel caso di una cattiva o parziale rimozione del parassita. \u00c8 probabile che la larva produca una sostanza antibiotica per difendersi dalle infezioni durante il suo ciclo di nutrimento e di crescita.\nRimedi.\nRecentemente i medici hanno scoperto che siringhe per l'estrazione del veleno possono rimuovere facilmente la larva in qualsiasi stadio della sua crescita. Siccome sono strumenti comuni nei kit di pronto soccorso, questa risulta essere una soluzione facile ed accessibile a tutti.\nUna larva \u00e8 stata rimossa con successo applicando un insieme di strati di smalto per le unghie sull'area di ingresso del parassita, risvegliandola data la parziale asfissia.\nUn effetto simile si pu\u00f2 ottenere coprendo l'area con nastro adesivo per indurre la larva al risveglio data la mancanza di ossigeno. Questo metodo \u00e8 sconsigliato dato che la propaggine respiratoria della larva \u00e8 fragile e si potrebbe rompere con la rimozione del nastro, lasciando all'interno della pelle parte della larva.\nGelatina di petrolio o vaselina possono essere applicate sulla ferita per impedire alla larva di respirare inducendola cos\u00ec ad uscire."}
{"id": "2799852", "revid": "253269", "url": "https://it.wikipedia.org/wiki?curid=2799852", "title": "Gene Barry", "text": "Nato a New York (i nonni erano immigrati russi), \u00e8 conosciuto soprattutto in patria per l'intensa e decennale attivit\u00e0 teatrale, iniziata nel 1942, per la quale ha ottenuto una stella sulla Hollywood Walk of Fame.\nCarriera cinematografica e televisiva.\nPresente in oltre ottanta produzioni sul piccolo e grande schermo per oltre mezzo secolo a partire dal 1950, Gene Barry lavor\u00f2 per il cinema principalmente in ruoli da caratterista e, saltuariamente, da protagonista: tra questi, uno dei pi\u00f9 celebri fu quello del dott. Clayton Forrester nel classico di fantascienza \"La guerra dei mondi\" (1953).\nSul piccolo schermo fu invece protagonista di diverse serie televisive di successo: \"Bat Masterson\" (108 episodi tra il 1958 e il 1961); \"La legge di Burke\" (1963-1966); \"Reporter alla ribalta\" (1968-1971), nel ruolo del giornalista Glenn Howard; \"L'avventuriero\", serie britannica durata una stagione (1972-1973), nel ruolo della spia Gene Bradley.\nNel 1968 interpret\u00f2 il ruolo dello psichiatra Ray Flemming in \"Prescrizione assassinio\", episodio pilota della serie poliziesca \"Colombo\", accanto a Peter Falk."}
{"id": "2799855", "revid": "181541", "url": "https://it.wikipedia.org/wiki?curid=2799855", "title": "AP1000", "text": ""}
{"id": "2799857", "revid": "533647", "url": "https://it.wikipedia.org/wiki?curid=2799857", "title": "Avellino", "text": "Avellino (: , \"Avell'ino\" in dialetto irpino) \u00e8 un comune italiano di abitanti, capoluogo della provincia omonima in Campania.\nL'insediamento nacque dopo che l'Avellino romana, Abellinum, nel territorio di Atripalda, fu abbandonata.\nGeografia fisica.\nTerritorio.\nAvellino \u00e8 situata nella parte pi\u00f9 pianeggiante della cosiddetta \"conca avellinese\", una grande valle di origine vulcanica dell'Appennino Campano, circondata a est dal Monte Tuoro (situato nel territorio di Chiusano di San Domenico), a sud-est dalla catena montuosa dei Picentini (nei pressi di Serino) e a nord-ovest dal maestoso massiccio del Montevergine, che raggiunge un'altitudine massima di 1\u00a0493\u00a0metri e sovrasta i comuni di Mercogliano, Ospedaletto d'Alpinolo e Summonte. A occidente la catena appenninica raggiunge altitudini inferiori (Monte Esca 872\u00a0m, Monteforte Irpino, Faliesi 955\u00a0m nel comune di Contrada), fino a raggiungere altezze collinari nel versante sud (il confine qui \u00e8 la collina sulla quale sorge Aiello del Sabato, 425\u00a0m).\nLa citt\u00e0 \u00e8 attraversata dal Rigatore, dal San Francesco e dal Fenestrelle, affluenti del Sabato, corsi d'acqua molto impoveriti ed in parte interrati.\nI dintorni del centro urbano sono rigogliosi di vegetazione: prevale la coltura della nocciola.\nSismologia.\nIl territorio comunale di Avellino \u00e8 parte del distretto sismico dell'Irpinia. In occasione del terremoto del 1980 vi furono, nella sola citt\u00e0 di Avellino, 72 morti, varie centinaia di feriti e 7421 senzatetto.\nClima.\nIl clima di Avellino \u00e8 di tipo temperato, risente dell'influenza del Mar Tirreno, ma ha tratti sensibilmente pi\u00f9 continentali rispetto alla Campania costiera. Ci\u00f2 \u00e8 dovuto all'assenza di grosse barriere montuose in senso nord-sud, che rende la conca avellinese nel complesso esposta sia alle correnti caldo-umide meridionali di Libeccio e Scirocco provenienti dal golfo di Salerno (in linea d'aria distante circa 27\u00a0km dal territorio cittadino), sia alle correnti fredde e secche settentrionali di Bora. La catena montuosa del Partenio impedisce l'afflusso di aria tirrenica dal golfo di Napoli e crea un poderoso effetto stau in presenza di correnti occidentali, contribuendo a rendere la zona di Avellino e dintorni particolarmente piovosa, con punte di 1600\u00a0mm medi annui alla stazione meteorologica del santuario di Montevergine. La marcata escursione termica (18\u00a0\u00b0C di differenza tra la temperatura media del mese pi\u00f9 freddo e quella del mese pi\u00f9 caldo) avvicina il clima avellinese ai climi continentali, tuttavia in realt\u00e0 sia i dati termici quanto l'andamento pluviometrico, caratterizzato quest'ultimo da un massimo tra la fine dell'autunno e l'inizio dell'inverno e una prolungata siccit\u00e0 estiva, fanno rientrare il clima di Avellino, in base alla classificazione di K\u00f6ppen, nella categoria del clima mediterraneo.\nVa comunque precisato che la particolare conformazione morfologica ed orografica del territorio fa s\u00ec che ci siano differenze di temperatura e piovosit\u00e0 relativamente significative anche nel raggio di pochi chilometri; ad esempio la zona occidentale della conca, quella pi\u00f9 a ridosso della catena del Partenio (i margini occidentali del centro cittadino, la frazione Valle e i comuni confinanti di Mercogliano e Monteforte Irpino), presenta una piovosit\u00e0 pi\u00f9 alta, le nevicate sono pi\u00f9 copiose, i temporali estivi tendenzialmente pi\u00f9 frequenti, ma l'escursione termica \u00e8 minore e, grazie all'altitudine e all'esposizione a Sud, l'aria \u00e8 pi\u00f9 secca e sono solo occasionali o pressoch\u00e9 assenti nebbie e foschie. La zona sud-orientale (essenzialmente corrispondente alla media valle del Sabato), che comprende la parte pi\u00f9 bassa della citt\u00e0 (Borgo Ferrovia e Pianodardine) insieme con il nucleo industriale e con il limitrofo comune di Atripalda (ma anche, allontanandosi dal capoluogo e risalendo il corso del Sabato, la piccola piana dove sorge il comune di San Michele di Serino), essendo adagiata in un fondovalle presenta escursioni termiche, sia giornaliere che annuali, pi\u00f9 marcate: il fenomeno dell'inversione termica, che si verifica in condizioni di tempo stabile (cielo sereno, assenza di vento), fa s\u00ec che in questa zona, nonostante massime generalmente pi\u00f9 elevate, le temperature minime siano mediamente pi\u00f9 basse rispetto a quelle delle zone circostanti, e in autunno e inverno \u00e8 spesso causa di nebbie e foschie durante le ore pi\u00f9 fredde della notte e del primo mattino. In conseguenza della crescente urbanizzazione, che attenua l'irraggiamento notturno, negli ultimi decenni si \u00e8 tuttavia assistito a un complessivo ridursi del fenomeno descritto.\nL'inverno avellinese risulta fresco (a Gennaio la media delle minime \u00e8 di circa 3\u00a0\u00b0C e la media delle massime intorno ai 10\u00a0\u00b0C), con giornate miti e piovose che si alternano a giornate rigide ma in prevalenza asciutte: le prime sono associate a venti provenienti da ovest o sud-ovest, che si incanalano dal Mar Tirreno e risalgono il corso della Valle dell'Irno, facendo registrare, oltre a precipitazioni spesso abbondanti, temperature che non si discostano di molto da quelle delle localit\u00e0 costiere; le seconde invece, tipicamente dominate da correnti di nord-est, si presentano irregolarmente nuvolose con addensamenti pi\u00f9 compatti nella parte orientale, e sono caratterizzate da temperature decisamente pi\u00f9 basse rispetto a quelle delle localit\u00e0 costiere della Regione, le quali risultano pi\u00f9 protette dall'Appennino e con tali correnti vedono solitamente giornate molto soleggiate. Le nevicate sono un fenomeno che ha cadenza pressoch\u00e9 annuale, ma con accumuli solitamente modesti nel centro cittadino, un po' pi\u00f9 significativi nelle zone collinari circostanti. Non sono mancati, tuttavia, eventi eccezionali come quello verificatosi nella notte del 3 febbraio 2012, quando sono caduti nel centro di Avellino circa 50\u00a0cm di neve.\nLe stagioni intermedie sono brevi e presentano una spiccata variabilit\u00e0, sempre dettata dall'alternanza delle correnti; la piovosit\u00e0 risulta comunque pi\u00f9 accentuata in autunno che in primavera. Sebbene nei mesi di maggio e ottobre siano raggiungibili massime sui 30\u00a0\u00b0C, la bella stagione vera e propria va da giugno a settembre: si tratta di un periodo caldo e assolato, con una temperatura media in luglio e agosto (i mesi pi\u00f9 caldi) di circa 23\u00a0\u00b0C nei settori pi\u00f9 pianeggianti. \u00c8 un'estate dai connotati spiccatamente mediterranei, con temperature alte e piogge scarse, senza tuttavia soffrire la siccit\u00e0 come accade in altre aree del Mezzogiorno. L'anticiclone delle Azzorre e l'anticiclone subtropicale africano garantiscono, come in tutta la Campania, condizioni di tempo stabile e soleggiato a lungo, portando a temperature anche superiori ai 35\u00a0\u00b0C e talora a tassi di umidit\u00e0 elevati. Se per\u00f2 durante le ondate di calore le massime possono anche essere superiori a quelle costiere, ove si presenta l'azione mitigatrice del mare, le temperature minime sono inferiori e raramente superano i 20\u00a0\u00b0C, garantendo cos\u00ec, in generale, una possibilit\u00e0 di refrigerio notturno ignota alle citt\u00e0 litoranee.\nNegli ultimi anni, tuttavia, la massiccia urbanizzazione della citt\u00e0 e dei Comuni limitrofi unitamente al riscaldamento globale hanno provocato un aumento generale della temperatura media (soprattutto per quanto concerne le minime), tant'\u00e8 che nell'ultimo decennio la media assoluta del mese pi\u00f9 caldo ha in pi\u00f9 annate superato i 24\u00b0, attestandosi addirittura a 25,8\u00b0 nell'agosto del 2017.\nStoria.\nAbellinum romana.\nFondata dagli \"Irpini\", il nucleo originario della citt\u00e0, \"Abellinum\", si form\u00f2 sulla collina della Civita, dove sono stati trovati numerosi reperti archeologici, in territorio dell'odierna Atripalda a circa 4\u00a0km dal centro di Avellino. Testimonianze archeologiche attestano la presenza sulla Civita di un importante centro pre-romano, presumibilmente di origine etrusco-campana e di lingua osca, risalente almeno al IV secolo. Secondo ricerche, suffragate da Edward Togo Salmon, l'antica citt\u00e0 era al centro del territorio dei Sabatini, popolo sabello documentato da Tito Livio. Non \u00e8 da escludere che tale centro avesse il nome di \"Velecha\", attestato da numerose monete attribuite all'area campana. Fu conquistata dai Romani nel 293 a.C., che la sottrassero al dominio degli Irpini durante le Guerre sannitiche che si verificarono tra il 343 a.C. e il 292 a.C. Sotto il dominio di Roma la citt\u00e0 cambi\u00f2 pi\u00f9 volte denominazione (nell'ordine: \"Veneria\", \"Livia\", \"Augusta\", \"Alexandriana\" e \"Abellinatium\"). La posizione geografica ha agevolato la nascita dei primi insediamenti: sin dall'antichit\u00e0 la valle del Sabato ha costituito una via naturale tra l'Irpinia e il Sannio.\nNell'89 a.C. Silla occup\u00f2 Pompei, Ercolano, Stabia, Eclano, Abella e Abellinum.\nAbellinum non costituiva ancora un vero e proprio centro urbano. Furono le truppe di Silla ad avviare l'edificazione di una vera citt\u00e0. Il Cardo e il Decumano, tipici elementi urbanistici romani, la suddividevano in quattro quadrati, ognuno dei quali conduceva alle quattro porte esterne.\nLa citt\u00e0 romana ha avuto un importante sviluppo in et\u00e0 augustea, grazie alla realizzazione dell'Acquedotto romano del Serino che dalle sorgenti di Serino arrivava a Bacoli, ove era situato il grande serbatoio destinato all'approvvigionamento della flotta romana (denominato Piscina Mirabilis), dopo aver servito le principali citt\u00e0 della Campania.\nParticolare importanza assunse Abellinum in et\u00e0 cristiana, nel corso della quale emerge la figura del grande vescovo Sabino, vissuto probabilmente fra la fine del V e l'inizio del VI secolo. Il centro \u00e8 documentato fino alla met\u00e0 del VI secolo, grazie all'importante patrimonio epigrafico rinvenuto negli anni ottanta-novanta nella basilica paleocristiana di Capo La Torre (centro storico dell'odierna Atripalda).\nProbabilmente l'antico centro sulla collina della Civita cess\u00f2 di esistere a seguito delle guerre gotiche e della successiva occupazione bizantina. La popolazione si disperse sulle alture nei dintorni, dando origine a vari piccoli nuovi centri, fra cui, in epoca ancora incerta, la nuova Avellino, sulla collina della Terra, a 4\u00a0km in direzione ovest dalla Civita.\nLa citt\u00e0 medievale.\nDopo che i Longobardi determinarono la fuga di parte (tesi minoritaria) o di tutti (tesi prevalente) gli abitanti di Abellinum, questi si dispersero sul territorio circostante. Parte di essi cominci\u00f2 ad aggregarsi sulla collina \"Selleczanum\", nota come \"Terra\", originando la nuova citt\u00e0 di Avellino su uno sperone di tufo. Per secoli \"intra civitatem\" ed \"intra moenia\" coincisero, visto che la citt\u00e0 di Avellino, all'epoca un piccolo borgo, era ricompresa entro il ristretto spazio in cima alla collina tufacea. Ci\u00f2 perch\u00e9 invasioni, terremoti e pestilenze frenarono notevolmente la crescita demografica.\nAvellino \u00e8 stata fino all'849 parte del Principato di Benevento, per diventare dopo la spartizione parte del Principato di Salerno, pur restando legata a Benevento sotto il profilo ecclesiastico, essendo la diocesi di Avellino tuttora suffraganea dell'arcidiocesi di Benevento.\nL'arrivo dei Normanni pose Avellino al centro di importanti avvenimenti: nel 1137 Innocenzo II e Lotario III nominarono Duca di Puglia Rainulfo di Alife, il conte di Avellino, per il contributo dato per fermare i primi tentativi di conquista del neoeletto (1130) Re di Sicilia Ruggero II. Due anni dopo, per\u00f2, in seguito all'improvvisa morte di Rainulfo, con la citt\u00e0 rimasta senza l'appoggio di Papa e Imperatore, Ruggero II riunific\u00f2 il Regno di Sicilia, annettendovi il Ducato di Puglia e Calabria e il Principato di Capua. Nei decenni successivi, la citt\u00e0 pass\u00f2 al conte Riccardo dell'Aquila, dunque ai Parisio, ai Sanseverino, a Simone di Montfort, ai del Balzo, ai Filangieri de Candida.\nLa prima met\u00e0 del XVI secolo e la signoria di Maria de Cardona.\nNel 1512 divenne contessa di Avellino Maria de Cardona, che \u00e8 la pi\u00f9 grande figura femminile nella storia della citt\u00e0.\nSotto la sua guida Avellino divenne uno dei poli culturali pi\u00f9 importanti del regno e riusc\u00ec a trarre quanti pi\u00f9 vantaggi possibili dalla strategica posizione della citt\u00e0 nei collegamenti tra la Puglia e Napoli e tra Benevento e Salerno, riuscendo a far tornare Avellino un crocevia dei commerci fiorente da dopo la caduta della citt\u00e0 romana.\nPer far sviluppare l'economia cittadina ed i propri commerci, la contessa, con l'aiuto di suo marito Francesco d'Este e con il beneplacito di sua maest\u00e0 Carlo V, istitu\u00ec il giorno di mercato franco, ottenne il permesso di realizzare una fiera annuale, costru\u00ec due ferriere nella contea e fece avviare un programma di riordino edilizio ed amministrativo, infatti venne formato nel 1548 un precursore di un consiglio comunale (detto ordine dei deputati) e compar\u00ec per la prima volta la carica di sindaco; queste riforme prepararono l'avvento poi della dinastia dei Caracciolo verso la fine del secolo.\nIl risultato pi\u00f9 evidente della guida lungimirante della contessa de Cardona \u00e8 il boom demografico cui la citt\u00e0 and\u00f2 incontro, che pass\u00f2 dai 1000 abitanti nel 1532 ai 1600 abitanti nel 1561, due anni prima della sua morte.\nFeudo dei Caracciolo.\nIl feudo di Avellino venne acquistato nel 1581 da Marino Caracciolo, II duca di Atripalda. Tra le condizioni poste dall'acquirente figurava anche il divieto di residenza di ufficiali regi nel feudo. Pertanto la Regia Udienza della provincia del Principato Ultra sarebbe stata spostata a Montefusco, dove sarebbe poi rimasta salvo brevi interruzioni, sino al 1806.\nLa citt\u00e0 rimase feudo dei Caracciolo dal 1581 al 1806. In tale periodo conobbe una lunga stagione di crescita demografica, di espansione urbanistica e di progresso economico. Tra il 1581 ed il 1591 il feudatario Marino Caracciolo introdusse ad Avellino la fabbricazione dei tessuti di lana. I suoi successori avrebbero ampliato tale attivit\u00e0 economica ad aree limitrofe come Sanseverino, Atripalda e Serino. Tali manifatture sarebbero rimaste un elemento centrale nella vita economica del feudo sino alla fine del XVIII secolo. Il commercio trov\u00f2 una sede monumentale nella Dogana dei grani. Durante il primo secolo della loro Signoria, i Caracciolo ampliarono il Castello fino a farlo diventare un punto di riferimento per poeti e viaggiatori.\nLa peste del 1656 costitu\u00ec nulla pi\u00f9 che una battuta d'arresto. La terribile epidemia descritta dal Manzoni con crudo realismo nel romanzo dei Promessi Sposi, aveva gi\u00e0 colpito il territorio milanese solo qualche decennio prima, dilagava ora in tutto il Mezzogiorno ed in particolare nel Napoletano: a met\u00e0 del Seicento Avellino aveva perso circa tre quarti della sua popolazione, assumendo un aspetto di cupa desolazione. L'epidemia che si diffuse in maniera violenta e repentina anche nell'hinterland avellinese \u00e8 stata dettagliatamente descritta nella \"Historia del Contagio di Avellino\" da Michele Giustiniani (1612-1679). Le ipotesi dell'abate sulle origini e le cause della pestilenza furono diverse e attribuite in primo luogo alla possibile distribuzione di pesce putrefatto proveniente dal Mar Baltico; la seconda ipotesi risale alla diffusione di veleno in polvere sparso in vari luoghi della citt\u00e0 da presunti nemici dei signori spagnoli. Altre ipotesi si basavano sulla possibilit\u00e0 che lane e panni provenienti dalla Sardegna, trasportati da una nave di soldati (che gi\u00e0 nel 1652 avevano infettato l'isola), avessero fatto scaturire velocemente il contagio.\nNel Settecento, infatti, la citt\u00e0 cominci\u00f2 ad assumere l'odierna conformazione urbana: i principi Caracciolo abbandonarono il Castello, si trasferirono in una nuova residenza, il Palazzo Caracciolo, sede dell'amministrazione provinciale, e avviarono i lavori per la creazione del corso principale della citt\u00e0.\nLa citt\u00e0 ottocentesca.\nCon l'abolizione del feudalesimo, nel 1806 il capoluogo di provincia del Principato viene riportato dalla vicina Montefusco ad Avellino. La citt\u00e0 fu una delle sedi dei moti del 1820-1821. La diffusione, nel marzo 1820, anche nel Regno di Napoli, della conquista in Spagna del regime costituzionale contribu\u00ec notevolmente ad esaltare gli ambienti carbonari e massonici. A Napoli, la cospirazione (la quale non si pose mai l'intento di rovesciare il re, ma solo di chiedere la costituzione) prese subito vigore e coinvolse anche alcuni ufficiali superiori, come i fratelli Florestano e Guglielmo Pepe, Michele Morelli, capo della sezione della carboneria di Nola cui si affiancarono Giuseppe Silvati, sottotenente, e Luigi Minichini, prete nolano dalle idee anarcoidi. La notte tra il 1\u00ba e il 2 luglio 1820, la notte di San Teobaldo, patrono dei carbonari, Morelli e Silvati diedero il via alla cospirazione disertando con circa 130 uomini e 20 ufficiali. Il giovane ufficiale Michele Morelli, sostenuto dalle proprie truppe, procedeva verso Avellino dove lo attendeva il generale Guglielmo Pepe.\nIl 2 luglio, a Monteforte, fu accolto trionfalmente. Il giorno seguente, Morelli, Silvati e Minichini fecero il loro ingresso ad Avellino. Accolti dalle autorit\u00e0 cittadine, rassicurate del fatto che la loro azione non aveva intenzione di rovesciare la monarchia, proclamarono la costituzione sul modello spagnolo. Dopodich\u00e9 gli insorti passarono i poteri nelle mani del colonnello De Concilij, capo di stato maggiore del generale Pepe. Questo gesto di sottomissione alla gerarchia militare, provoc\u00f2 il disappunto di Minichini che torn\u00f2 a Nola per incitare ad una rivolta popolare. Mentre la rivolta si espandeva a Napoli, dove il generale Guglielmo Pepe aveva raccolto molte unit\u00e0 militari, il 6 luglio, il re Ferdinando I si vide costretto a concedere la costituzione. Dopo pochi mesi, le potenze della Santa Alleanza, riunite in congresso a Lubiana, decisero l'intervento armato contro i rivoluzionari che nel Regno delle Due Sicilie avevano proclamato la costituzione. Si cerc\u00f2 di resistere, ma il 7 marzo 1821 i costituzionalisti di Napoli comandati da Guglielmo Pepe, sebbene forti di 40.000 uomini, furono sconfitti a Rieti dalle truppe austriache. Il 24 marzo gli austriaci entrarono a Napoli senza incontrare resistenza e chiusero il neonato parlamento.\nDopo l'Unificazione della Penisola lo Stato italiano tagli\u00f2 fuori la citt\u00e0 dalle principali vie di comunicazione, impedendone lo sviluppo. In compenso, \"le prime giunte post-unitarie, guidate da Capuano, Villani e, successivamente, De Feo, si impegnarono a trasformare la citt\u00e0, migliorandone la viabilit\u00e0, l\u2019igiene, l\u2019illuminazione; questo programma si tradusse in una serie di opere pubbliche\". Nel 1888 ad Avellino arriv\u00f2 l'energia elettrica.\nI bombardamenti del 1943.\nIl 14 settembre 1943 intorno alle 10:55 del mattino la citt\u00e0 fu pesantemente bombardata dagli Alleati nel tentativo di bloccare la ritirata delle truppe naziste nei pressi dello strategico ponte della Ferriera. Durante l'attacco anglo-americano persero la vita pi\u00f9 di 3.000 persone, circa un cittadino avellinese su otto, e furono duramente colpite piazza del Mercato, il palazzo vescovile e alcuni edifici religiosi e abitativi.\nIl terremoto del 1980.\nIl 23 novembre 1980 un sisma di magnitudo 6,9 devast\u00f2 il territorio della Campania centrale e della Basilicata centro-settentrionale. Parecchi comuni della provincia furono colpiti ed in particolare il comune di Avellino cont\u00f2 72 vittime e notevoli danni.\nSimboli.\nIl Comune ha un proprio stemma ed un proprio gonfalone cos\u00ec come descritti nei decreti di riconoscimento, in data 23 dicembre 1938: E in data 1\u00ba dicembre 1938, trascritto nel Libro araldico degli Enti morali al vol. II, pag.625: \nMonumenti e luoghi d'interesse.\nArchitetture religiose.\nIn citt\u00e0 le architetture religiose hanno subito distruzioni e sostanziali modifiche in seguito ai vari terremoti che hanno sconvolto il territorio in vari periodi storici determinando il rifacimento delle strutture che non sempre ha rispettato la precedente condizione degli stessi. Fino alla fine degli anni trenta sorgevano, nel Largo dei Tribunali (ora Piazza della Libert\u00e0), la chiesa di San Francesco d'Assisi ed il convento dei Frati Minori Conventuali, fondato dallo stesso santo, e la chiesa dell'Annunziata, con il convento dei padri Domenicani, ora sede della prefettura. Il podest\u00e0 fascista di allora, ritenne opportuno demolire le due chiese, con il convento francescano, cancellando per sempre due importanti luoghi storici ed artistici.\nComplesso del Duomo.\nDuomo.\nIl Duomo della diocesi di Avellino, dedicato alla Vergine Assunta, sorge approssimativamente dove insisteva l'antichissima chiesa di Santa Maria, sul Colle della Terra. In particolare, i blocchi in pietra alla base del campanile sono quanto resta dell'originaria costruzione di epoca longobarda/normanna. La facciata \u00e8 ottocentesca, l'interno \u00e8 a tre navate e conserva opere d'arte quali affreschi, dipinti e arredi sacri; di rilievo vi \u00e8 anche l'antichissima cripta dove si trovano sepolti i corpi di alcuni vescovi di Avellino. Particolare \u00e8 la cappella di San Modestino, patrono di Avellino, che contiene diversi reliquiari tra i quali quelli dei Santi Modestino, Fiorentino e Flaviano. Nella cappella \u00e8 collocata in una nicchia la statua argentea di San Modestino.\nRilevante \u00e8 anche la cappellina che contiene il simulacro della Madonna Assunta (compatrona della citt\u00e0 di Avellino), un'opera lignea scolpita dall'artista Nicol\u00f2 Fumo nel lontano 1718; la statua viene portata in processione per le strade cittadine il 15 agosto.\nChiesa di Santa Maria dei Sette Dolori (Cripta del Duomo).\n\u00c8 in stile romanico, ed \u00e8 composta da tre navate con eleganti colonne di spoglio dai capitelli di ordine diverso. In essa sono sepolti alcuni vescovi di Avellino. La databilit\u00e0 della cripta del Duomo \u00e8 da identificarsi con lo stesso periodo di costruzione della Cattedrale stessa. Recentemente \u00e8 stata utilizzata anche come sala per piccoli concerti.\nChiesa di Santa Maria del Rifugio (detta di Sant'Anna).\n\u00c8 situata nella centrale Piazza del Popolo, per secoli luogo di scambi commerciali e mercati ortofrutticoli. La chiesa fu edificata nel 1712, ed \u00e8 conosciuta per il culto particolare verso Sant'Anna. Il 26 luglio, giorno in cui cade la festa della santa, la chiesa \u00e8 meta di pellegrinaggio in modo particolare da parte delle gestanti, e delle neo-mamme. Al fianco del Portale d'accesso vi \u00e8 il monumento dedicato alle vittime dei bombardamenti del 1943 che proprio in Piazza del Popolo fecero pi\u00f9 vittime.\nChiesa e convento di Santa Maria delle Grazie.\nIn cima alla collina dei Cappuccini si trova la Chiesa-Santuario di S. Maria delle Grazie, affiancata dal Convento dei Cappuccini in un corpo unico, entrambi del 1580. L'interno, a due navate, conserva una pregevole pala d'altare in legno e vari affreschi. Il simulacro della Vergine che viene portato annualmente in processione \u00e8 basato sulla raffigurazione presente nella parte centrale della pala d'altare.\nChiesa e Conservatorio delle Oblate.\n\u00c8 situata nei pressi della centralissima Piazza della Libert\u00e0. La costruzione del complesso monastico delle Oblate Sacramentine avvenne nel Seicento. La chiesa \u00e8 dedicata a Ges\u00f9 Sacramentato, ed \u00e8 a navata unica, con due altari laterali venne realizzata nella prima met\u00e0 del 700.Il soffitto ligneo fu dipinto nel 1729 da Michele Ricciardi.\nChiesa di Santa Maria di Costantinopoli.\nLa chiesa \u00e8 documentata fin dal XVI secolo, ed era abbellita da un soffitto dipinto da Francesco Guarini, andato distrutto durante il terremoto del 1688. La chiesa, restaurata nel 1732, si presenta cos\u00ec come \u00e8 da allora. Inoltre \u00e8 dotata di una doppia scalinata, con al centro l'accesso verso l'ipogeo. Presso questa chiesa fu istituito dall'Arciconfraternita di Santa Maria di Costantinopoli nel 1583, il Monte di Piet\u00e0, rimasto attivo fino al 1966.\nLa chiesa \u00e8 situata di fronte alla Fontana di Bellerofonte, lungo l'antica strada delle Puglie, e funge da palco per il Principe Caracciolo durante la rievocazione storica del \"Palio della Botte\".\nChiesa e Convento di San Generoso.\nIl complesso apparteneva all'Ordine Agostiniano, ed \u00e8 situato sull'antica via regia delle Puglie. La chiesa fu completata nel 1751 e contiene le reliquie di San Generoso Martire, \u00e8 a navata unica con transetto e una piccola cupola. Sulla facciata ai lati del portale sono poste due nicchie in cui sono collocati mezzi busti. Ora il convento \u00e8 sede della Polizia Municipale, mentre la chiesa \u00e8 ancora officiata la domenica.\nChiesa della Santissima Trinit\u00e0.\nDi piccole dimensioni, ma con arredi ed opere d'arte di un certo valore, come un'acquasantiera barocca del 1640, il soffitto dipinto da Michele Ricciardi, ed una tela di Angelo Solimena firmata dallo stesso, e datata 1672. Dopo il terremoto del 1980, cadde in disuso. Ora la chiesa \u00e8 adibita a sala conferenze dell'Istituto di Scienze Religiose di Avellino.\nChiesa di San Francesco Saverio (detta di Santa Rita).\nFu costruita nel 1752 e dedicata al Santissimo Nome di Maria e a San Francesco Saverio. La chiesa \u00e8 anche conosciuta sotto il nome di Santa Rita da Cascia, verso la quale il popolo avellinese nutre una particolare devozione, ed \u00e8 meta di imponenti pellegrinaggi durante il periodo della novena e della festa in suo onore. Il portale bronzeo \u00e8 decorato con un'incisione di Santa Rita e San Francesco Saverio. Nei suoi locali ospita anche una parte del museo diocesano(con sede centrale al nuovo seminario di Via Morelli e Silvati).\nLa sua posizione la rende ben visibile dal Piazzale della resistenza, capolinea Sita e parcheggio che perci\u00f2 viene popolarmente chiamato \"Piazzetta Santa Rita\".\nChiesa e Collegio dei Redentoristi.\nIl complesso della chiesa e del convento dei Redentoristi, detti anche Liguorini, fu iniziato nella seconda met\u00e0 del Settecento, dopo una missione predicata ad Avellino da sant'Alfonso Maria de' Liguori fondatore della congregazione del Santissimo Redentore. Il collegio, con l\u2019annesso oratorio dedicato alla Vergine Addolorata, \u00e8 donazione del signor Carmelo Adinolfi, che realizz\u00f2 il voto dei suoi antenati. Il merito della fondazione va tutto al P. Amabile, il quale trasform\u00f2 la villa in casa religiosa. I lavori durarono appena due anni e mezzo e l'oratorio primitivo fu trasformato in una chiesa gotica, consacrata il 16 settembre 1909 al Ss. Redentore e gravemente danneggiata dal terremoto del 1980. Successivamente ristrutturato, non fu riaperto. Le esigenze di spazio, a causa della crescente popolazione del rione San Tommaso, hanno fatto s\u00ec che i padri Redentoristi costruissero una nuova e ben pi\u00f9 ampia chiesa. \nComplesso di San Giovanni Battista.\nIl complesso \u00e8 del Cinquecento, ed \u00e8 situato su quella che un tempo era la via regia delle Puglie (nota nel ventunesimo secolo come via Francesco Tedesco). La chiesa \u00e8 dedicata a San Giovanni Battista, e il monastero a Santa Maria di Monserrato. Un tempo il convento apparteneva ai monaci del Montevergine per poi passare alle suore Stimmatine.\nLa chiesa si presenta con una piccola facciata timpanata con un piccolo giardino antistante chiuso da un cancello che d\u00e0 sulla strada. All'interno si presenta a navata unica con cupola sopra l'abside. Da un cappellone sulla sinistra si accede ad un corpo secondario con volta a sesto ribassato.\nChiesa del Santissimo Rosario.\nFu costruita nel 1942, in onore della Chiesa \"dell'Annunziata\" precedentemente situata in Piazza libert\u00e0 e risalente al XVI secolo, su progetto dell'architetto Domenicantonio Mazzei, e dedicata alla Madonna del Rosario. La chiesa \u00e8 in stile neogotico, a tre navate con unico portale centrale alla sommit\u00e0 di una bassa scalinata leggermente strombato, sulla lunetta c'\u00e8 un mosaico a fondo oro raffigurante la Vergine del Rosario. All'interno varie vetrate circolari sono poste lungo le navate laterali e raffigurano i vari misteri del Rosario. Ai due lati dell'ingresso due vetrate: una raffigurante una Piet\u00e0 e l'altra raffigurante il battesimo di Cristo nel Giordano. Il rosone centrale \u00e8 una vetrata con l'Annunciazione. Nel profondo abside sono quattro tondi con le vetrate dei quattro evangelisti.\nSi affaccia sul Corso Vittorio Emanuele II, ed \u00e8 retta dei padri domenicani, che risiedono nell'attiguo convento. All\u2019interno, varie pregevoli opere e vetrate, restaurate.\nArchitetture civili.\nDogana.\nLa dogana assunse le forme architettoniche dopo che il principe Francesco Marino Caracciolo ne commission\u00f2 il restauro a Cosimo Fanzago dopo che lo stabile era caduto in abbandono in seguito alla peste del 1656.\nLa facciata \u00e8 divisa in cinque moduli su due livelli di cui solo quello inferiore ospita lunette che danno luce all'interno.\nIl piano terreno \u00e8 diviso da cinque archi dei quali quello centrali e i due esterni sono portoni, mentre in passato solo quello centrale era aperto come documentato da varie immagini d'epoca. A sottolineare la maggiore importanza del portale centrale vi sono due mensole che un tempo ospitavano due statue antiche: Diana e Efebo. Ai due lati della facciata erano presenti due leoni reggenti lo stemma del Principato Ultra, posti ai lati del portale di Palazzo Caracciolo.\nIl piano superiore si divide in riquadri che riflettono i cinque archi sottostanti. Quello centrale ospita una lapide in ricordo del restauro del Fanzago. Gli altri quattro riquadri ospitavano in nicchie circolari busti di: Augusto, Adriano, Pericle e Antonino Pio. Tra questi due nicchie ospitavano una Venere Anadiomene e la statua di Francesco Marino Caracciolo. Agli estremi vi sono gli stemmi della famiglia.\nA coronamento del tetto una balaustra ospitava altre statue provenienti da Abellinum.\nDopo il terremoto del 1980 la dogana sub\u00ec molti danni, ma il colpo di grazia fu l'incendio degli anni novanta, periodo in cui la dogana ospitava un cinema e che ha fatto rimanere in piedi solo la facciata e la base delle mura perimetrali. Da allora \u00e8 abbandonata.\nPalazzo de Conciliis.\nOpera dell'architetto Maria Luigi de Conciliis nel corso del Settecento, ha accolto il giovane Victor Hugo in occasione del ricongiungimento col padre (il colonnello Joseph L\u00e9opold Sigisbert Hugo) ad Avellino, ivi trasferitosi in seguito alla nomina a Governatore militare della provincia, in sostituzione del Digonet, avvenuta agli inizi del 1808.\nCasa della Giovent\u00f9 Italiana del Littorio.\nInaugurata da Renato Ricci nel pomeriggio del 10 aprile 1937, la Casa della GIL \u00e8 stata realizzata su progetto del noto architetto Enrico Del Debbio, gi\u00e0 autore degli edifici del Foro Italico di Roma. Il palazzo, dopo essere stato abbandonato nel dopoguerra, fu riconvertito in sala cinematografica; sopravvissuto al terremoto del 1980, \u00e8 stato ristrutturato negli anni novanta.\nTorre dell'Orologio.\nLa Torre dell'Orologio, simbolo di Avellino, \u00e8 un monumento in stile barocco che sovrasta la Piazza Amendola, dove si trova il Palazzo della Dogana.\nLa torre \u00e8 alta circa 36 metri e presenta un basamento a bugne riquadre. In origine presentava due piani, con quello pi\u00f9 elevato aperto. Successivamente, venne aggiunto un terzo livello dotato di un orologio a campane e della \"diana\" che suonava a martello in caso di pericolo.\nData la sua altezza e la sua collocazione, la Torre dell'Orologio sovrastava gli edifici circostanti e la sua sommit\u00e0 \u00e8 visibile da lontano, persino dalla fine di via Francesco Tedesco e del Corso Vittorio Emanuele II.\nVoluta per volont\u00e0 del principe Francesco Marino Caracciolo, fu progettata dall'architetto Cosimo Fanzago a met\u00e0 del XVII secolo.\nCome tutti i monumenti secolari, la Torre dell'Orologio ha vissuto le conseguenze dei vari terremoti successivi alla sua costruzione, nel XVII e XVIII secolo. Perci\u00f2, venne restaurata nel 1782, impiegando danaro pubblico, secondo quanto recita una lapide, dove si leggono i nomi del Sindaco, Pietro Rossi, e dell'Architetto, Luigi Maria de Conciliis.\nLa Torre croll\u00f2 quasi interamente a seguito del terremoto del 23 novembre 1980, il che rese necessaria una ricostruzione con alcuni elementi originali.\nCarcere Borbonico.\nVenne iniziato nel 1819. Nel 1826 fu approvato il progetto del carcere di Giuliano de Falco. I lavori vennero iniziati nel 1827, i primi due padiglioni ultimati entro gli anni trenta dell'Ottocento.\nIl carcere \u00e8 stato attivo fino al 1987 per poi essere sottoposto a lunghe attivit\u00e0 di restauro e riqualificazione, fino alla sua funzione di principale polo museale della provincia.\nI suoi padiglioni sono sede del Museo Provinciale Irpino, in particolare del Museo del Risorgimento (nuova sezione inaugurata il 17 marzo 2011), della Pinacoteca Provinciale (in riallestimento) e del Lapidario Provinciale (nel cortile aperto).\nLa struttura ospita sale dedicate a mostre e attivit\u00e0 didattiche e un auditorium di circa 100 posti. \u00c8 sede degli uffici della Soprintendenza di Avellino, dell'Archivio di Stato e di alcuni uffici della Provincia di Avellino.\nCasino del Principe.\nResidenza nobiliare in stile rinascimentale commissionata da uno dei principi della dinastia Caracciolo, Camillo, nel 1591. In seguito al restauro \u00e8 stata adibita a centro espositivo. Tra le mostre presentate vi sono quelle dedicate a Caravaggio, Leonardo Da Vinci, Andrea Pazienza e Picasso.\nLa Casina del Principe costituiva l\u2019accesso al parco attiguo al castello.\nFu fatto edificare intorno alla met\u00e0 del 1700 da Maria Antonia Carafa, moglie del principe di Avellino, Francesco Marino IV.\nLa struttura sorse proprio nei pressi della porta monumentale che segnava l'ingresso del giardino, la parte inferiore del grande parco che fu voluto dal principe Camillo Caracciolo. Il parco fu chiamato \"Parco Donnico\" dal principe Caracciolo.\nEsso era la riserva di caccia del principe che fu ampliata, acquistando ettari di terra dai privati, \nEra talmente ampio che occupava tutta la zona dell'attuale Rione Parco (quartiere che sorse in epoca pi\u00f9 moderna dove era situato, appunto, il parco del principe) fino ad arrivare nella zona della frazione di Picarelli.\nLa Casina, infatti, fu un luogo di svago per il Principe e per i suoi concittadini.\nDell'ipogeo si possono ammirare: elementi decorativi emergenti su un piccolo specchio di acqua, una fontana a parete dal classico stile cinquecentesco con due figure statuarie (una maschile e una femminile), decorazioni con spugne marine e conchiglie e un germaul.\nFontana di Bellerofonte.\nLa Fontana di Bellerofonte (secolo XVII), conosciuta anche come \"fontana dei tre cannu\u00f2li\" per la sua conformazione, \u00e8 un'opera dello scultore bergamasco Cosimo Fanzago, sita nel centro storico nella parte alta di corso Umberto I, gi\u00e0 via di Costantinopoli.\nFontana Tecta.\nPosta sulle sponde del Fenestrelle risale al 1050 ed \u00e8 stata restaurata nel 2017.\nOltre al corpo principale, sotto una tettoia in muratura sono ospitati vari lavatoi in pietra.\nMonumento ai Caduti di tutte le guerre..\nSito in via Matteotti, sostitu\u00ec in epoca fascista un pi\u00f9 antico monumento scarificato per fornire materiale per la seconda guerra mondiale. Fu inaugurato nel 1943 ed \u00e8 teatro delle commemorazioni delle feste nazionali (4 novembre, 25 aprile).\nArchitetture militari.\nCastello.\nDi fronte al teatro Gesualdo, sorge il castello della citt\u00e0.\nLa prima parte del castello \u00e8 stata realizzata sotto la dominazione dei Longobardi nel VI secolo d.C., cio\u00e8 quando inizi\u00f2 la rinascita del borgo di Avellino.\nIl castello \u00e8 circondato dai fiumi Fenestrelle e Rio San Francesco, quest'ultimo interrato, su 3 lati e dalla collina della Terra a ovest, ma contrariamente a molti dei castelli irpini, sorge nel punto pi\u00f9 basso della citt\u00e0.\nIl castello ha subito diversi assedi nel corso della sua storia, il pi\u00f9 importante quello portato avanti dalle truppe di Alfonso d'Aragona nel 1436.\nDimora di tutte le famiglie feudatarie di Avellino, ha ospitato anche gli imperatori del Sacro Romano Impero Lotario I ed Enrico VI e diversi sovrani di casa d'Angi\u00f2 e d'Aragona.\nFu qui che il 27 settembre 1130 l'antipapa Anacleto II consegn\u00f2 a Ruggero II la bolla che lo fece re di Sicilia, avviando quindi la storia del regno dei Normanni in Sicilia e di casa Altavilla\nQuando nel XVI secolo divenne contessa di Avellino Maria de Cardona, il castello divenne meta di poeti e viaggiatori che vennero da tutt'Italia per ammirare la bellezza della contessa, come Bernardo Tasso, Giovanni Andrea Gesualdo e Beldando; avvi\u00f2 la creazione della foresteria dove prima sorgeva il casotto di caccia (nota anche come la Casina del Principe) e inizi\u00f2 la creazione del parco del castello.\nFu per\u00f2 sotto i Caracciolo che il Castello visse il suo momento di massimo splendore. Tra la fine del XVI secolo e l'inizio del XVIII secolo i principi di Avellino completarono la costruzione del parco, dotandolo di un lago artificiale e di una nuova casina di caccia, abbatterono le torri ed i merli e trasformarono il castello in una reggia stupenda che continu\u00f2 ad attirare letterati e colti da tutta la penisola, accrescendo l'importanza culturale della citt\u00e0.\nLa reggia dei Caracciolo divenne una dimora principesca di uno splendore paragonabile alle corti napoletane ed uno dei gioielli del mezzogiorno d'Italia.\nNel XVII un grande mecenate avellinese, Marino II Caracciolo, institu\u00ec nel castello l'Accademia dei Dogliosi.\nIl castello per\u00f2, dopo aver raggiunto il suo apice, sub\u00ec gravi danneggiamenti durante la rivolta di Masaniello, i Caracciolo dunque abbandonarono la reggia e si trasferirono nell'omonimo palazzo al centro della citt\u00e0.\nDal settecento il castello \u00e8 restato nell'incuria pi\u00f9 totale, alcune zone sono persino state abbattute per far posto a costruzioni moderne, come il conservatorio Domenico Cimarosa della citt\u00e0.\nIl comune di Avellino ha avviato un progetto per restaurare il castello e restituirlo alla cittadinanza, i lavori sono per\u00f2 fermi dal 2011 a causa della scoperta di una discarica di materiali di costruzioni, fra cui diverse quantit\u00e0 di piombo, nella piazza di fronte al castello.\nAltro.\nPiazza della Libert\u00e0.\nInizialmente nota come largo dei tribunali in quanto ospitava il palazzo di giustizia nella sede attuale della provincia, assunse il nome di Piazza della Libert\u00e0 nel 1864. Durante il fascismo era nota come piazza della Rivoluzione. L'aspetto architettonico \u00e8 notevolmente mutato nel corso degli anni. Nel 1620, all'inizio di viale del miglio (l'odierno corso Vittorio Emanuele II), era stata eretta Porta Napoli, poi demolita ad inizio '800. Nel 1709 i principi Caracciolo fecero costruire l'omonimo palazzo (ora sede della provincia) come loro residenza. Nel corso del '900 furono abbattute la chiesa del Rosario (ricostruita sul corso principale nel 1933), il complesso di S. Francesco risalente al XIII secolo e il teatro comunale. Negli anni '60 furono costruite le due fontane tuttora presenti. Tra il 2016 e il 2017 la piazza \u00e8 stata oggetto di un totale rifacimento rendendola, inoltre, continuazione dell'area pedonale dell'attiguo Corso.\nCorso Vittorio Emanuele II.\n\u00c8 il luogo di ritrovo cittadino. Tra il 2007 e il 2009 ha subito ingenti lavori di riqualificazione con la posa in opera di una nuova pavimentazione in pietra lavica, di nuovi arredi urbani e la totale pedonalizzazione. Nel dicembre 2017 \u00e8 stato approvato il progetto di riqualificazione, con la sostituzione degli arredi esistenti. Il corso ha una lunghezza di circa 750 metri che, con il prolungamento verso viale Italia, definisce un'unica strada rettilinea che arriva a misurare circa 2\u00a0km. In prossimit\u00e0 di piazza della Libert\u00e0, area pedonale contigua al corso, \u00e8 situato il Palazzo del Governo (l'attuale Prefettura). L'edificio ospit\u00f2 nel 1502 un ospedale, prima di essere trasformato in un convento attivo fino al 1809. Nel 1818 divenne sede del rappresentante del governo, per poi diventare l'attuale prefettura.. A poca distanza sorge il Palazzo De Peruta che, fino ai primi anni 90, ospitava la sede comunale. Circa a met\u00e0 corso si trova la chiesa del Santissimo Rosario, prima adiacente all'attuale prefettura e demolita agli inizi del XX secolo. I lavori della nuova chiesa iniziarono il 2 aprile 1933 e il 23 dicembre 1938 fu aperta al culto. Verso la fine della strada \u00e8 presente il convitto nazionale \"Pietro Colletta\", la cui apertura come \"Real Collegio\" risale al 1831. Di fronte si trova la villa comunale, gi\u00e0 orto botanico di Avellino. Istituito nel 1819, fu inaugurato il 31 luglio 1850.\nVille Comunali.\nVi sono nella citt\u00e0 due Ville Comunali, la pi\u00f9 grande e storica sita in adiacenza al Corso Vittorio Emanuele II, mentre un'altra, inaugurata nel 2006, si trova in via Cristoforo Colombo, nei pressi dell'edificio del distretto militare.\nAree naturali.\nParco \"Antonio Manganelli\".\nInaugurato il 23 luglio 2010, il Parco urbano di Santo Spirito \u00e8 il polmone verde di Avellino. Con i suoi 120.000\u00a0m\u00b2, infatti, costeggia e copre buona parte del percorso del torrente Fenestrelle, andando cos\u00ec a rivalutare una zona di Avellino ancora sottoutilizzata. Il parco comprende vaste aree verdi, piste ciclabili, un anfiteatro all'aperto, uno spazio giochi per bambini, una pista da jogging, campi da tennis, calcetto, rugby, pallavolo, pallacanestro e bocce, ed un edificio adibito ai servizi. Alcuni progetti, come l'idea di un maneggio o di punti ristoro, non hanno mai visto la luce. Nel giugno 2012 il parco \u00e8 stato chiuso a causa dello stato di degrado e di abbandono in cui versava a soli due anni dall'inaugurazione. A seguito di lavori di ristrutturazione a cui sono state sottoposte le strutture del parco, il 18 maggio 2013 \u00e8 stato riaperto al pubblico. Contestualmente \u00e8 avvenuta la cerimonia di intitolazione ad Antonio Manganelli.\nParco posto su Via Morelli e Silvati, abbandonato e degradato per parecchi anni, nel 2019 il Vescovo di Avellino Arturo Aiello se ne \u00e8 assunti la responsabilit\u00e0 e la manutenzione restituendolo alla cittadinanza. Presenta varie strutture sportive.\nViale Italia \u00e8 uno dei punti storico-naturalistici pi\u00f9 caratteristici della citt\u00e0 di Avellino. Individuabile come Viale Italia, ha spesso cambiato nome nei vari secoli. Nasce circa nel XVIII secolo con la piantumazione di un doppio filare alberato di Platanus. Con il passare dei secoli questa zona, che si trova in centro citt\u00e0, \u00e8 diventata un vero e proprio luogo di attrazione per la maestosit\u00e0 dei suoi alberi (da qui il nome Viale Platani) . Con il diffondersi del cancro colorato, i platani avellinesi, come in tutto il mondo, sono stati decimati. Oggi il viale \u00e8 ancora un simbolo della citt\u00e0 anche se a tratti ha perso il fascino di un tempo. \u00c8 in progetto la piantumazione di nuovi platani della specie \"Platanor vallis clausa\", tipologia di platano esteticamente identica all'originale ma inattaccabile dalla malattia che li ha portati all'estinzione.\nSociet\u00e0.\nEtnie e minoranze straniere.\nAl 31 dicembre 2020, in citt\u00e0 risultavano residenti cittadini stranieri (3,6% della popolazione). Le comunit\u00e0 con almeno 90 membri sono quelle di:\nTradizioni e folclore.\nCarnevale.\nIl carnevale ha in Irpinia una tradizione antichissima. Il periodo, storicamente, prende il via il 17 gennaio, giorno in cui il calendario romano ricorda la figura di Sant'Antonio Abate. Le rappresentazioni del Carnevale in Irpinia hanno una loro connotazione strettamente legata al territorio, momenti di folklore che richiamano antichi riti della civilt\u00e0 contadina, usi e costumi che, nel tempo, si sono tramandati di generazione in generazione.\nIl clou della festa si svolge, normalmente, nel mese di febbraio allorquando, seguendo la tradizione, in quasi tutti i paesi si svolgono manifestazioni ad hoc, alle quali si registra ampia partecipazione della popolazione allo svolgimento delle rappresentazioni.\nZeza.\nLa \"Zeza\" \u00e8 una scenetta carnevalesca, cantata al suono del trombone e della grancassa. Vide probabilmente la luce nella seconda met\u00e0 del Seicento. Da Napoli si diffuse presto nelle campagne adiacenti, con caratteri sempre pi\u00f9 diversificati nelle altre regioni del Regno. Almeno fino alla met\u00e0 dell'Ottocento la Zeza veniva rappresentata nei cortili dei palazzi, nelle strade, nelle osterie e nelle piazze. Le parti femminili erano interpretate da soli uomini perch\u00e9 le donne non potevano essere esposte alla pubblica rappresentazione (tradizione che si conserva). La sua sparizione dalle piazze e dalle strade di Napoli, dove aveva preso vita, era stata determinata dai divieti ufficiali emanati nella seconda met\u00e0 dell'Ottocento, infatti essa era stata proibita dalla polizia \u201cper le mordaci allusioni e per i detti troppo licenziosi ed osceni\u201d.\nA causa di questi divieti, la canzone di Zeza si spost\u00f2 pi\u00f9 nell'entroterra, dove \u00e8 sopravvissuta fino al ventunesimo secolo. Questo spettacolo \u00e8 ancora pi\u00f9 o meno vivo in alcune province irpine, grazie all'impegno di tante persone, che ogni anno fanno rivivere questa tradizione. La Zeza pu\u00f2 essere considerata un pezzo di teatro popolare prettamente campano. Famose sono quelle rappresentate dalla frazione di Bellizzi Irpino e dai comuni di Cervinara, Capriglia Irpina, Mercogliano, Monteforte Irpino e Solofra.\nVenerd\u00ec Santo.\nIl Venerd\u00ec Santo si svolge la processione del simulacro dell'Addolorata e del Cristo morto per le principali strade cittadine, con sosta all'ospedale San Giuseppe Moscati. La processione parte dalla cattedrale dopo l'adorazione della Croce, presieduta dal vescovo.\nSanta Rita da Cascia.\nMolto forte e sentito \u00e8 il culto per Santa Rita da parte degli avellinesi.\nDal 13 al 21 maggio viene celebrata la Novena a Santa Rita con eventi di culto, di preghiera e teatrali/religiosi organizzati dal comitato della Santa e che avvengono in Chiesa. Tanti gli omaggi floreali che avvengono nei giorni antecedenti la festa. \nIl 22 maggio vi \u00e8 un susseguirsi di Messe a partire dalle 6 del mattino fino all'ultima celebrazione che viene fatta alle 12:30, dopo la Supplica. Nel pomeriggio, dopo la Santa Messa, verso le ore 18:30 la statua della Santa viene portata in processione dalla chiesa di San Francesco Saverio, detta anche di Santa Rita (che si trova nel centro storico della citt\u00e0, nei pressi del Duomo). Santa Rita viene condotta per le vie principali della citt\u00e0 in un corteo religioso che risulta essere, assieme a quello dell'Assunta, uno dei pi\u00f9 seguiti in Irpinia; migliaia e migliaia sono i fedeli che si riversano per le strade di Avellino a salutare Santa Rita, seguendola in processione per tutto il suo percorso chilometrico, un percorso simile a quello che viene effettuato il 15 agosto dalla Madonna Assunta. \nMolto toccante era quel momento nel quale la Santa veniva portata nello spiazzale dell'ex ospedale \"San Giuseppe Moscati\", dove i malati attendevano con emozione l'arrivo della Santa dalle finestre, per poi lanciare coriandoli e fiori al suo arrivo, mentre si assistecva al volo delle colombe. \nAdesso che la sede dell'edificio ospedaliero si trova nella parte periferica della citt\u00e0, la Santa non viene pi\u00f9 condotta nello spiazzale, ma viene fatta fermare ugualmente nei pressi dell'ex edificio ospedaliero dove viene dedicata una preghiera a tutti gli ammalati e a tutte le persone bisognose.\nMolti fedeli, soprattutto donne, seguono la processione attraversando le strade di Avellino completamente scalze in segno di devozione.\nFerragosto Avellinese.\nQuella del Ferragosto \u00e8 la festa pi\u00f9 importante di Avellino.\nNel mese di agosto la citt\u00e0 festeggia l'Assunzione di Maria Santissima con feste, eventi teatrali, di strada e con la partecipazione di artisti di musica leggera. \nLe celebrazioni del Ferragosto Avellinese iniziano ufficialmente nel giorno del 26 luglio, festivit\u00e0 di Sant'Anna, in cui viene issato lo storico Pannetto dell'Assunta nella piazza principale del capoluogo, ed hanno la loro conclusione dopo la met\u00e0 di agosto. \nNei giorni antecedenti al Ferragosto, molto seguita dalla comunit\u00e0 avellinese \u00e8 la Novena alla Madonna Assunta, dove avvengono tanti omaggi floreali alla Vergine Maria.\nIl giorno 14 la citt\u00e0 si stringe rendendo un simbolico omaggio floreale alla Madonna, attraverso la figura del sindaco, poi vi \u00e8 la Veglia di Preghiera fino a notte inoltrata. \nIl giorno della grande festa del 15 vi \u00e8 un susseguirsi di messe a partire dalle 5:30 del mattino fino ad orario di pranzo, vi \u00e8 tra le celebrazioni un solenne pontificale tenuto dal Vescovo e alle 12 viene recitata la Supplica con la penultima Messa del giorno.\nNel pomeriggio, si svolge l'ultima Messa, a seguire nel tardo pomeriggio si svolge la tradizionale processione della Madonna Assunta, compatrona della citt\u00e0 di Avellino, che viene portata su un carro pieno di fiori e arricchito in tre lati da dei quadri storici dell'Assunta.\nLa processione parte dal Duomo e percorre le vie principali della citt\u00e0; un tempo coglieva il suo momento di profonda commozione quando sostava nello spiazzale dell'ospedale san Giuseppe Moscati che ora ha sede nella zona periferica della citt\u00e0, dove i dipendenti ed i pazienti lanciavano fiori e coriandoli sul carro della Madonna; da quando l'ospedale non ha pi\u00f9 sede in centro, il carro della Madonna viene fatto fermare ugualmente dinanzi all'ex struttura ospedaliera per una preghiera per gli ammalati ed i bisognosi, di seguito la processione viene fatta proseguire per viale Italia, trovando il culmine nella parte principale della citt\u00e0 quale corso Vittorio Emanuele II dove tantissime persone che giungono sia dall'Irpinia che da fuori abbracciano la Madonna; la processione prosegue arrivando anche in piazza Libert\u00e0. Il corteo religioso \u00e8 chilometrico e seguitissimo da migliaia e migliaia di fedeli e dura circa tre ore. La serata del 15 agosto si completa con il classico concerto bandistico nella villa comunale e lo spettacolo pirotecnico da parte di due fuochisti, a mezzanotte, nel grande spiazzale antistante lo stadio Partenio.\nIl Ferragosto avellinese \u00e8 caratterizzato anche dai diversi concerti che avvengono in citt\u00e0. Ogni anno, nel cartello degli eventi, vengono registrati almeno due concerti di rilievo: il concerto che viene svolto solitamente il 13 agosto in rione Ferrovia e poi vi \u00e8 quello che viene chiamato \"il concertone\", il concerto principale che si svolge solitamente il 16 agosto, gran parte delle volte nei pressi del corso.\nSul palco viene chiamato a cantare ogni anno un'artista di rilievo internazionale. Tra i tanti nomi dei grandi artisti che sono venuti a cantare negli anni per il Ferragosto avellinese, spiccano i Pooh, che hanno effettuato ben due concerti di Ferragosto, a loro si aggiungono anche Max Pezzali, Nek, Gianna Nannini, Loredana Bert\u00e8, Pino Daniele, Antonello Venditti, Giusy Ferreri, Arisa e tanti altri.\nIstituzioni, enti e associazioni.\nAd Avellino \u00e8 presente la pi\u00f9 grande struttura sanitaria pubblica dell'omonima provincia, l'azienda ospedaliera di rilievo nazionale e di alta specialit\u00e0 San Giuseppe Moscati, comunemente denominata \"Citt\u00e0 Ospedaliera\".\nPresso la caserma Berardi, invece, \u00e8 ospitato il 232\u00ba Reggimento Trasmissioni.\nCultura.\nIstruzione.\nRicerca.\nIstituto di Scienze dell'Alimentazione CNR.\nAd Avellino ha anche sede una sezione del Consiglio Nazionale delle Ricerche, specificamente l'Istituto di Scienze dell'Alimentazione (ISA).\nPresso l'istituto si svolgono attivit\u00e0 di ricerca, di valorizzazione, trasferimento tecnologico e di formazione nei seguenti settori scientifici, relativamente alle seguenti tematiche:\nL'attivit\u00e0 di ricerca dell'ISA \u00e8 multidisciplinare e corrisponde all'organizzazione interna in tre macrolinee scientifiche a sua volta divise in unit\u00e0 di ricerca.\nCentro di ricerca per lo studio della Storia dell'Arte.\nFondato recentemente \u00e8 un centro di ricerca privato per lo studio della Storia e della Critica d'Arte.\nNella sua attivit\u00e0 di ricerca ed approfondimento pubblica delle monografie e degli studi tematici; a carattere divulgativo e specialistico - scientifico realizza mostre, convegni, seminari, simposi sui temi della storia dell'arte e della critica artistica. Fra le mostre di rilevanza internazionale si ricorda la mostra \"De Chirico: Segno e Mistero\" del 2018 .\nTra i suoi campi di ricerca c'\u00e8 anche lo studio dell'arte in Irpinia e ad Avellino, si ricordano le mostre realizzate sui pittori avellinesi Giovanni Battista (2015, 2018), Cesare Uva (2016), Achille Carrillo (2018) e sul pittore irpino Vincenzo Volpe (2019). Oltre alla mostra \"I pittori avellinesi del Diciannovesimo secolo\" del 2021.\nEsso comprende:\nCentro di ricerca per lo studio del pensiero meridionalistico \"Guido Dorso\".\nIl centro di ricerca \"Guido Dorso\" \u00e8 stato fondato ad Avellino nel 1978 per volont\u00e0 della famiglia Dorso. Esso \u00abHa lo scopo di ordinare e conservare il materiale documentario del \"Fondo Guido Dorso\", di raccogliere, ordinare e conservare il materiale documentario di tutte le componenti e le organizzazioni economiche, sociali e politiche del Mezzogiorno con particolare riguardo alla formazione del pensiero meridionalista e pi\u00f9 in generale del movimento operaio e contadino\u201d.\nIl centro dispone di vari ambienti all'interno del Palazzo De Conciliis, antico palazzo signorile avellinese famoso soprattutto per aver ospitato per alcuni mesi un giovanissimo Victor Hugo. Il centro offre servizio di Biblioteca e di Archivio.\nScuole.\nLa citt\u00e0 di Avellino dispone di numerosi istituti scolastici, dislocati su tutto il territorio comunale. Le scuole materne e primarie si trovano in tutti i quartieri, mentre le scuole secondarie di I grado si trovano nel centro e nei quartieri pi\u00f9 importanti della citt\u00e0. Gli istituti superiori e i licei invece sono raggruppati in campus scolastici, alcuni situati in centro, altri verso la periferia. Tra i pi\u00f9 antichi tra essi vi sono il liceo classico Pietro Colletta inaugurato il 1\u00ba dicembre 1831, l'istituto agrario inaugurato il 27 ottobre 1879, ed il liceo scientifico Pasquale Stanislao Mancini inaugurato nel 1923.\nConservatorio Domenico Cimarosa.\nIl conservatorio \"Domenico Cimarosa\" di Avellino, fondato nel 1972, risulta essere il pi\u00f9 grande conservatorio di musica in Campania. La strutture dispone di oltre cinquanta aule insonorizzate, alcune sale strumenti, una biblioteca (con un patrimonio librario che ammonta a circa 10.000 unit\u00e0, costituita da enciclopedie, antologie, collane, opera omnia, copie anastatiche, partiture, spartiti, libretti d'opera, metodi e studi, periodici e riviste), dei laboratori multimediali e un auditorium di 400 posti. In quest'ultimo, si sono tenuti anche concerti di artisti internazionali, come i Dream Syndicate e i Wire.\nUn'intera area del complesso \u00e8 dedicata agli uffici; al suo interno vi \u00e8 una palestra attrezzata, parcheggi privati, infrastrutture e spazi rivolti agli allievi della scuola.\nGrazie agli ingenti finanziamenti stanziati dal 2004 dal Ministero dell'Istruzione, il conservatorio ha potuto migliorare la sua dotazione strumentale e bibliografica, da mettere al servizio degli oltre mille studenti che lo frequentano.\nLa struttura in cui \u00e8 ubicato l'istituto \u00e8 stata realizzata ex novo, dopo gli eventi sismici del 1980, .\nDall'ottobre del 2009 il Conservatorio ha aperto una sezione distaccata a Caserta destinata a corsi di flauto e pianoforte.\nUna sede distaccata \u00e8 presente anche a Vallo della Lucania.\nIstituto agrario \"F. De Sanctis\".\nL'Istituto Tecnico Agrario \"Francesco De Sanctis\", fondato il 27 ottobre 1879 dal ministro De Sanctis per promuovere la produzione e la diffusione del prodotto vinicolo avellinese, \nUniversit\u00e0.\nLa citt\u00e0 di Avellino non ha sedi universitarie ma ospita il \u201cCorso di Laurea in Vitivinicoltura ed Enologia\u201d. Al riguardo \u00e8 la terza citt\u00e0 d'Italia, dopo Alba e Siena. Facente capo all'Universit\u00e0 degli Studi di Napoli Federico II, il corso si svolge presso l'Istituto De Sanctis, antica sede universitaria avellinese. Dal 2012 presso il Teatro \"Carlo Gesualdo\", invece, Accademia nazionale di danza ha istituito corsi a numero chiuso per l'ottenimento del diploma accademico di I livello in \"Discipline Coreutiche tecnico-compositive - Scuola di Coreografia\", unico in Italia. L'azienda ospedaliera San Giuseppe Moscati ospita il corso di laurea delle professioni sanitarie dell'Universit\u00e0 degli Studi della Campania Luigi Vanvitelli.\nIstituto Superiore di Scienze Religiose \"San Giuseppe Moscati\".\nEnte universitario istituito dalla Diocesi di Avellino e dalla Pontificia Facolt\u00e0 Teologica dell'Italia Meridionale (di Napoli), che rilascia la laurea non specialistica (di I livello) in \"Scienze religiose\" e abilita all'insegnamento della religione cattolica nelle scuole di ogni ordine e grado.\nMusei.\nGalleria nazionale dei Selachoidei.\nLa Galleria nazionale dei Selachoidei \u00e8 un museo dedicato esclusivamente agli squali. Dal 2010 \u00e8 chiuso al pubblico.\nMuseo d'arte \"Orga\".\nIl Museo d'arte \"Orga\" attualmente \u00e8 chiuso al pubblico a causa della Pandemia di Sars Cov.2. Il Museo d'Arte \"Orga\" fu fondato nel 1995 presenta una collezione di opere del Seicento, del Settecento, dell'Ottocento e del Novecento, di autori fra i quali si ricordano: Carlo Carr\u00e0, Giorgio de Chirico, Atanasio Soldati, Pierre Laprade, Francesco Cangiullo, Renato Guttuso, Ernesto Treccani, Michelangelo Pistoletto, Vincenzo Irolli, Gabriele Carelli, Raffaele Tafuri, Gaetano Gigante, Pietro Bouvier, Francesco Casanova, Fedele Fischetti, Ubaldo Gandolfi, Luigi Vanvitelli e Nicola Vaccaro.\nParticolare \u00e8 la collezione di artisti irpini dell'Ottocento, fra cui si ricordano gli autori: Giovanni Battista, Giuseppe Buscaglione, Achille Carrillo, Cesare Uva, Mariano Uva, Angelo Volpe e Vincenzo Volpe. Fra gli artisti irpini del Novecento sono esposte opere di: Alfonso Grassi, Renato Grassi, Tullio Grassi e Antonio Pasciuti.\nMuseo Provinciale Irpino.\nIl \"Museo provinciale irpino\" \u00e8 dislocato presso il Palazzo Provinciale della Cultura (Corso Europa) e presso il complesso dell'ex Carcere Borbonico (Piazza de Marsico).\nNato dalla Collezione privata \"Zigarelli\", donata al Comune di Avellino nel 1889, si \u00e8 arricchito nel tempo grazie a donazioni e acquisizioni e, soprattutto, a campagne di scavi condotte nel territorio irpino dalle locali Soprintendenze. Trasferito per competenza alla provincia di Avellino nel secondo dopoguerra, nel 1965 viene collocato al piano terra del Palazzo Provinciale della Cultura in Corso Europa, nato dal progetto dall'architetto Francesco Fariello del 1951, dove rimane la sezione archeologica, che espone importanti reperti ritrovati nella provincia di Avellino, tra i quali si segnala la preziosa raccolta collegata al culto della dea Mefite.\nNegli anni Duemila la collezione di quadri viene trasferita presso l'ex Carcere Borbonico, nel quale viene istituita la \"Pinacoteca Provinciale\".\nSempre nel Carcere Borbonico sono stati collocati anche i depositi del Museo Irpino e un'esposizione di strumenti scientifici dell'800.\nMuseo irpino del Risorgimento.\nOspitato nel complesso del carcere borbonico, venne riaperto nel 2011 in occasione delle celebrazioni per il 150\u00ba anniversario dell'unificazione nazionale. Accoglie reperti dell'Ottocento riguardanti i processi e la societ\u00e0 che resero possibile la moderna Italia. I reperti sono organizzati cronologicamente dal 1799 (anno di proclamazione della Repubblica Napoletana) al 1861.\nMuseo Zoologico degli Invertebrati \"Carbone Lauretana\".\nIl \"Museo Zoologico degli invertebrati\" \u00e8 dedicato alla malacologa irpina Lauretana Carbone. \u00c8 situato in Corso Umberto I, \u00e8 uno dei maggiori musei dedicati agli invertebrati in Italia, aperto nel luglio del 2002. Attualmente \u00e8 chiuso al pubblico dal 2010.\nL'esposizione del museo \u00e8 suddivisa in tre sezioni, che rappresentano le classi zoologiche degli animali a cui \u00e8 dedicato: nella prima sezione si espone al pubblico la specie dei celenterati e dei poriferi; nella seconda: gli artropodi, i tentacolati, gli anellidi, gli echinodermi, gli aschelminiti, i rizopodi, i sipinculidi e i tunicati. La terza area del museo \u00e8 completamente dedicata ai molluschi.\nIl museo custodisce collezioni comparative di molluschi ascritti ai generi: \"Acavus\", \"Allonautilus\", \"Aporrhais\", \"Argonauta\", \"Harpa\", \"Nautilus\", di livello internazionale, con tutte le specie viventi e descritte.\nDi rilievo la collezione di Tentacolati, l'unica presente sul territorio campano.\nFra le specie ormai estinte si segnalano alcune chiocciole arboricole del Madagascar del genere \"Tropidophora\", delle Isole Mauritius del genere \"Gibbus\", dell'isola di Madera del genere \"Geomitra\", dell'isola di Kauali (Hawaii) del genere \"Camelia\", dell'Isola di Raiatea (Polinesia Francese) del genere \"Partula\". Oltre al gasteropode d'acqua dolce \"planorbide carinato\" del Nord America (\"Neoplanorbis carinatus\") proveniente dall'Alabama (USA) ed all\"'igromiide di Picard\" (\"Trochoidea picardi\") da Tel Aviv (Israele).\nPinacoteca Provinciale Irpina.\nLa \"Pinacoteca Provinciale Irpina\" \u00e8 situata all'interno del \"Carcere Borbonico\", in un intero braccio, nei pressi del Corso Vittorio Emanuele (ingresso Piazza de Marsico).\nPropone dipinti e ceramiche, principalmente di autori locali e di interesse provinciale. Degna di nota \u00e8 la sezione di dipinti napoletani dell'Ottocento con Domenico Morelli, Lord Mancini, Vincenzo Caprile, Federico Maldarelli. Fra i pittori irpini si ricordano: Giovanni Battista, Vincenzo Volpe, Angelo Volpe, Alfonso Grassi, Michele Lenzi. Dal 2008 la pinacoteca \u00e8 chiusa al pubblico per lavori di ritrutturazione.\nMuseo civico.\nRaccoglie vario materiale donato ed \u00e8 ospitato nel complesso di Villa Amendola. Curiosa \u00e8 la quadreria con opere dei pittori avellinesi Cesare Uva e Giovanni Battista e dei pittori irpini Vincenzo Volpe e Alfonso Grassi.\nTeatro.\nIl principale teatro di Avellino \u00e8 il Teatro comunale Carlo Gesualdo, situato nei pressi del castello. Progettato dagli architetti Carlo Aymonino e Gianmichele Aurigemma, \u00e8 stato terminato nel 2001 dopo nove anni di lavori. Ha una capienza di 1189 posti.\nFino ai primi del '900 in Piazza della Libert\u00e0 sorgeva il Teatro San Ferdinando. Terminato nel 1816 e progettato dall'architetto Domenico Chelli, fu inaugurato il 31 maggio 1817 e dedicato al re di Napoli Ferdinando I. Dal 5 febbraio 1888 si inizi\u00f2 ad utilizzare la \"ribalta elettrica\", un sistema di illuminazione adoperato per la prima volta in Europa. Gli ultimi anni del XIX secolo furono quelli di maggiore attivit\u00e0. Nel 1923 il commissario regio Giulio Corradi decise di vendere l'immobile, anche a causa del deterioramento degli interni dovuto all'inattivit\u00e0 durante la prima guerra mondiale. Del teatro resta solo una lapide commemorativa.\nCucina.\nFusilli all'avellinese.\nI fusilli avellinesi (tipo di pasta fresca artigianale e non, prodotta anche dalle grandi industrie alimentari) sono conditi con sugo bianco a base di verdura di stagione a pezzi, funghi e salsiccia di maiale, il piatto ha numerose varianti.\nDolci tipici.\nFra le paste: la \"Bombarda\" dolce a forma di spicchio di frutta di pandispagna rosa con nocciole e ricotta.\nLa \"Pigna pasquale dolce\" a forma di ciambella con uova sode, glassa e confettini.\nLa \"Zeppola\" una ciambella fritta con zucchero.\nI vini.\nIl Fiano di Avellino \u00e8 uno dei tre vini irpini che ha ottenuto il prestigioso marchio DOCG. \u00c8 di colore giallo-paglierino, ha odore intenso e un sapore secco.\nEventi.\nPalio della Botte.\nAd agosto si svolge in citt\u00e0 il Palio della Botte, una competizione di stampo medievale che si svolge tra le sette contrade (che coincidono con le sette circoscrizioni) della citt\u00e0 di Avellino. La sfida consiste nel far rotolare con una spranga ricurva una botte di circa due quintali, spingendola in salita lungo tutto Corso Umberto I. La vittoria viene assegnata al rione che riesce a raggiungere nel minor tempo possibile la Fontana di Bellerofonte.\nLaceno d'oro.\nFestival cinematografico internazionale dedicato al cinema Neorealista fondato nel 1959 da Camillo Marino e Giacomo D'Onofrio. Prende il nome dal luogo in cui si svolsero le prime edizioni, il Laceno appunto, frazione di Bagnoli Irpino. Negli ultimi anni il festival \u00e8 rinato svolgendosi in vari luoghi della provincia.\nGeografia antropica.\nUrbanistica.\nIl discorso urbanistico va allargato non solo alla citt\u00e0 in s\u00e9 per s\u00e9, ma alla oramai definibile \"area urbana\" in quanto annessi al capoluogo, inseriti in una continuit\u00e0 non solo territoriale ma anche e soprattutto urbanistica ed edilizia, sorgono Atripalda, Mercogliano e Monteforte Irpino, che superano i 10.000 abitanti; a questi si aggiungono molti altri comuni pi\u00f9 piccoli contigui al capoluogo.\n\u00c8 stato approvato ed adottato il nuovo PUC (piano urbanistico comunale) in sostituzione del PRG (piano regolatore generale) creato dallo studio Gregotti-Cagnardi. Un piano urbanistico che dar\u00e0 nuova linfa e nuovi sbocchi ad un contesto urbano immobile e disorganizzato su cui gravavano ancora i postumi del post-sisma.\nLa sua area urbana, secondo le stime dell'OCSE, conta 148.527 abitanti.\nFrazioni.\nAvellino possiede quattro frazioni: Bellizzi Irpino (un tempo comune indipendente), Pianodardine, Picarelli e Valle.\nRioni e Borghi periferici.\nBorgo Ferrovia, Rione Mazzini, Rione San Tommaso, Rione Parco.\nAltre localit\u00e0 del territorio.\nAgglomerati di case che costituiscono piccole frazioni della citt\u00e0 si trovano in Contrada Bagnoli ed in localit\u00e0 Bosco dei Preti.\nContrade.\nUn'altra suddivisione presente nella citt\u00e0 \u00e8 quella delle contrade. Sono 7: \nAnche se tali contrade corrispondono effettivamente alle circoscrizioni comunali, non hanno alcun riconoscimento amministrativo, ma sono ben conosciute dagli avellinesi e dagli abitanti dei paesi limitrofi perch\u00e9 ogni anno il 12 agosto si sfidano nel celebre Palio della Botte.\nEconomia.\nIl terremoto del 1980 ha rappresentato non solo per Avellino, ma per la sua intera provincia, il punto di svolta dell'apparato economico dapprima esistente in Irpinia. Dopo il sisma sono state realizzate molte infrastrutture, e sono state dirottate verso il ingenti somme di denaro, che hanno favorito lo sviluppo di zone prima di allora molto indietro sotto il profilo innovativo ed economico. Il reddito pro capite cittadino (al 2008) \u00e8 di 20.180 euro l'anno, ben al di sopra della media regionale e tra i pi\u00f9 alti della regione e delle zone limitrofe considerando i singoli comuni, e un reddito totale di 739.265.220 euro.\nNel rapporto di \"Unioncamere\" del 2007, la Provincia di Avellino risulta essere la pi\u00f9 ricca della Campania, con un Pil per abitante ammonta a circa 19\u00a0000 euro.\nAgricoltura.\nIl settore agricolo ha trainato l'economia cittadina sino a met\u00e0 degli anni settanta, quando il mancato ricambio generazionale ha causato una netta flessione del lavoro dei campi. In provincia \u00e8 diffusa la coltivazione di tabacco, uva e nocciole, per la quale risulta essere tra le prime in Italia per coltivazione e produzione.\nIndustria.\nL'apparato industriale \u00e8 un settore importante per l'intero sistema economico avellinese, con i nuclei industriali \"est\" ed \"ovest\" impiantati nella periferia est della citt\u00e0, a Pianodardine, Prata di Principato Ultra e Pratola Serra. .Molte delle piccole e medie imprese fanno da indotto alle importanti realt\u00e0 presenti nella zona, come la FMA (\"Fabbrica Motori Avellino\") che produce i propulsori per FIAT, Opel, Lancia, Alfa Romeo e dove si crea il motore multijet. Altre realt\u00e0 sono la Novolegno facente capo al gruppo Fantoni, la Denso, la Salvagnini, la Magneti Marelli, la Aurubis, industrie queste che occupano ognuna anche pi\u00f9 di due migliaia di operai, provenienti non solo da Avellino ed il suo hinterland, ma anche da fuori provincia o da fuori regione.\nTerziario e servizi.\nLa citt\u00e0 \u00e8 punto di riferimento per tutta la provincia sul profilo degli uffici avendo, oltre ai gi\u00e0 presenti edifici amministrativi, burocratici e giudiziari tipici di un capoluogo di provincia, molte sedi amministrative delle medie imprese irpine, fra le quali una delle pi\u00f9 importante \u00e8 l'azienda Autoservizi Irpini, la migliore azienda della regione nel settore dei trasporti nel 2013 e l'unica con bilancio finanziario attivo in Campania.\nInfrastrutture e trasporti.\nStrade.\nDal novembre 2006 in citt\u00e0 sono stati aperti decine di cantieri, tutti finanziati dal progetto P.I.C.A. (Progetto Integrato Citt\u00e0 di Avellino) mediante fondi europei, volti a darle un modello soddisfacente e pratico di vivibilit\u00e0. I principali interventi eseguiti riguardano la pedonalizzazione e riqualificazione della strada principale (corso Vittorio Emanuele), la realizzazione dei parchi di piazza Kennedy in prossimit\u00e0 della vecchia autostazione degli autobus e di Santo Spirito e la costruzione di una strada di collegamento tra la Variante Est ed il centro cittadino, con rispettiva riqualificazione della zona. Sono, inoltre, previsti lavori di restyling di Piazza della Libert\u00e0, con rispettiva pedonalizzazione della stessa resa possibile grazie alla realizzazione di un tunnel sotterraneo che permetter\u00e0 il regolare transito dei veicoli, oltre al restauro di varie strutture presenti in citt\u00e0.\nAutostrade.\nLa citt\u00e0 \u00e8 attraversata nella zona nord-ovest dall'autostrada A16, che prende anche il nome di strada europea E842, che lambisce lo stadio Partenio-Adriano Lombardi per poi dirigersi verso l'Irpinia nord-orientale. Nel territorio comunale non sono presenti caselli autostradali, essendo le due uscite omonime situate nei comuni limitrofi di Mercogliano (\"Avellino ovest\") e Manocalzati (\"Avellino est\").\nIl raccordo autostradale 2, che fa parte della strada europea E841, invece collega Fisciano al comune di Atripalda, alle porte di Avellino, e permette ai flussi prevenienti dall'A16 di proseguire in direzione sud immettendosi sull'A2.\nAvellino \u00e8 attraversata, nella zona meridionale, dalla strada statale 7 bis Terra di Lavoro, che costituiva l'unico collegamento diretto con la citt\u00e0 di Napoli prima della realizzazione della autostrada A16.\nLa strada statale 7 Via Appia, percorrendo la vicina Manocalzati, pu\u00f2 fungere da raccordo tra il capoluogo e i comuni dell'Alta Irpinia.\nFerrovie.\nLa stazione di Avellino, situata al confine con Atripalda, \u00e8 capolinea delle linee ferroviarie per Benevento, per Cancello e per Rocchetta Sant'Antonio. La stazione garantiva il collegamento sia con i comuni della provincia che con Benevento e Salerno. Per rilanciare la stazione, erano stati aggiunti anche alcuni treni per Napoli Centrale e Roma, poi soppressi a causa dei tagli al trasporto ferroviario che portarono, nel 2010, alla chiusura della tratta Avellino-Rocchetta Sant'Antonio. La delibera regionale datata 9 agosto 2012 ha cancellato le ultime diciannove corse locali, determinando la totale chiusura della stazione di Avellino. In seguito alle proteste dell'utenza, dal successivo 28 ottobre vennero ripristinate alcune coppie di treni per Salerno e Benevento e la parziale riapertura della linea Avellino-Rocchetta Sant'Antonio a fini turistici.\nMobilit\u00e0 urbana.\nLa mobilit\u00e0 su gomma ad Avellino citt\u00e0 ed il suo bacino provinciale \u00e8 come volume di passeggeri annui, di gran lunga il tramite pi\u00f9 utilizzato. La principale societ\u00e0 di autotrasporti presente sul territorio \u00e8 l'\"A.IR\", acronimo di Autoservizi Irpini, che oltre ai trasporti pubblici urbani (garantiti dall'Azienda Trasporti Irpini o ATI, facente parte del gruppo \"A.IR\".), garantisce trasporti extraurbani in ambito regionale.\nAltra societ\u00e0 di trasporto interurbano \u00e8 la Sita Sud. Dal 15 settembre 2016 le linee EAV bus che servivano i paesi tra Avellino e Nola sono state assorbite dall'A.IR.\nFilovia.\nTra il 1947 e il 1973 Avellino fu collegata a Mercogliano ed Atripalda da una filovia gestita dalla Societ\u00e0 Filoviaria Irpina.\nNel primo decennio del XXI secolo si \u00e8 progettata ed iniziata a costruire una nuova filovia, pensata per snellire il traffico cittadino e a ridurre le emissioni di gas di scarico delle auto private. I lavori, iniziati nel 2009, prevedevano il completamento dell'opera per il 2010. A causa delle numerose interruzioni dei lavori, al 2017 il progetto risulta completato al 92-93%.\nAmministrazione.\nPer consultare la lista dei sindaci succedutisi si rimanda alla voce sovrastante.\nSport.\nPallacanestro maschile.\nLa \"Societ\u00e0 Sportiva Felice Scandone\" \u00e8 stata fondata nel 1948. Dalla stagione 2000/01 fino al 2018/19 ha militato in Serie A. Nel 2019 rinuncia alla massima serie, iscrivendosi in Serie B. Termina la stagione 2020/21 con la retrocessione in Serie C regionale. Nel mese di luglio 2021 viene ufficializzato il fallimento della societ\u00e0.\nNel palmares figura la vittoria della Coppa Italia di pallacanestro maschile 2008, superando in finale i padroni di casa della Virtus Bologna.\nNell'estate 2021 l\"'ASD Del Fes\", societ\u00e0 nata nel 2001 dalla collaborazione tra l'ex cestista Roberto De Luca e il sindaco di Avellino Gianluca Festa (gi\u00e0 cestista della Felice Scandone) e operante nei campionati giovanili regionali, formalizza l'acquisizione del titolo sportivo della neopromossa Fortitudo Roma per la disputa del campionato di Serie B.\nCalcio.\nLa principale societ\u00e0 calcistica cittadina \u00e8 l'\"Unione Sportiva Avellino 1912\". Fondata nel 1912, ha al suo attivo dieci stagioni in Serie A, dove aveva militato ininterrottamente dal 1978 al 1988. Dichiarata fallita nel 2010 dal Tribunale Civile di Avellino, \u00e8 stata radiata dalla Federcalcio l'11 febbraio 2011. Il 10 luglio 2009 \u00e8 stata esclusa dai campionati professionistici per decisione della Co.Vi.Soc. ed in seguito a questi eventi, dopo la presentazione di alcune cordate imprenditoriali presso il comune di Avellino, \u00e8 nata la societ\u00e0 \"Avellino Calcio.12 Societ\u00e0 Sportiva Dilettantistica\" che poi dal giugno 2010 ha assunto la denominazione di \"Associazione Sportiva Avellino 1912\". Il 15 giugno 2015 la societ\u00e0 ha poi annunciato il ritorno del vecchio logo e della vecchia denominazione \"Unione Sportiva Avellino 1912\". Nella stagione sportiva 2020-2021 disputa il campionato di Serie C.\nLe altre squadre di calcio della citt\u00e0, impegnate nei vari campionati:\ndilettantistici, sono:\nCiclismo.\nAvellino \u00e8 stata pi\u00f9 volte partenza e arrivo di tappa del Giro d'Italia:\nNel mese di agosto si svolge il \"Giro ciclistico Citt\u00e0 di Avellino\", giunto nel 2015 alla 60\u00aa edizione. Nel 2016 il percorso storico viene ripristinato ponendo la partenza alla Chiesa del SS. Rosario in Corso Vittorio Emanuele II per poi passare per Piazza della Libert\u00e0, Via Francesco De Sanctis, Corso Europa, Via Guido Dorso e Viale Italia. Il giro sar\u00e0 percorso 40 volte.\nPallacanestro femminile.\nLa principale squadra di basket femminile della citt\u00e0 era la Partenio Avellino, scioltasi nel 2004 e che ha disputato alcune stagioni in serie A. Viene, quindi, fondata la \"Nuova Partenio Basket\", che disputa i campionati regionali campani fino allo scioglimento avvenuto al termine della stagione 2010-2011.\nPallavolo.\nLa Pallavolo Avellino, fondata nel 1966, era la principale societ\u00e0 pallavolistica cittadina. Come miglior risultato sportivo si ricordano alcune partecipazioni al campionato di Serie A2. A differenza degli altri sport di squadra avellinesi, era l'unica compagine a non avere il bianco-verde come colore sociale, bens\u00ec il verde-blu.\nAtletica.\nPresso il campo CONI ogni anno si svolge il \"Trofeo Citt\u00e0 di Avellino\", giunto nel 2015 alla 29\u00aa edizione.\nRugby.\nPer ci\u00f2 che concerne la palla ovale, la citt\u00e0 era rappresentata dall'Avellino Rugby. Nel 2014 si fonde con il \"Salerno Rugby\" per formare la franchigia \"Rugby Due Principati\" che disputa per la stagione 2015/2016 il campionato di serie C2.\nImpianti sportivi.\nIl principale stadio per il calcio ad Avellino \u00e8 il Partenio-Adriano Lombardi, dove si disputano le partite casalinghe dell'Unione Sportiva Avellino 1912. Sito in Via Zoccolari, fu costruito da Costantino Rozzi e inaugurato nel 1971. Nel 2013 \u00e8 stato oggetto di riqualificazione.\nUn altro impianto sportivo presente in citt\u00e0 \u00e8 il Palasport Giacomo Del Mauro, semplicemente noto come PalaDelMauro. Inaugurato nel 1987 e ristrutturato nel 2008, ospita le partite casalinghe del campionato italiano e delle competizioni europee disputate dalla Societ\u00e0 Sportiva Felice Scandone. In Passato la struttura ha ospitato anche gare di pallavolo e pallamano.\nNel luglio 2019 si sono svolti presso gli impianti cittadini, ristrutturati per l'occasione, alcuni incontri di pallacanestro e di tiro con l'arco della XXX Universiade.\nDal 2020 ospita le gare interne della \nFinali continentali disputate in citt\u00e0.\nPer quanto riguarda gli sport maggiori la citt\u00e0 di Avellino, se pur piccola per quanto concerne il numero di abitanti, ha avuto l'onere e l'onore di ospitare 2 finali continentali, la prima di calcio e la seconda di pallacanestro: "}
{"id": "2799862", "revid": "46291", "url": "https://it.wikipedia.org/wiki?curid=2799862", "title": "Populus angustifolia", "text": "Il Pioppo a foglie strette (\"Populus angustifolia\" ) \u00e8 una specie di pioppo, originario della regione del Gran Bacino, negli Stati Uniti.\nI germogli hanno una consistenza gommosa, per questo venivano usati dai nativi americani, tra cui gli Apache e i Navajo, come chewing gum."}
{"id": "2799868", "revid": "281779", "url": "https://it.wikipedia.org/wiki?curid=2799868", "title": "Falso negativo", "text": ""}
{"id": "2799873", "revid": "287204", "url": "https://it.wikipedia.org/wiki?curid=2799873", "title": "5003 Silvanominuto", "text": "5003 Silvanominuto \u00e8 un asteroide della fascia principale. Scoperto nel 1988, presenta un'orbita caratterizzata da un semiasse maggiore pari a 2,2521087\u00a0UA e da un'eccentricit\u00e0 di 0,0909669, inclinata di 1,84892\u00b0 rispetto all'eclittica.\nL'asteroide \u00e8 dedicato all'astronomo italiano Silvano Minuto, uno dei fondatori dell'Osservatorio astronomico di Suno."}
{"id": "2799888", "revid": "599013", "url": "https://it.wikipedia.org/wiki?curid=2799888", "title": "Michele Coppolillo", "text": "Professionista dal 1991 al 2001, conta due sole vittorie da professionista. \u00c8 stato (dal 2009 al 2014) assessore allo sport, protezione civile, rapporti con associazioni e volontariato, opere pubbliche, patrimonio, ambiente ed igiene ambientale del comune di Dozza.\nCarriera.\nPassato professionista nel 1991 con il team Italbonifica-Navigare, fu il terzo calabrese di sempre ad accedere alla massima categoria ciclistica dopo Giuseppe Canale e Giuseppe Faraca, \"pro\" rispettivamente nel 1959 e dal 1981 al 1986.\nIn tutta la carriera si impose in due occasioni, in una tappa al Tour M\u00e9diterran\u00e9en ed al Trofeo Pantalica, ma conquist\u00f2 numerosi piazzamenti, tra cui un secondo posto nella Settimana Internazionale di Coppi e Bartali, una terza piazza alla Milano-Sanremo, al Berner Rundfahrt ed al Trofeo Laigueglia.\nNel 1994 si classific\u00f2 al secondo posto nella classifica degli scalatori sia alla Vuelta a Espana che al Giro d'Italia. Al Giro vest\u00ec per 12 tappe consecutive la maglia verde di leader."}
{"id": "2799889", "revid": "729019", "url": "https://it.wikipedia.org/wiki?curid=2799889", "title": "Santa Rosa del Mbutuy", "text": "Santa Rosa del Mbutuy \u00e8 un centro abitato del Paraguay, situato nel dipartimento di Caaguaz\u00fa a 190 km dalla capitale del paese, Asunci\u00f3n. Forma uno dei 21 distretti del dipartimento.\nPopolazione.\nAl censimento del 2002 la localit\u00e0 contava una popolazione urbana di 1.439 abitanti (10.989 nell'intero distretto).\nCaratteristiche.\nFondata come centro abitato nel 1931 da famiglie provenienti da Caraguatay, Santa Rosa del Mbutuy fu elevata alla categoria di distretto nel 1976, allora con il nome di \"Juan Ram\u00f3n Ch\u00e1vez\". Il 14 maggio 1992 il distretto assunse l'attuale nome in onore alla patrona del luogo, Santa Rosa da Lima."}
{"id": "2799894", "revid": "46291", "url": "https://it.wikipedia.org/wiki?curid=2799894", "title": "Populus tremuloides", "text": "Populus tremuloides \u00e8 una pianta della famiglia delle Salicacee, diffusa in Nord America.\nPu\u00f2 raggiungere i 35 m di altezza. \u00c8 l'unica angiosperma caducifoglia ad estendersi per il vasto areale compreso tra l'Atlantico e il Pacifico."}
{"id": "2799898", "revid": "80598", "url": "https://it.wikipedia.org/wiki?curid=2799898", "title": "Niente da capire/Bene", "text": "Niente da capire/Bene \u00e8 un singolo di Francesco De Gregori, pubblicato nel 1974.\nIl disco.\nLe due canzoni fanno parte dell'album \"Francesco De Gregori\"; registrate negli studi della RCA di Roma, i tecnici della registrazione sono Giorgio Lovisheck e Paolo Venditti, mentre il tecnico del missaggio \u00e8 Sergio Patucchi. L'album presenta in copertina la celebre pecora dipinta da Gordon Fagetter.\nIl disco fu stampato con la copertina forata rossa standard della RCA Italiana.\nDe Gregori present\u00f2 le due canzoni durante la trasmissione televisiva del primo canale \"Adesso musica\" cantando dal vivo e accompagnandosi con la sola chitarra acustica.\nI brani.\nNiente da capire.\nLa canzone, contiene alcuni riferimenti alla cantautrice Giovanna Marinuzzi con cui De Gregori aveva avuto un flirt; il testo venne censurato dalla RCA nella prima versione, e quindi i versi della seconda strofa \u00ab\"Giovanna \u00e8 stata la migliore, faceva dei giochetti da impazzire\"\u00bb vennero cambiati in \u00ab\"Giovanna \u00e8 stata la migliore, ma \u00e8 un ricordo che vale dieci lire\"\u00bb; la versione con il testo originale venne poi incisa dal cantautore in vari dischi dal vivo.\nNonostante ci\u00f2, il titolo \u00e8 anche un modo di rispondere a coloro che accusavano De Gregori di ermetismo, perch\u00e9, nonostante le critiche ricevute da \"Alice\", la canzone veniva passata in radio, mentre ai concerti il pubblico voleva sentire solo quella.\nI versi iniziali, \u00ab\"Le stelle sono tante, milioni di milioni\"\u00bb, sono una citazione dello slogan pubblicitario creato da Pier Emilio Bassi per i Salami Negroni.\nNel corso degli anni la canzone \u00e8 stata reincisa da De Gregori in molti dischi dal vivo in un arrangiamento pi\u00f9 rock e suonata con gli altri musicisti; i dischi in cui \u00e8 contenuta sono i seguenti:\nBene.\nCanzone acustica, ; il testo racconta una vicenda d'amore. Non \u00e8 mai stata ricantata dal vivo nei concerti negli anni a seguire.\nTracce.\nLato A\nLato B"}
{"id": "2799899", "revid": "247222", "url": "https://it.wikipedia.org/wiki?curid=2799899", "title": "Niente da capire (brano musicale)", "text": ""}
{"id": "2799901", "revid": "125888202", "url": "https://it.wikipedia.org/wiki?curid=2799901", "title": "Rame", "text": "Il rame \u00e8 l'elemento chimico di numero atomico 29 e il suo simbolo \u00e8 Cu. \u00c8 anche chiamato \"oro rosso\" per via della sua colorazione ed \u00e8 un conduttore di energia elettrica.\nCon ogni probabilit\u00e0, il rame \u00e8 il metallo che l'umanit\u00e0 usa da pi\u00f9 tempo: sono stati ritrovati oggetti in rame datati 8.700 a.C. Il nome deriva dal latino parlato \"aramen\" (parola gi\u00e0 attestata nel 950) per il tardo \"aeramen\", un derivato della voce latina \"aes\" che significa \"rame\" o \"bronzo\", nomi conservati in altre lingue di origine indoeuropea.\nSolo pi\u00f9 tardi viene sostituito (Plinio) dalla parola \"cuprum\", da cui deriva il simbolo chimico dell'elemento. In epoca romana la maggior parte del rame era estratta dall'isola di Cipro, realt\u00e0 che veniva sottolineata con il termine \"aes Cyprium\", \"rame o bronzo di Cipro\".\nInfatti in epoca romana non si faceva differenza tra rame e bronzo.\nStoria.\nIl rame era gi\u00e0 noto ad alcune delle pi\u00f9 antiche civilt\u00e0 di cui abbiamo testimonianze, la storia del suo impiego si stima abbia almeno anni.\nUn pendente in rame nativo datato attorno al 9.500 a.C. \u00e8 stato trovato nella grotta \u0160hanidar nei monti Zagros (Iraq). In Turchia sono stati ritrovati altri oggetti in rame risalenti al 7000\u00a0a.C. Segni di attivit\u00e0 del raffinamento del rame a partire dai suoi ossidi minerali (la malachite e l'azzurrite) risalgono al 5.000\u00a0:a.C., mille anni prima di quelli relativi all'uso dell'oro.\nManufatti in rame e bronzo di origine sumera sono stati trovati in siti di citt\u00e0 risalenti al 3.000\u00a0a.C. e alla stessa epoca risalgono pezzi prodotti con lega di rame e stagno dagli antichi egizi. Una piramide ospita un sistema di tubi di scarico in lega di rame vecchia di circa 5.000 anni. Al Museo Statale di Berlino si pu\u00f2 vedere il primo tubo di rame per l'acqua risalente al 2.750\u00a0a.C. L'uso del rame nella Cina antica risale al 2.000\u00a0a.C., la cui produzione di bronzo raggiunge l'eccellenza attorno al 1.200\u00a0a.C.\nIn Europa, l'uso del rame \u00e8 confermato dal ritrovamento dell\"'uomo del Similaun\" (noto anche come \"\u00d6tzi\"), il corpo mummificato di un uomo risalente al 3.200\u00a0a.C. rinvenuto sulle Alpi, la cui ascia ha una punta costituita da rame puro al 99,7%. L'elevato tenore di arsenico trovato nei suoi capelli fa presumere che tra le attivit\u00e0 dell'uomo rientrasse anche quella di produrre il rame.\nVerso la fine del III millennio a.C., a Saint-V\u00e9ran (Francia) era nota la tecnica per staccare un pezzo del minerale, batterlo e scaldarlo presso una miniera di rame a un'altitudine di 2.500 metri. I reperti storici recuperati, risalenti a una fase avanzata dell'Et\u00e0 del bronzo (inizio II millennio a.C.), comprendono ugelli in ceramica e strutture in pietra a secco, interpretabili come un forno metallurgico preistorico.\nL'uso del bronzo, lega di rame e stagno, \u00e8 stato talmente diffuso nella storia da dare il nome a uno stadio dell'evoluzione della civilt\u00e0 umana: l'et\u00e0 del bronzo. Il periodo di transizione tra il precedente neolitico e l'et\u00e0 del bronzo \u00e8 chiamato \"calcolitico\" ed \u00e8 contraddistinto dalla compresenza di utensili in pietra e utensili in rame.\nL'ottone, una lega di rame e zinco, era gi\u00e0 noto agli antichi greci e fu ampiamente utilizzato dai romani.\nIl rame \u00e8 stato associato alla dea Venere nella mitologia e nell'alchimia per via del suo aspetto lucente, del suo uso nella produzione di specchi e per la sua principale zona estrattiva, l'isola di Cipro. Il simbolo usato dagli alchimisti per rappresentare il rame \u00e8 identico a quello impiegato dagli astrologi per rappresentare il pianeta Venere.\nCaratteristiche.\nIl rame \u00e8 un metallo rosato o rossastro, di conducibilit\u00e0 elettrica e termica elevatissima, superata solo da quelle dell'argento; \u00e8 molto resistente alla corrosione (per via di una patina aderente che si forma spontaneamente sulla superficie, prima di colore bruno e poi di colore verde o verde-azzurro) e non \u00e8 magnetico. \u00c8 facilmente lavorabile, estremamente duttile e malleabile, ma non \u00e8 idoneo a lavorazioni con asportazione di truciolo, perch\u00e9 ha una consistenza piuttosto pastosa; pu\u00f2 essere facilmente riciclato e i suoi rottami hanno un alto valore di recupero; si combina con altri metalli a formare numerose (si calcola che se ne usino almeno 400), le pi\u00f9 comuni sono il bronzo e l'ottone, rispettivamente con lo stagno e lo zinco; tra le altre, anche i cupronichel e i cuprallumini (detti anche bronzi all'alluminio). I suoi impieghi possono essere per motori elettrici, rubinetti in ottone e per campane di bronzo.\nInoltre il rame \u00e8 batteriostatico, cio\u00e8 combatte la proliferazione dei batteri sulla sua superficie.\nStati di ossidazione.\nI due pi\u00f9 comuni stati di ossidazione del rame sono +1 (ione \"rameoso\", Cu+) e +2 (ione \"rameico\", Cu2+). Due esempi sono il suo \nossido di rame(I) (Cu2O) e ossido di rame(II) (CuO).\nEsistono inoltre due stati rari di ossidazione, +3 e +4 che formano ioni detti cuprati dove il rame(III) o il rame(IV) coordinano atomi pi\u00f9 elettronegativi andando a formare ioni come [CuO2]\u2212 (dove il rame ha valenza +3), [CuF6]2- (Dove il rame ha valenza +4), i cui sali sono solitamente usati per magneti superconduttori (YBa2Cu2O7) e sali complessi (Cs2CuF6), oltre a composti organometallici (R2[Cu+3]\u2212) osservabili all'interno di alcune proteine.\nIsotopi.\nEsistono due isotopi stabili del rame, 63Cu e 65Cu: tutti gli altri sono instabili e molto radioattivi. Gran parte di essi ha una emivita di un minuto o meno; il meno instabile \u00e8 il 64Cu, con semivita di 12,7 ore, che pu\u00f2 decadere in due modi diversi: cattura elettronica (\u03b5) / emissione di positrone (\u03b2+) per il 61,5%, dando 64Ni (stabile) e decadimento \u03b2- per il 38,5% dando 64Zn (stabile).\nComposti.\nGli ossidi stabili del rame sono due, l'ossido di rame(II) (o ossido rameico) CuO e l'ossido di rame(I) (o ossido rameoso) Cu2O. Gli ossidi di rame sono impiegati nella produzione dell'ossido misto di ittrio, bario e rame (YBa2Cu3O7-\u03b4), abbreviato in YBCO, che \u00e8 la base di molti superconduttori non-convenzionali. Gli unici idrossidi del rame sono il Cu(OH)2 e il Cu2(OH)3Cl.\nI sali di rame(II) hanno un tipico colore verde-azzurro; la reazione con l'anidride carbonica atmosferica produce il carbonato di rame(II), responsabile della patina verde che copre i tetti e le superfici di rame esposte all'aria.\nTra gli altri composti si annovera il solfato di rame(II), noto anche come \"verderame\" e usato come fungicida in viticoltura.\nDisponibilit\u00e0.\nIl rame si trova quasi sempre sotto forma di minerali e molto pi\u00f9 raramente allo stato nativo sotto forma di pepite.\nLe principali miniere sono situate lungo la Cordigliera delle Ande e le Montagne Rocciose: i principali Paesi estrattori sono il Cile, il Per\u00f9, la Cina, il Congo e gli Stati Uniti.\nAlcune tra le principali miniere sono a cielo aperto. Le rocce che contengono rame hanno un tenore che varia tra lo 0,6 e il 2,0% in peso di rame. I minerali sono a base di solfuri come la calcopirite (CuFeS2), la bornite (Cu5FeS4), la calcocite (Cu2S) e la covellite (CuS); o di ossidi come la cuprite e la crisocolla, o ancora di carbonati come la malachite e l'azzurrite.\nRisorse di rame.\nLe risorse di rame si suddividono in: \nSecondo lo United States Geological Survey (USGS), nel 2017 le riserve sono valutate in 790 milioni di tonnellate (Mt), i depositi scoperti e non sfruttati in 1.310 Mt, quelli non scoperti e previsti in 3.500 Mt. Il totale dei depositi previsti, inclusivi di quelli scoperti (sfruttati e non sfruttati) \u00e8 quindi di 5.600 Mt. Questo dato non comprende i vasti depositi sui fondali oceanici sotto forma di noduli manganisiferi o solfuri. \nConsiderando il ritmo di estrazione annuale - 20 Mt -, si potrebbe erroneamente estrapolare un esaurimento delle riserve in circa 40 anni, ma di fatto altre se ne aggiungeranno nel frattempo, grazie alle continue scoperte di giacimenti e al progresso dei metodi estrattivi. Ci\u00f2 manterr\u00e0 stabile la disponibilit\u00e0 di rame, che per questi motivi dal 1950 oscilla intorno ai 35-40 anni.\nItalia.\nL'Italia non \u00e8 un paese ricco di rame, per\u00f2 le miniere, tutte medio-piccole, erano presenti su tutto il territorio dello Stato. Solitamente in queste cave il rame era in sottili venature, e i minerali estratti non ne contenevano molto.\nLe pi\u00f9 importanti in Italia erano:\nProduzione.\nI processi produttivi per passare dal minerale al metallo puro, descritti in seguito, riguardano il caso dei minerali solforati, che sono i pi\u00f9 disponibili.\nDopo l\"'estrazione\" in miniera, i minerali vengono \"frantumati e macinati\" per ottenere una granulometria adatta agli stadi successivi, in cui si separano gli inerti dalle frazioni ricche in rame.\nAttraverso la \"flottazione\" le polveri emulsionate con liquidi tensioattivi vengono immesse in grandi vasche da cui si asporta lo strato schiumoso superficiale, ricco in rame ancora legato allo zolfo.\nSi ottengono quindi dei fanghi che vengono asciugati e concentrati nei passaggi successivi: dapprima meccanicamente (\"concentrazione\") e poi termicamente (\"arrostimento\" e \"fusione\").\nNel forno, attraverso insufflaggio di aria o ossigeno, si ottiene la formazione di SO2 gassosa che si separa dal metallo liquido; contemporaneamente l'aggiunta di silicio permette l'eliminazione del ferro presente: la scoria, composta da silicati, galleggia e viene asportata.\nLa \"raffinazione termica\" prosegue attraverso ulteriore insufflaggio di ossigeno o aria; poich\u00e9 si ossida parzialmente anche il bagno, si procede con il \"pinaggio\", che consiste nell'inserire un tronco verde di pino che, bruciando, sprigiona gas riducenti e vapore.\nPer ottenere la massima purezza del rame, \u00e8 necessario fare una \"raffinazione elettrolitica\": il rame ottenuto viene dissolto in una vasca contenente una soluzione conduttrice e viene depositato selettivamente su un catodo: i metalli meno nobili presenti restano in soluzione, quelli pi\u00f9 nobili precipitano.\nI catodi ottenuti sono costituiti da rame puro al 99,95%, in lastre di 96\u00d795\u00d71\u00a0cm, dal peso di circa 100\u00a0kg; sono una materia prima commerciabile nelle borse merci di New York, Londra e Shanghai. La specifica chimica per il rame elettrolitico \u00e8 \"ASTM B 115-00\". Il rame elettrolitico cos\u00ec ottenuto non \u00e8 ancora pronto per essere lavorato direttamente, deve essere rifuso per farne billette, placche o vergelle, da cui si ottengono per lavorazione plastica i vari semilavorati come fili, tubi, barre, nastri, lastre, ecc.\nBisogna aggiungere che una percentuale sempre pi\u00f9 consistente di rame viene estratto dalle miniere sfruttando le biotecnologie. Le rocce contenenti il minerale, infatti, vengono messe in vasche in cui viene pompata acqua arricchita di batteri, i \"Thiobacillus ferroxidans\" e i \"Thiobacillus thiooxidans\". Questi microrganismi ossidano il solfuro di rame (insolubile in acqua) trasformandolo in solfato (solubile), ottenendo energia per le loro funzioni vitali. Questo sistema permette un notevole risparmio di energia rispetto all'estrazione tradizionale (fino al 30%) e non libera in atmosfera gas nocivi.\nDati sulla produzione.\nSi distinguono diversi livelli di produzione del rame:\nIl \"rame primario\" \u00e8 il contenuto di rame estratto dalle miniere, che pu\u00f2 essere raffinato in loco oppure spedito alle raffinerie sotto forma di concentrati. Il \"rame raffinato\" \u00e8 invece il prodotto della raffinazione, generalmente elettrolitica, non solo di quello primario proveniente dalla miniera, ma anche di quello ottenuto dal riciclo di rottami. Si calcola che il 17% in media della produzione di raffinato derivi da rottami. Si noti che una parte notevole dei \"rottami di rame e delle sue leghe\" viene utilizzato direttamente in fonderia, senza necessit\u00e0 di passare attraverso cicli di raffinazione.\nLe statistiche pongono in evidenza la crescente produzione mineraria e di rame raffinato degli ultimi annI (in migliaia di tonnellate):\nRispetto al 1900, quando l'estrazione era di 500.000 tonnellate, la produzione \u00e8 cresciuta mediamente del 3,2% all'anno. I paesi produttori mierari pi\u00f9 importanti sono il Cile (5,5 milioni di tonnellate), seguito da Per\u00f9, Cina e Stati Uniti. La produzione di rame raffinato ha visto prima la Cina (38% circa del totale), seguito da Cile (10%), Giappone (6%), Stati Uniti (5%) e Russia.\nI principali paesi utilizzatori di rame raffinato sono la Cina, gli Stati Uniti, il Giappone, la Germania, la Corea del Sud e l'Italia (801\u00a0000 tonnellate).\nMerita un approfondimento la produzione di rottami di rame e leghe di rame, che sono da considerarsi una vera e propria \"materia prima\" pregiata per molte industrie di semilavorati. Ci\u00f2 che favorisce e incoraggia il riciclo del rame \u00e8 il \"risparmio energetico\" nella produzione (85% in meno rispetto al rame primario. Fonte: Bureau of International Recycling) e il fatto che \"pu\u00f2 essere riciclato infinite volte senza che le sue caratteristiche meccaniche si degradino\". In Italia il \"40,5% del consumo di rame \u00e8 soddisfatto dal riciclo\" (media degli anni 2003-07), mentre nel mondo questa percentuale si aggira intorno al 34% (vedi tabella sottostante, riferita all'anno 2004. Dati in milioni di tonnellate).\nLa quantit\u00e0 di rottame disponibile dipende dal consumo di rame di 2-3 decenni prima: infatti questa \u00e8 la durata media della vita utile di un manufatto in rame.\nIl rottame pu\u00f2 essere di due tipi:\nNel 2017 l'Italia ha prodotto 534.300 tonnellate di semilavorati in rame e 581.060 tonnellate di semilavorati in leghe di rame, di cui la stragrande maggioranza in ottone (Vedi tabelle sottostanti. Fonte: Assomet)\nApplicazioni.\nPer le sue doti il rame \u00e8 diffuso nell'impiantistica idrotermosanitaria, nella rubinetteria, nelle attrezzature per la nautica, nell'elettrotecnica e nell'elettronica, in lattoneria e in architettura, nella monetazione, nell'artigianato e nell'oggettistica, nei trasporti, in edilizia e in molti altri settori. Gli usi pi\u00f9 comuni sono: \nIl rame, puro e ridotto in fili, trova la sua maggiore applicazione per la produzione e l'utilizzo dell'energia elettrica (ma non per il trasporto: i cavi sospesi degli elettrodotti a media e alta tensione non sono di rame ma di alluminio, per via del minor peso specifico di questo metallo; il compito di sostegno del cavo \u00e8 affidato a una fune d'acciaio che ne costituisce l'anima) e nella manifattura dei circuiti stampati per elettronica.\nIn architettura il rame \u00e8 impiegato per eseguire tetti e coperture, gronde, scossaline, pluviali e altri elementi di lattoneria. Questo metallo \u00e8 apprezzato per il suo colore, che cambia nel tempo se esposto agli agenti atmosferici: prima imbrunisce, fino a diventare marrone scuro, poi, con la carbonatazione, diventa gradualmente verde.\nI tubi di rame vengono usati per trasportare acqua potabile, gas combustibili, gas medicali, acqua per il riscaldamento e fluidi per condizionamento e refrigerazione; infatti il rame \u00e8 impermeabile ai gas, \u00e8 facilmente piegabile, resiste alla corrosione e non invecchia se esposto alla radiazione solare. Grazie alla sua eccellente conduttivit\u00e0 termica \u00e8 uno dei materiali che rende pi\u00f9 efficiente lo scambio di calore: per questo lo si utilizza negli scambiatori di calore, nei pannelli solari e nei pannelli radianti a parete e a pavimento.\nIl rame \u00e8 molto usato dagli artigiani, dagli artisti e dai designer per il suo colore e la sua facile lavorabilit\u00e0 che lo rendono adatto per molti usi ornamentali: si pu\u00f2 facilmente ricavarne piastre, cornici, medaglie e oggetti da arredamento.\nIl rame \u00e8 usato per coniare monete fin dall'antichit\u00e0: gi\u00e0 Servio Tullio (IV secolo a.C.) ordin\u00f2 di coniare monete di rame, le \"pecuni\u00e6\". Al giorno d'oggi le monete da 10, 20 e 50 centesimi e da 1 e 2 euro sono in lega di rame, mentre quelle da 1, 2 e 5 centesimi sono semplicemente di acciaio ramato esternamente.\nUn'automobile pu\u00f2 contenere, a seconda del modello, dai 15 ai 28\u00a0kg di rame, che si trovano soprattutto nei cavi e nelle apparecchiature elettriche.\nIl rame, insieme ad alluminio e zinco, viene utilizzato anche in applicazioni tecnologicamente avanzate, come per esempio nelle leghe a memoria di forma, che assumono due forme diverse a seconda se sono al di sopra o al di sotto di una certa temperatura.\nUn'altra applicazione particolare \u00e8 nel campo della superconduzione; nei materiali superconduttori ad alta temperatura la superconduzione \u00e8 spesso dovuta all'esistenza di piani atomici paralleli di rame e ossigeno. Viene usato anche come conduttore elettrico.\nImportanza in biologia.\nIl rame, anche se presente in tracce, \u00e8 un metallo essenziale per la crescita e lo sviluppo del corpo umano.\nRiveste un ruolo importante all'interno del metabolismo: dalla normale attivit\u00e0 del cervello, del sistema nervoso e cardiovascolare al trasporto del ferro e alla protezione delle cellule contro l'ossidazione. C'\u00e8 bisogno del rame anche per rafforzare le ossa e assicurare il funzionamento del sistema immunitario.\nIl rame si trova negli enzimi, che sono quelle proteine che aumentano la velocit\u00e0 di reazione delle reazioni chimiche all'interno delle cellule. Sono circa una trentina gli enzimi e i co-enzimi contenenti rame.\nIl rame, una volta assunto attraverso il cibo e l'acqua, viene assorbito dallo stomaco e dal primo tratto dell'intestino; da qua passa nel sangue, legandosi a una proteina, la \"ceruloplasmina\" e quindi portato verso il fegato e da qui distribuito ai vari organi. Il fegato, il \"laboratorio chimico\" del corpo umano, ha una delle maggiori concentrazioni di rame del corpo umano; oltretutto proprio il fegato svolge la funzione di regolare il contenuto di rame nel corpo umano attraverso un processo chiamato omeostasi.\nIl rame si trova un po' ovunque nel corpo. Il rame \u00e8 richiesto per la formazione e il mantenimento della mielina, lo strato protettivo che copre i neuroni; enzimi a base di rame intervengono nella sintesi dei neurotrasmettitori, i messaggeri chimici che permettono le comunicazioni attraverso le cellule nervose.\nIl rame attraverso la superossido dismutasi, combatte l'ossidazione cellulare, aiutando a neutralizzare i radicali liberi che altrimenti causerebbero danni alle cellule stesse.\nLe manifestazioni principali di una grave carenza di rame nell'uomo sono a livello del sistema emopoietico con la comparsa di anemia, variabilmente associata a leucopenia e piastrinopenia e a livello del sistema nervoso, con la comparsa di una grave alterazione del midollo spinale, prevalente a livello dei cordoni posteriori e fasci piramidali, e dei nervi periferici: mieloneuropatia.\nIl rame \u00e8 importante anche per la pelle e lo scheletro. Infatti attraverso l'enzima tirosinasi catalizza la formazione della melanina e attraverso la lisil ossidasi ha un ruolo importante nella formazione del collagene, proteina pressoch\u00e9 ubiquitaria nel nostro organismo: da qui alterazioni a carico dello scheletro, cutanee, ecc. Alcune ricerche evidenziano che fratture, anomalie scheletriche e osteoporosi sono pi\u00f9 frequenti se vi \u00e8 carenza di rame.\nIl rame \u00e8 coinvolto nella funzionalit\u00e0 del sistema immunitario. La carenza di rame ha notevoli ripercussioni su certi tipi di cellule, come i macrofagi e i neutrofili. La funzionalit\u00e0 del sistema immunitario \u00e8 stata studiata in bambini carenti di rame, prima e dopo la cura. \u00c8 stato rilevato che l'attivit\u00e0 dei fagociti (cellule che inglobano materiale estraneo) \u00e8 aumentata dopo l'assimilazione di rame. Oltre che per il collagene, la lisil-ossidasi entra in gioco anche per l'elastina ed entrambe le proteine sono importanti per il cuore e i vasi sanguigni. Tra gli effetti collaterali dovuti alla carenza di rame si registrano anche l'ingrossamento cardiaco, le arterie con muscolatura liscia degenerata e \"aneurismi\" alle arterie ventricolari e coronariche.\nIl rame influenza anche il metabolismo del colesterolo: adulti sottoposti a una dieta povera di rame hanno registrato un aumento dei livelli del colesterolo LDL (Low Density Lipoprotein, quello 'cattivo') e una diminuzione del colesterolo HDL (High density Lipoprotein, quello 'buono'). Basse assunzioni di rame influenzano negativamente il corretto metabolismo del glucosio e la pressione sanguigna.\nIl rame \u00e8 necessario anche durante la gravidanza. Il feto dipende completamente dalla madre per il suo fabbisogno di rame. Il feto accumula rame alla velocit\u00e0 di 0,05\u00a0mg/giorno (soprattutto nell'ultimo trimestre) e alla nascita ha mediamente 15\u00a0mg di rame, di cui pi\u00f9 della met\u00e0 immagazzinata nel fegato. Queste riserve sono importanti nella \"primissima infanzia\", quando l'assunzione di rame \u00e8 relativamente bassa. Gran parte del restante rame si trova nel cervello.\nPer i neonati, il rame si trova nel latte materno. La concentrazione media di rame nel latte materno \u00e8 0,32\u00a0mg/litro; sebbene questa concentrazione sia pi\u00f9 bassa rispetto al latte artificiale, il rame del latte materno viene assorbito \"meglio\" essendo maggiormente biodisponibile. A dimostrazione dell'importanza del rame, il \"latte artificiale\" per i neonati prematuri arriva a contenere fino a 1\u20132\u00a0mg/litro: questo \u00e8 necessario poich\u00e9 hanno avuto meno tempo per accumulare rame durante la gestazione.\nNon esistono malattie professionali legate al rame, invece esistono due malattie genetiche: la malattia di Wilson e la sindrome di Menkes. La prima \u00e8 dovuta a un difetto nel gene della ATPasi che interviene nel trasporto e nell'escrezione biliare del rame attraverso l'incorporazione nella ceruloplasmina; di conseguenza il metallo si accumula in organi quali il cervello, l'occhio, il rene e il fegato. Invece il morbo di Menkes rappresenta l'incapacit\u00e0 dell'intestino di assorbire il rame, provocando una forte carenza all'interno del corpo.\nEcco in sintesi la funzione di alcuni enzimi in cui \u00e8 presente il rame:\nIn alcuni animali come granchi e lumache, la molecola trasportatrice di ossigeno \u00e8 una emocianina, una proteina contenente rame. Le emocianine rappresentano il terzo sistema in natura (insieme alle \"emoglobine\" e alle \"emeritrine\") in grado di trasportare ossigeno dai punti in cui viene prelevato a quello, nei tessuti, dove viene ceduto. Analogamente all'emoglobina, le emocianine contengono subunit\u00e0 nella molecola completa; i siti attivi sono costituiti da due atomi di rame che legano congiuntamente una molecola di O2.\nEffetti sull'uomo e sull'ambiente.\nNel quadro normativo dell'Unione europea e del regolamento REACH, nel 2000 l'Industria del rame ha dato il via a una valutazione volontaria dei rischi (\"VRA, Voluntary Risk Assessment\") connessi al rame e a quattro suoi composti: l'ossido rameico, l'ossido rameoso, il solfato di rame(II) pentaidrato e l'ossicloruro di rame. L'Istituto Superiore di Sanit\u00e0 dell'Italia (in qualit\u00e0 di \"review Country\") ha rivisto il processo e i rapporti per conto della Commissione europea. Sono stati analizzati i livelli di esposizione al rame nell'uomo e nell'ambiente, a seguito dei processi produttivi, del riciclo e dello smaltimento nonch\u00e9 all'uso dei semilavorati e dei prodotti finiti.\nLe principali conclusioni raggiunte dalla Commissione europea e dagli esperti degli Stati Membri, contenute in un dossier di 1800 pagine, sono le seguenti:"}
{"id": "2799904", "revid": "385321", "url": "https://it.wikipedia.org/wiki?curid=2799904", "title": "Supercop 3", "text": ""}
{"id": "2799906", "revid": "767487", "url": "https://it.wikipedia.org/wiki?curid=2799906", "title": "Il bandito e la signorina", "text": "Il bandito e la signorina (\"The Great Divide\") \u00e8 un film del 1929 diretto da Reginald Barker: girato in versione muta, venne poi sonorizzato e distribuito nelle sale nelle due versioni.\nSi tratta del remake di \"The Great Divide\" diretto dallo stesso regista e che era stato interpretato da Alice Terry per la MGM.\nEntrambi i film prendono spunto dal lavoro teatrale di William Vaughn Moody, che fu adattato per lo schermo anche in altre versioni cinematografiche: nel 1915, in \"The Great Divide\" di Edgar Lewis e, nel 1931, in \"Woman Hungry\" di Clarence G. Badger.\nTrama.\nStephen Ghent ha deciso, dopo 15 anni, di vendere la sua miniera che si trova sul confine con il Messico. In attesa dei venditori, si reca all'annuale grande Fiesta, dove incontra Ruth, figlia di un suo vecchio socio, morto da alcuni anni. La ragazza \u00e8 la dimostrazione della decadenza dei costumi della societ\u00e0, uno stanco virgulto senza slanci ideali: Stephen decide che non \u00e8 ancora troppo tardi per lei e cos\u00ec la rapisce, portandola a vivere in mezzo alla natura.\nProduzione.\nIl film fu prodotto dalla First National Pictures. Girato a cavallo tra cinema muto e sonoro, il film che era stato girato muto, venne sonorizzato con il sistema Vitaphone che consisteva nell'utilizzo di tracce sonore registrate su disco sincronizzate alle immagini durante la proiezione.\nDistribuzione.\nDistribuito dalla First National Pictures, il film usc\u00ec nelle sale statunitensi prima in versione sonora il 15 settembre, per poi essere distribuito anche in quella muta, uscendo il 27 ottobre 1929."}
{"id": "2799909", "revid": "51127", "url": "https://it.wikipedia.org/wiki?curid=2799909", "title": "Pitone reale", "text": ""}
{"id": "2799911", "revid": "93556", "url": "https://it.wikipedia.org/wiki?curid=2799911", "title": "The Amazing Race (sedicesima edizione)", "text": "The Amazing Race 16 \u00e8 la sedicesima edizione di \"The Amazing Race\". \u00c8 stata registrata dal 28 novembre al 20 dicembre 2009 e trasmessa su CBS dal 14 febbraio al 9 maggio 2010. Nel corso della gara, sono stati visitati cinque continenti e nove paesi diversi, per un totale di pi\u00f9 di 64.000\u00a0km percorsi. Per la prima volta nella storia della gara, vengono visitate le Seychelles e, dopo quattro stagioni di pausa, torna ad essere usata l\"'Intersection\".\nEpisodi.\nI titoli degli episodi sono frasi pronunciate (generalmente, ma non sempre) dai concorrenti nel corso dell'episodio stesso.\nOrdine di arrivo ed eliminazioni.\nLa tabella indica l'ordine di eliminazione dalla gara delle squadre. Vengono elencate le squadre, il tipo di rapporto che lega i componenti di ogni squadra (secondo la definizione ufficiale usata all'interno del programma), la posizione di arrivo di ogni tappa e il numero di \"Roadblock\" completati da ogni concorrente. Un numero in rosso indica l'eliminazione della squadra in quella tappa, un numero blu l'arrivo all'ultimo posto in una tappa a non eliminazione, un numero verde l'uso di un \"Fast Forward\" da parte della squadra. Se il numero della tappa \u00e8 verde, il \"Fast Forward\" non \u00e8 stato usato da nessuna squadra. Coppie di simboli uguali (+, ^, ~, =) posti accanto ai numeri indicano le squadre che hanno lavorato insieme durante lIntersection\". Il simbolo \u00bb indica una squadra che ha usato lo \"U-Turn\" contro un'altra, mentre \u00ab\"' indica la squadra che l'ha subito.\nRiassunto della gara.\n1\u00aa tappa (Stati Uniti \u2192 Cile).\nNel primo \"Roadblock\" di questa edizione, un membro di ogni squadra ha dovuto camminare su un cavo lungo circa 110 metri, a 37 metri d'altezza.\nProva aggiuntiva: al Paseo Templeman, le squadre si sono fornite dell'attrezzatura necessaria per pitturare (4 latte di vernice, pennelli e una scala) e trovare e finire di dipingere una casa dello stesso colore da loro scelto.\n2\u00aa tappa (Cile).\nNel primo \"Detour\" della stagione, la scelta \u00e8 stata tra \"Llama Adoration\" (\"Adorazione del lama\": preparare un lama per un festival tipico, facendogli indossare una coperta e una sciarpa) e \"Condor Costernation\" (\"Stupore del condor\": indossare un costume da condor e gettarsi in un lago per raggiungere l'indizio). Il \"Roadblock\" \u00e8 consistito nel cercare e raccogliere gli ingredienti per un dolce tipico della comunit\u00e0 tedesca cilena, il \"kuchen\", sparsi per una fattoria: un piatto di burro, una tazza di zucchero, un sacco di farina, una \"dozzina del panettiere\" di uova (13 e non 12) e una tazza di latte munta al momento. Una volta raccolti tutti gli ingredienti, i concorrenti hanno ricevuto l'indizio e una fetta di \"kuchen\".\n3\u00aa tappa (Cile \u2192 Argentina).\nNel \"Roadblock\" i concorrenti hanno dovuto prendere al lazo un bersaglio posto a 5,5 metri di distanza e tirarlo a s\u00e9 per prendere l'indizio successivo. Nel \"Detour\" la scelta \u00e8 sta fra \"Horse Sense\" (\"Senso di cavallo\": trovare dei sacchi di refurtiva posti sottoterra, servendosi di un set di coordinate e distanze da percorrere a piedi) e \"Horse Power\" (\"Forza di cavallo\": recarsi in un campo di polo e, in sella a cavalli di legno da esercitazione, segnare un goal in un massimo di nove tiri).\nProve aggiuntive: al Boliche Viejo, le squadre hanno dovuto giocare e vincere una partita di 5 card stud con lo gnomo della Travelocity, per ricevere lo gnomo stesso, alla cui base \u00e8 inciso l'indizio successivo.\n4\u00aa tappa (Argentina \u2192 Germania).\nDurante l\"'Intersection\", due concorrenti, uno per squadra, hanno dovuto completare un \"Roadblock\" insieme, consistito in un salto con l'elastico da 46 metri di altezza al porto di Amburgo. Nel \"Detour\", la scelta \u00e8 stata fra \"Soccer\" (\"Calcio\": in un campo di calcio, tirare in porta dal dischetto del calcio di rigore e centrare cinque bersagli) e \"Sauerkraut\" (\"Crauti\": mangiare un intero piatto di crauti prima che un'orchestra finisca di suonare il brano \"Sauerkraut Polka\").\nProve aggiuntive: all'Haifischbar, ogni squadra ha dovuto bere uno \"stivale di birra\" da un bicchiere a forma, appunto, di stivale, della capacit\u00e0 in genere di 1 o 2 litri. In seguito, a partire da Beatles-Platz, le squadre hanno dovuto attraversare il Reeperbahn, il quartiere a luci rosse di Amburgo per arrivare al \"Pit Stop\".\n5\u00aa tappa (Germania \u2192 Francia).\nNel corso del \"Pit Stop\", le squadre sono state portate in autobus da Amburgo a una destinazione segreta, poi rivelatasi Les Monthairons. Nel \"Detour\", la scelta \u00e8 stata tra \"In The Trenches\" (\"In trincea\": indossando divise dell'esercito americano della prima guerra mondiale, i concorrenti hanno percorso le trincee fino a giungere ad un telegrafo e decifrare un messaggio trasmesso in codice Morse. Il messaggio era \"We will prevail. Vive la France\": \"Vinceremo. Viva la Francia\") e \"Under Fire\" (\"Sotto il fuoco nemico\": con gli stessi costumi, i concorrenti hanno dovuto strisciare per 30 metri sotto una coltre di filo spinato, recuperare un messaggio da un soldato e tornare al punto di partenza nelle stesse condizioni. Il messaggio era \"The war is over. Vive la libert\u00e9\": \"La guerra \u00e8 finita. Viva la libert\u00e0\"). In entrambi i casi, il messaggio avrebbe dovuto essere consegnato a un ufficiale, che lo avrebbe legato a un piccione viaggiatore. Lo \"Speed Bump\" che Jordan e Jeff hanno dovuto completare \u00e8 consistito nel rinforzare una trincea con dei rami: una volta finito il lavoro, hanno potuto procedere con il \"Detour\".\nProve aggiuntive: alla Boulangerie Defontaine, le squadre hanno dovuto comprare una baguette contenente l'indizio successivo. In seguito, arrivati all'\u00c9glise de Massiges, i concorrenti sono dovuti salire in sella a biciclette d'epoca, e pedalare per quasi 6,5 chilometri fino a raggiungere il \"Pit Stop\".\n6\u00aa tappa (Francia).\nNel \"Roadblock\", un concorrente per squadra si \u00e8 calato per 30 m nei sotterranei delle cantine di Leclerc Briant per cercare una bottiglia di champagne contrassegnata con i colori del programma. Per recuperare l'indizio all'interno, hanno poi dovuto usare la tecnica tradizionale del \"sabrage\" (apertura della bottiglia per mezzo di una sciabola). Nel \"Detour\", la scelta \u00e8 stata fra \"Tower\" (\"Torre\": disporre 680 coppe da champagne in una piramide di 15 piani, con un'unica coppa in cima, e quindi versare una bottiglia magnum di champagne Taittinger dalla cima della piramide, senza rovesciare neanche un bicchiere) e \"Terra\" (trovare un grappolo contrassegnato con i colori del programma in un vigneto di un km quadrato).\n7\u00aa tappa (Francia \u2192 Seychelles).\nNel \"Detour\", la scelta \u00e8 stata tra \"Turtle Toddle\" (\"A quattro zampe con la tartaruga\": usando come incentivo una banana, i concorrenti hanno dovuto guidare una tartaruga gigante di Aldabra, del peso di 230\u00a0kg circa e di circa 100 anni di et\u00e0 lungo un percorso contrassegnato, quindi trasportare delle banane a un fruttivendolo a 2,5\u00a0km di distanza) e \"Ox Trot\" (\"Trottando con il bue\": caricare una pila di noci di cocco su un carro e, senza perderne nessuna, portare il carro trainato da un bue allo stesso fruttivendolo). Il \"Roadblock\" \u00e8 consistito nel recuperare una bottiglia dal fondale dell'Oceano Indiano.\nProve aggiuntive: completato il \"Roadblock\", le squadre sono state portate al largo dell'isola di Praslin, che hanno dovuto raggiungere a nuoto. Una volta a riva, hanno dovuto assemblare una mappa nascosta all'interno della bottiglia recuperata, che li ha poi condotti al \"Pit Stop\".\n8\u00aa tappa (Seychelles \u2192 Malesia).\nNel \"Detour\", la scelta \u00e8 stata tra \"Buddhist Tradition\" (\"Tradizione buddhista\": dirigersi al tempio buddhista di Tien Kong Than e portare una serie di bastoni cerimoniali di incenso alla sommit\u00e0 del palazzo) e \"Chinese Custom\" (\"Usanza cinese\": dirigersi al parco di Padang Kota Lama e partecipare alla tradizione cinese per i festeggiamenti del nuovo anno, portando in equilibrio sulla fronte delle grandi bandiere e correndo lungo un piazzale). Nel \"Roadblock\", un concorrente per squadra ha dovuto spaccare delle noci di cocco fino a trovarne una con l'interno colorato e quindi costruire con i resti una tradizionale offerta floreale induista e porgerla ad un sacerdote. Nello \"Speed Bump\", Jet e Cord hanno dovuto dirigersi al Tropical Spice Garden e trovare una donna intenta a macinare foglie di t\u00e8: i concorrenti hanno dovuto trovare fra diversi t\u00e8 gi\u00e0 preparati quello corrispondente alle foglie macinate e servirlo a un guru.\n9\u00aa tappa (Malesia \u2192 Singapore).\nNell'unico \"Fast Forward\" della stagione, un team si \u00e8 dovuto recare alla Singapore Flyer, uscire da una delle cabine collocate in cima alla ruota, all'altezza di 165 metri, e arrivare alla cabina successiva per mezzo di una scala. Nel \"Detour\", la scelta \u00e8 stata tra \"Pounding Drums\" (\"Battere i tamburi\": imparare una complessa routine di tamburo) e \"Pounding Pavements\" (\"Battere i marciapiedi\": riforniti di tutto il necessario, i concorrenti hanno dovuto allestire una bancarella e vendere 25 panini con gelato, tipici di Singapore, al prezzo di 1 dollaro di Singapore l'uno). Nel \"Roadblock\", un concorrente per squadra ha dovuto contare tutti gli anelli di una enorme catena collocata al porto di Singapore, continuamente disturbato dai rumori della zona.\nProve aggiuntive: alla Victoria Theatre and Concert Hall, le squadre hanno dovuto cercare Allan Wu, presentatore di \"The Amazing Race Asia\", che ha consegnato loro l'indizio successivo. A Sentosa, i concorrenti sono dovuti scendere lungo la MegaZip, una zipline lunga 450 metri.\n10\u00aa tappa (Singapore \u2192 Cina).\nNel primo \"Roadblock\" della tappa, un concorrente per squadra ha dovuto seguire una dimostrazione per preparare un kg di tipici noodles cinesi. Una volta pronti He Pingping, l'uomo pi\u00f9 basso del mondo, ha consegnato l'indizio successivo. Nel secondo \"Roadblock\", l'altro concorrente ha dovuto completare un puzzle di 96 tessere e consegnarle a un gruppo di spettatori seduti sulle tribune dell'Hongkou Stadium. Se le tessere sono disposte correttamente, sul retro delle stesse comparir\u00e0 un numero di posto dello stadio, sotto cui \u00e8 collocato l'indizio successivo.\nProve aggiuntive: nel quartiere di Zhujiajiao, le squadre hanno dovuto trovare un molo, da cui una barca li ha trasportati alla prova successiva. Nel quartiere della moda di Taikang Lu, le squadre sono dovute entrare in una casa di moda, dove \u00e8 stato loro consegnato uno schizzo di un abito. Badandosi sullo schizzo, hanno dovuto vestire una modella cercando fra i vestiti a loro disposizione.\n11\u00aa tappa (Cina).\nNel \"Roadblock\", un concorrente per squadra \u00e8 dovuto entrare nella sala degli Arhat del Tempio di Longhua e contare tutte le statue dorate presenti nella stanza. Se la risposta data \u00e8 corretta (523), la squadra ottiene l'indizio successivo. In caso contrario, dovranno aspettare dieci minuti prima di riprovarci. Nello \"Speed Bump\", Louie e Michael hanno dovuto eseguire un rituale della buona sorte, lanciando delle monetine a un incensiere collocato nel cortile del tempio: quando entrambi i concorrenti sono riusciti a centrare l'apertura dell'incensiere posizionata pi\u00f9 in alto, hanno potuto eseguire il \"Roadblock\". Nel \"Detour\", la scelta \u00e8 stata tra \"Pork Chops\" (\"Pezzi di maiale\": entrare in un negozio di antichit\u00e0 e cercare, fra centinaia di stampi in pietra, quelli con incisi un maiale e i nomi dei componenti della squadra) e \"Pork Dumplings\" (\"Ravioli di maiale\": recarsi ad una bancarella nel mercato locale e consegnare dieci ordinazioni di \"xiaolongbao\", un tipo di raviolo).\n12\u00aa tappa (Cina \u2192 Stati Uniti).\nNel \"Roadblock\", un concorrente per squadra ha dovuto scalare la Coit Tower, prendere l'indizio fissato in cima e quindi calarsi nuovamente a terra.\nProve aggiuntive: dopo aver trovato l'indizio a Battery Godfrey, le squadre hanno dovuto risolvere un enigma che li avrebbe portati alla prossima destinazione, la Coit Tower. Al Letterman Digital Arts Center, un concorrente per squadra ha indossato una tuta per la motion capture, mentre il compagno di squadra avrebbe guidato l'avatar corrispondente in un percorso virtuale, basato sulla serie televisiva \"\". Dopo aver superato due livelli del percorso, il secondo concorrente ha dovuto trovare il modo di trascrivere l'indizio apparso sullo schermo, che avrebbe portato la squadra alla Tonga Room. Una volta arrivati, le squadre hanno dovuto portare un baule alla destinazione successiva, la Great American Music Hall. Qui le squadre hanno dovuto disporre nell'ordine di eliminazione dei poster psichedelici raffiguranti gli altri team e le tappe a non eliminazione e completare una tipica filastrocca statunitense, \"Jack Be Nimble\", per ottenere la parola \"candlestick\": da qui hanno dovuto capire che la destinazione successiva sarebbe stata Candlestick Park."}
{"id": "2799919", "revid": "385321", "url": "https://it.wikipedia.org/wiki?curid=2799919", "title": "Supercop 2", "text": ""}
{"id": "2799922", "revid": "439868", "url": "https://it.wikipedia.org/wiki?curid=2799922", "title": "Predoi", "text": "Predoi (\"Prettau\" in tedesco) \u00e8 un comune italiano sparso di 539 abitanti della provincia autonoma di Bolzano in Trentino-Alto Adige. \u00c8 il comune pi\u00f9 settentrionale della Regione e dell'intero Stato: il suo municipio \u00e8 l'unico in Italia a trovarsi pi\u00f9 a nord del 47\u00ba parallelo.\n\u00c8 l'unico comune italiano a confinare con la regione austriaca del Salisburghese, col comune di Krimml.\nNel comune insistono vari luoghi d'interesse naturalistico e archeologico, tra cui l'antica miniera di rame, e la zona \u00e8 inclusa nel perimetro del parco naturale Vedrette di Ries - Aurina. Non mancano infine punti di interesse artistico, come la chiesetta di Santo Spirito, consacrata da Nicola Cusano nel 1455. Il comune include tutta la punta estrema dell'Alto Adige.\nGeografia fisica.\nIl territorio comunale si trova nelle valli di Tures e Aurina, a nord di Brunico e Campo Tures. \u00c8 l'ultimo paese della Valle Aurina e anche il comune pi\u00f9 a nord d'Italia. Parte del territorio comunale si trova nel parco naturale Vedrette di Ries - Aurina.\nL'abitato di Predoi si trova a una quota di 1.475\u00a0m s.l.m. in una zona molto boscosa. Nel territorio del suo comune, svettano il Picco dei Tre Signori e il Pizzo Rosso, con i loro ghiacciai.\nPredoi conta circa 550 abitanti, su una superficie comunale di , per una densit\u00e0 abitativa di 6,3 abitanti per chilometro quadrato. I principali alberi del territorio comunale (quasi interamente boscoso) sono le conifere montane e i faggi. \nIl territorio del comune risulta compreso tra i 1.325 e i 3.488 metri sul livello del mare, quindi l'escursione altimetrica complessiva risulta essere pari a 2.163 metri.\nOltre a essere l'unico comune italiano a confinare con entrambe le due porzioni della regione austriaca del Tirolo (Tirolo del Nord e Tirolo dell'Est), \u00e8 anche l'unico comune italiano a confinare con la regione austriaca del Salisburghese, con cui comunica attraverso la forcella del Picco, valico alpino che mette in comunicazione Predoi con la localit\u00e0 di Krimml; a sud invece confina con il comune di Valle Aurina.\nGeograficamente la val Pusteria si trova nella parte occidentale del filone periadriatico, che separa le Alpi calcaree meridionali da quelle centrali (e anche la maggior parte del calcare alpino dallo gneiss e ardesia delle vette della sezione centrale) e cos\u00ec anche Predoi.\nTerritorio.\nPredoi \u00e8 inserita tra i due versanti della Valle Aurina ed \u00e8 inoltre bagnata dal torrente Aurino il quale, pur essendo ancora, a poca distanza dalla sorgente, un modesto rigagnolo, ha la particolarit\u00e0 di fornire energia idroelettrica al comune. \nIl paese \u00e8 suddiviso in sei zone denominate Wieserboden, Boscaroli, Canova, Casere, Fonte della Roccia e Pratomagno che si trovano in posizione nord-sud rispetto al centro principale.\nLa collocazione del primo insediamento \u00e8 casuale; si trovava infatti situato nell'alta valle Aurina, e i primi insediamenti derivano dalla possibilit\u00e0 degli uomini primitivi di avere il rame in modo semplice, grazie ai giacimenti del comune.\nSecondo la classificazione sismica la citt\u00e0 \u00e8 in \"zona 4\" (sismicit\u00e0 irrilevante), come stabilito dall'ordinanza PCM n. 3274 del 20/03/2003.\nIl territorio di Predoi \u00e8 costituito da materiali alpini e la sua valle si \u00e8 formata grazie allo scavo del torrente Aurino. Si tratta soprattutto di rocce ramifere coperte principalmente da un grosso strato di \"humus\" molto adatto alla crescita di boschi e pascoli, cos\u00ec da essere completamente coperto da essi, come indica il nome \"prato umido\", che indica quel paesaggio nel quale domina una vegetazione che riesce a svilupparsi in un ambiente alpino (conifere ed erbe da pascolo con caratteristiche infiorescenze). Infatti, a causa della presenza di strati umiferi, il terreno \u00e8 facilitato ad assorbire e trattenere l'acqua piovana, che cade abbondante in questa zona. La falda acquifera sotterranea si trova a pochi metri di profondit\u00e0. Nel territorio di Predoi sono presenti numerosi pozzi e torrenti (nonch\u00e9 ruscelli), interconnessi tra loro. La principale risorsa idrografica del territorio di Predoi \u00e8 il torrente Aurino (\"Ahr\"). Infatti la maggior parte del torrente \u00e8 di pertinenza della Valle Aurina, mentre le restanti sono in territorio pusterese: il fiume \u00e8 gestito dalla provincia autonoma di Bolzano. \nNel territorio comunale scorrono alcuni piccoli corsi d'acqua, mai in secca, denominati \"ahrn\".\nClima.\nIl clima di Predoi \u00e8 di tipo alpino. Gli inverni sono freddi e nevosi e presentano molte giornate di nubi. Le estati sono brevi e fresche. \u00c8 frequente, anche se sempre meno, il fenomeno della nebbia. La media niveometrica del territorio si aggira intorno ai 400\u00a0cm annui. La temperatura media del mese pi\u00f9 freddo, gennaio, si attesta attorno a -10\u00a0\u00b0C; quella del mese pi\u00f9 caldo, luglio, \u00e8 di circa +17\u00a0\u00b0C. \nIl clima di Predoi \u00e8 quello tipico di media montagna. \nLe precipitazioni medie annue sono pari a 1082\u00a0mm con picco primaverile e autunnale e minimo relativo invernale.\nQuanto alla piovosit\u00e0, in assenza di elaborazioni statistiche specifiche per Predoi, si riportano qui alcuni dati riferiti agli anni 2004-2008: il dettaglio dell'anno meno piovoso (2004), di quello pi\u00f9 piovoso (2008) e la media calcolata sui dati di tutto il quinquennio:\nStoria.\nFin dalla preistoria nel paese veniva estratto il rame (vecchia miniera di rame di Sant'Ignazio, l\"'Ignazstollen\"); attivit\u00e0 questa che caratterizz\u00f2 tutta la storia di questa valle fino a che, nel 1893, vennero chiuse le ultime miniere. Successivamente si svilupp\u00f2 nelle donne del paese, di generazione in generazione, l'arte del lavoro dei pizzi al tombolo.\nUna comunit\u00e0 di frontiera, con una cultura alpina e germanica e con profonde radici austriache e cattoliche. Naturale via di transito verso l'Austria, la Germania e l'Europa, la valle Aurina possiede valichi e strade utili al passaggio transalpino.\nInizialmente il turismo interessava soprattutto la stagione estiva; soltanto nel Novecento si cominci\u00f2 a parlare anche di 'turismo invernale', quando alcuni alti pascoli vennero dotati di attrezzature sciistiche. Il comune non \u00e8, comunque, una nota meta turistica.\nSecondo alcune ipotesi, Predoi ha origini preistoriche, in quanto la prima menzione dell'insediamento risalirebbe addirittura al 3000 a.C., anno in cui viene citato involontariamente da alcune pitture rupestri. La distribuzione urbanistica del paese di Predoi (poche case sparse e separate tra loro, fatte principalmente di legno e mattoni con vistosi camini, tetti a punta e grossi comignoli) \u00e8 tipicamente tirolese. Il villaggio \u00e8 noto nell'Alto Medioevo per l'estrazione del rame. Infatti le origini di quello che fu un centro minerario di primaria importanza sono da ricercarsi proprio nel Medioevo: nel 1375 \"quasi in ogni casa batte un minatore\", come testimoniato qualche secolo pi\u00f9 tardi. \nNel 1918 Predoi venne annesso al Regno d'Italia.\nToponimi.\nIl toponimo del capoluogo \u00e8 attestato come \"Braittenowe\" nel 1250, nel 1278 come \"Pratau\" e nel 1338 come \"Praitawe\" e deriva dall'alto tedesco medievale \"ouwe\" (\"prato umido\") e \"breite\" (\"campagna\"). Dal 1923 si chiam\u00f2 \"San Valentino in Predoi\".\nLa frazione \"Weiher\" \u00e8 attestata nel 1534 come \"auf der Wyer\" e si riferisce a uno stagno.\nLa frazione \"Kasern\" \u00e8 attestata nel 1315-1325 come \"ze Chesern\" e nel 1577 come \"K\u00e4srer\" e deriva dalla parola latina \"caseus\", cacio o formaggio, in tedesco k\u00e4se, e significa in origine malga d'alpeggio, edificio cio\u00e8 utilizzato come ricovero degli animali e soprattutto per la produzione dei formaggi, derivati del latte, da cui il termine italiano agro-pastorale di casera o il moderno caseificio.\nLe forme italiane parallele, create solamente da Ettore Tolomei agli inizi del XX secolo, furono introdotte con regio decreto del 19 marzo 1923.\nStemma.\nLo stemma e il gonfalone sono cos\u00ec descritti dallo statuto comunale: \nMonumenti e luoghi d'interesse.\nL'architettura di Predoi ricorda i borghi del Tirolo, in particolare nella chiesetta del Santo Spirito, una delle pi\u00f9 belle chiese gotiche dell'Alto Adige.\nVicino a Casere si incontra il Palazzo delle Miniere (\"Berggericht\"), antica sede del magistrato deputato al controllo delle miniere e dell'ufficio delle imposte.\nSociet\u00e0.\nRipartizione linguistica.\nLa sua popolazione \u00e8 nella quasi totalit\u00e0 di madrelingua tedesca:\nEvoluzione demografica.\nIl comune di Predoi ha fatto registrare nel censimento del 1991 una popolazione pari a 663 abitanti. Nel censimento del 2001 ha fatto registrare una popolazione pari a 633 abitanti, mostrando quindi nel decennio 1991-2001 una variazione percentuale di abitanti pari al -4,52%. \nGli abitanti sono distribuiti in 215 nuclei familiari con una media per nucleo familiare di 2,94 componenti.\nLa popolazione del paesino, dopo anni di continuo crollo della popolazione con il minimo storico degli ultimi trent'anni al censimento del 2001 con meno di 600 persone censite, non \u00e8 in ripresa, soprattutto a causa del saldo migratorio. Dopo aver contato una popolazione residente prossima ai 633 abitanti per tutto il 2006 e all'inizio del 2007, il limite \u00e8 diminuito nuovamente nel mese di marzo 2007. Predoi ha registrato il minimo storico nel 1951, con 591 residenti, e il massimo nel 1921 con 727. Questo calo \u00e8 in buona parte legato al trasferimento di molti abitanti in comuni meno isolati e pi\u00f9 bisognosi di lavoratori, la cui popolazione \u00e8 fortemente cresciuta negli stessi anni.\nReligione.\nLa maggioranza della popolazione \u00e8 di religione cattolica romana. Predoi \u00e8 dal 1964 in diocesi di Bolzano-Bressanone.\nCultura.\nRappresentazioni sacre e popolari.\nPredoi \u00e8 nota per il persistere di una cultura teatrale popolare le cui radici affondano nel medioevo e nella prima et\u00e0 moderna. I temi sono legati alla sfera cristiana, come testimoniano i \"Niggl\u00e1sspiele\" (rappresentazioni attorno a San Nicol\u00f2) e i \"Paradeisspiele\" (rappresentazioni sul paradiso).\nDi particolare rilievo \u00e8 il \"Prettauer Faust\", una versione locale della tematica faustiana divenuta famosa grazie al noto dramma di Goethe. Il Faust locale, noto anche col nome \"Johann-Doktor-Faustus-Spiel\", \u00e8 opera di Gregor Steger (1807-1875) di Predoi, che era attore e scrittore e redasse il dramma attorno al 1830. Il suo figlio Friedrich Steger raccolse i vari manoscritti e li conserv\u00f2 sul maso \"Steger\".\nBiblioteche.\nA Predoi \u00e8 operativa la biblioteca comunale locale, con circa 8000 volumi e supporti multimediali bilingui.\nGeografia antropica - Frazioni.\nIl piccolo comune di Predoi presenta cinque frazioni, la pi\u00f9 importante delle quali \u00e8 Casere:\nOrografia e ambiente.\nLa cima pi\u00f9 importante del comune di Predoi \u00e8 la Vetta d'Italia (\"Klockerkarkopf\"), posta a 2.912 . Si tratta di una cima situata al confine tra Austria e Italia. Il crinale montuoso su cui si trova, conformato a ferro di cavallo, abbraccia la valle dell'Aurino (intorno al territorio del comune di Predoi), separando la provincia autonoma di Bolzano dal Salisburghese.\nLa strada della valle porta in Austria attraverso il passo della Forcella del Picco (\"Birnl\u00fccke\").\nSituato al 47\u00ba parallelo, il luogo ha la latitudine media della Svizzera. La Vetta d'Italia \u00e8 la montagna pi\u00f9 famosa anche se il punto pi\u00f9 settentrionale d'Italia si trova presso la vetta vicina: si tratta della Testa Gemella Occidentale (\"Zwillingsk\u00f6pfl\") (2.841\u00a0m), situato diverse centinaia di metri pi\u00f9 a nord-est, sempre sul crinale che segna la frontiera.\nIl monte pi\u00f9 elevato \u00e8, invece, il Pizzo Rosso di Predoi (\"R\u00f6tspitze\" - 3.495\u00a0m), una montagna degli Alti Tauri nelle Alpi dei Tauri occidentali. Si trova lungo la linea di confine tra l'Italia e l'Austria.\nDal versante italiano il monte si trova nel comune di Predoi; dal versante austriaco interessa Sankt Jakob in Defereggen.\n\u00c8 possibile ascendere alla vetta partendo da Casere e passando per il rifugio Giogo Lungo (2.606\u00a0m), percorrendo la Valle Rossa (\"R\u00f6ttal\") oppure la Valle del Vento (\"Windtal\").\nIl comune di Predoi \u00e8 diviso da due catene montuose, le Alpi della Zillertal e il gruppo del Venediger.\nLe montagne principali sono:\nAltre minori sono per esempio il Pizzo di Alpre alto 2.420 m; qui vi erano l'inizio e la fine di settori di copertura del Vallo Alpino del Littorio: XIV settore di copertura Isarco e XV settore di copertura Pusteria.\nNel comune di Predoi circa la met\u00e0 (il versante orientale della valle) \u00e8 parte del parco naturale Vedrette di Ries-Aurina; esso si estende su un territorio di 6 comuni in Alto Adige ed \u00e8 stato istituito nel 1988, con una superficie di 31.505 ettari. Predoi \u00e8 una parte molto importante per il parco, poich\u00e9 il suo ambiente \u00e8 costituito principalmente da boschi di conifere, prati alpini e pascoli, tutti molto ricchi di flora di montagna.\nLa zona comprende laghi alpini, cascate, e monti ricoperti da boschi fitti come la Finestra dei Tauri e le Vedrette di Ries. \nLa fauna \u00e8 costituita da aquila reale, falco pellegrino, marmotta, camoscio, scoiattoli, lucherini, corcieri, gufo reale e volpe.\nAlcuni fattori, come la densit\u00e0 di popolazione relativamente bassa del comune (633 abitanti), la presenza di vasti ambienti isolati e ad altimetria piuttosto elevata, l'istituzione di un'area naturale protetta, un certo grado di rispetto degli abitanti per i luoghi naturali, costruzioni ancora tradizionali e il ripianto degli alberi tagliati per la legna hanno permesso la conservazione di numerose specie animali e vegetali.\nEconomia.\nL'economia di Predoi si basa soprattutto sull'allevamento bovino (grazie all'abbondanza di alti pascoli), sull'industria del legname e sul turismo.\nAgricoltura.\nIl suolo di Predoi non \u00e8 mai stato particolarmente favorevole all'agricoltura. Per questo gli abitanti del luogo, fin dalle origini, dovettero affiancarvi altre attivit\u00e0, come l'estrazione del rame nell'Alto Medioevo. Ci\u00f2 nonostante il settore primario rimase quello predominante fino almeno al XVI secolo.\nAllevamento.\nL'allevamento bovino costituisce ancora oggi la principale fonte di reddito ed \u00e8 praticato nell'Alto Adige da tempo immemorabile. Fino all'avvento delle prime miniere straniere che port\u00f2 al crollo del prezzo del rame sul mercato. Sono presenti piccoli complessi chiamati masi chiusi. Tipiche sono le tradizioni legate a questo settore.\nCome ogni anno, in Alto Adige si tengono delle feste, principalmente in autunno e primavera per il ritorno delle mandrie dai pascoli (o per i pascoli) d'alta quota, la transumanza.\nArtigianato.\nGi\u00e0 nel XVI secolo Predoi era rinomata per l'intaglio del legno, che ha le sue origini nel Basso Medioevo.\nUn altro prodotto tipico del comune di Predoi \u00e8 il pizzo al tombolo di Predoi.\nIndustria.\nPredoi \u00e8 stata per anni uno dei pi\u00f9 importanti centri minerari della zona alpina. Proprio per questo fino al 1800 vi si trovavano industrie estrattive. Oggi \u00e8 presente solo qualche piccola impresa del legno. Il paese vive delle attivit\u00e0 lavorative di \"Prettau Energie\" e del turismo invernale ed estivo.\nServizi.\nNel settore terziario, si hanno esempi di attivit\u00e0 gi\u00e0 nei secoli passati quando l'antica miniera esportava in America gi\u00e0 alla fine dell'Ottocento.\nAl giorno d'oggi il terziario bilancia in numero di addetti l'attivit\u00e0 energetica, presente con \"Prettau Energie\", impresa comunale che sfrutta le risorse idriche del comune. Le altre attivit\u00e0 sono gli uffici della provincia autonoma di Bolzano.\nCentrale idroelettrica.\nIl 42% del territorio dell'Alto Adige \u00e8 ricoperto da boschi e foreste attraversati da numerosi fiumi e torrenti, e ci\u00f2 permette il lavoro di idroelettrica. , con danni anche ingenti agli ecosistemi fluviali. Dal 2009 esiste a Predoi una centrale idroelettrica gestita da \"Prettau Energie\", l'ente comunale.\nTurismo.\nIl turismo a Predoi \u00e8 quello montano con vari percorsi e sentieri. Negli ultimi anni il paese ha evidenziato una crescita di turisti stranieri di provenienza austriaca, che si aggiungono agli \"storici\" clienti tedeschi. La pi\u00f9 alta concentrazione di turisti si ha prevalentemente in inverno e in estate.\nInfrastrutture e trasporti.\n\u00c8 collegata con l'Austria per mezzo di piccole strade e con il resto della regione per mezzo dalla strada statale 621 della Valle Aurina (SS 621).\nLa ex strada statale 621 della Valle Aurina, chiamata ancora cos\u00ec anche se declassata (in tedesco: \"Ahrntaler Staatsstra\u00dfe\"), \u00e8 un'importante strada provinciale italiana.\nPartendo da Brunico, risalendo il torrente Aurino che all'inizio scorre quasi in piano sul fondovalle, la strada attraversa la frazione di San Giorgio, e tocca poi i comuni di Gais, Campo Tures, Valle Aurina, Predoi, arrivando fino alla localit\u00e0 Fonte della Roccia (\"Trinkstein\"), ai piedi delle cime dei monti della Valle Aurina (Vetta d'Italia, Picco dei Tre Signori, ecc.).\nAmministrazione.\nA partire dalle prime elezioni democratiche Predoi venne retta da governi SVP e durante il periodo definito \"seconda repubblica\" da una coalizione di centrosinistra-SVP; dal 2010 il sindaco \u00e8 Robert Alexander Steger.\nSport.\nGli sport predominanti a Predoi sono lo sci, il trekking e l'alpinismo."}
{"id": "2799925", "revid": "767487", "url": "https://it.wikipedia.org/wiki?curid=2799925", "title": "Police Story 2", "text": "Police Story 2 (\"Ging chaat goo si juk jaap\") \u00e8 un film del 1988 diretto da Jackie Chan.\nIl film d'azione usc\u00ec nelle sale di Hong Kong, il 20 agosto 1988 ed incass\u00f2 la cifra record di H$ 34.151.609.\nNel 1989 agli Hong Kong Film Awards vinse il premio \"Best Action Coreography\".\nNel 2014 la celebre rivista \"Time Out\", per l'estrema pericolosit\u00e0 delle scene girate dai suoi stuntman, lo classific\u00f2 al 61\u00ba posto dei \"Top Action Movies\".\nTrama.\nL'ispettore Chan Ka-kui \u00e8 stato retrocesso nella pattuglia autostradale a seguito della sua gestione del caso precedente, che ha comportato l'arresto violento del signore del crimine Chu Tao e gravi danni materiali. La nuova mansione fa piacere alla sua ragazza, May, che \u00e8 contenta che il suo ragazzo non affronti pi\u00f9 casi difficili e abbia pi\u00f9 tempo per vederla.\nTuttavia, l'umore felice cambia quando Ka-Kui viene accolto da Chu Tao e dal suo braccio destro John Ko. Sembra che Chu Tao sia malato terminale con solo tre mesi di vita, quindi \u00e8 stato rilasciato dalla prigione e mentre \u00e8 ancora in vita promette di rendere la vita difficile a Ka-Kui. John Ko e alcuni scagnozzi si presentano all'appartamento di Ka-Kui e lo intimidiscono. Pi\u00f9 tardi, May e sua zia vengono picchiati da John Ko e dai suoi uomini. Ka-Kui non pu\u00f2 pi\u00f9 trattenersi e si scaglia contro John Ko e i suoi uomini in un ristorante.\nVergognandosi del suo comportamento, Ka-Kui si dimette dalla Royal Hong Kong Police Force. Ha in programma di fare un viaggio a Bali con May, ma mentre \u00e8 in un'agenzia di viaggi in un centro commerciale, alcuni agenti di polizia lo vedono e gli riferiscono che il centro commerciale \u00e8 sotto la minaccia di una bomba. Incapace di resistere all'impulso di essere coinvolto nel lavoro della polizia, Ka-Kui dice agli ufficiali di suonare l'allarme antincendio e di far evacuare il centro commerciale, accettando di assumersi la responsabilit\u00e0 della decisione. Una bomba esplode davvero e l'intero centro commerciale viene raso al suolo.\nKa-Kui \u00e8 elogiato per i suoi sforzi e viene reintegrato e assegnato a risolvere il caso dell'attentato. Ka-Kui inserisce un dispositivo di ascolto nascosto nell'ufficio della societ\u00e0 immobiliare del centro commerciale per cercare di saperne di pi\u00f9 sui bombaroli. Questo ascolto porta a un sospetto che \u00e8 sordomuto ed \u00e8 un feroce artista marziale ed esperto di esplosivi.\nLa banda delle bombe, consapevole che la polizia \u00e8 sulla sua strada, pianifica un bombardamento simultaneo della societ\u00e0 immobiliare e della questura. I malviventi raddoppiano la loro richiesta di riscatto a $ 20 milioni e rapiscono May, attirando Ka-Kui in una trappola in cui viene legato con un giubbotto esplosivo e costretto a raccogliere i soldi dell'estorsione dalla societ\u00e0 immobiliare. Tuttavia, dopo aver raccolto i soldi, Ka-Kui dice alla banda che vengono seguiti e separati. Ka-kui, ancora in possesso del riscatto, \u00e8 in grado di guidare la sua auto in un tunnel in modo che la bomba che indossa non possa essere attivata e si spoglia, lasciando il giubbotto nell'auto e abbandonandola. Quindi corre in soccorso di May, che viene tenuta in un magazzino pieno di fuochi d'artificio. Ka-Kui affronta di nuovo l'uomo sordomuto, che lancia piccole bombe contro di lui. Ka-Kui prende quindi il sopravvento e si vendica brutalmente contro l'uomo muto, gettandolo infine da una passerella del terzo piano su una pila di tamburi di plastica sotto. Ka-Kui salva quindi May e lascia il magazzino, proprio mentre esso esplode in un'enorme palla di fuoco."}
{"id": "2799929", "revid": "767487", "url": "https://it.wikipedia.org/wiki?curid=2799929", "title": "Police Story (film 1985)", "text": "Police Story (\"Ging chat goo si\") \u00e8 un film del 1985 diretto Jackie Chan.\n\u00c8 il primo episodio dell'omonima serie di film d'azione campione d'incassi ad Hong Kong.\nIl film fu un grande successo in Estremo Oriente e vinse il Miglior film agli Hong Kong Film Awards del 1986. Lo stesso Chan considera Police Story il suo miglior film d'azione. La pellicola ispirer\u00e0 film come Bad Boys II (2003) e Tango e Cash (1989). Jackie Chan sperimenta la lotta multipla sincronizzata, ovvero uno contro sette, appoggiato dal suo stunt team di professionisti. Acrobazie al di l\u00e0 della ragione umana. Numerose vetrate distrutte (il film venne ribattezzato dai critici \"Vetro Story\"), stuntman che si lanciano a peso morto sulle scale mobili, incredibili balzi da parapetti da parte di Chan e vari scavalcamenti. Inoltre, numeri funambolici con le moto con pugni e calci veri. Il film \u00e8 l'esasperazione massima dell'invulnerabilit\u00e0 del corpo del celebre attore protagonista.\nTrama.\nKevin Chan Ka Kui \u00e8 un poliziotto di Hong Kong atletico e impacciato soprannominato \"Super Cop\" (Super Poliziotto) per via dei suoi metodi spericolati con cui porta a termine con successo le varie missioni affidategli. Gli viene ordinato il compito di proteggere la bella Selina dal sovrintendente capo (da lui ribattezzato Zio Bill). La Donna \u00e8 un testimone chiave per il processo contro il suo ex datore di lavoro nonch\u00e9 impresario di successo Chu Tao (dedito anche al crimine del traffico di droga e al retaggio mercantile). Il criminale organizza con la sua gang una serie d'imboscate per eliminare entrambi. Grazie alle sue doti acrobatiche nelle arti marziali, Ka Kui riesce a sventare i suoi piani. Nel frattempo il poverino deve tenere a bada anche la sua fidanzata May che crede la stia tradendo con Selina. Memorabile la scena in cui Ka Kui sotto la doccia parla della sua ragazza senza sapere che lei \u00e8 presente accanto a Selina nell'altra stanza. Alla fine l'ingenuo poliziotto viene incastrato ingiustamente per la morte di un suo collega corrotto. Ormai contro tutti Ka Kui scatena tutta la sua furia in un ultimo funambolico e distruttivo combattimento finale inscenato in un centro commerciale devastandolo completamente per met\u00e0. Ka Kui dimostrer\u00e0 la sua innocenza e Chu Tao verr\u00e0 rinchiuso in carcere.\nColonna sonora.\nLa canzone da prologo e fine pellicola \u00e8 intitolata Hero Story ed \u00e8 cantata da Jackie Chan. La musica venne talmente apprezzata che quando la polizia di Hong Kong negli anni '80/'90 compiva operazioni anti-crimine si presentava sul posto con la sirena che risuonava le note della canzone come omaggio alla figura di poliziotto esemplare di Ka Kui. Hero Story \u00e8 la canzone pi\u00f9 ascoltata di Chan tra i suoi fans."}
{"id": "2799936", "revid": "21880", "url": "https://it.wikipedia.org/wiki?curid=2799936", "title": "Populus canescens", "text": ""}
{"id": "2799939", "revid": "110157", "url": "https://it.wikipedia.org/wiki?curid=2799939", "title": "Bethel Park", "text": "Bethel Park \u00e8 un comune (\"municipality\") degli Stati Uniti d'America, nella contea di Allegheny nello Stato della Pennsylvania. Si trova nella parte sud-occidentale dell'area metropolitana di Pittsburgh.\nNel censimento del 2000 la popolazione era di 33.556 abitanti.\nBethel Park ha avuto lo status di \"borough\" fin quando nel 1978, la cittadinanza ha preferito cambiare la propria forma di governo in quella che viene definita una \"Home rule municipality\".\nSociet\u00e0.\nEvoluzione demografica.\nLa composizione etnica vede una prevalenza della razza bianca (97,10%) seguita da quella asiatica (1,11%)."}
